#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID KR4H0168
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:KR4h0168_NKFB_0611-14a> ¶¶
#+PROPERTY: JUAN 0612
欽定全唐文卷六百十二¶ 

<pb:KR4h0168_NKFB_0612-01a>

* 陳鴻¶ 
:PROPERTIES:
:PERSID: QTWAUT1476
:END:

鴻。大和三年官尚書主客郎中。¶ 

** 大統紀序¶ 
:PROPERTIES:
:TITID: QTWTIT12061
:PERSID: QTWAUT1476
:END:

敘曰。臣聞日月星辰。紀乎天也。山嶽江河。紀乎地也。歷數¶
正朔。紀乎帝也。正氣為帝。帝天號也。統倫㣥生。冠耀元符。¶
牢籠乾坤之精。彈壓山川之靈。威武薄乎八紘。文明光乎¶
百代。功格皇天。名在祀典。以揖讓而登皇極者。迺可言矣。¶
開歷垂統。自始皇焚書為煙燼。史官廢紀。失傳其本。後代¶
<pb:KR4h0168_NKFB_0612-01b>
儒者。鑿天地心胷。造生人聞見。故諸緯書及皇甫謐譙周¶
之徒。得肆言上古之事。恃無可驗。競開異說。臣少學乎史¶
氏。志在編年。貞元丁酉歲登太常第。始閑居遂志。迺修大¶
紀三十卷。正統年代。隨甲子紀年。書事條貫興廢。舉王制¶
之大綱。天地變裂。星辰錯行。興帝之理。亡后之亂。畢書之。¶
通諷諭。明勸戒也。七年書始就。故絕筆於元和六年辛卯。¶
自太易至太昊。年代史傳無正說。且書皇甫謐似是之言。¶
昔太昊氏迎日推策造甲子。臣以為天地立於水。成於氣。¶
氣萌萬物。冒甲而生。生主寅。帝首太昊。歲起攝提。故書太¶ 
<pb:KR4h0168_NKFB_0612-02a>
昊。首甲寅。皇甫謐云。太昊在位一百一十年。又云。子孫五¶
十九姓。傳世五萬餘歲。又有循蜚等九紀。亦無定年。陶宏¶
景云。欲以數紀之生。求知百代之上。誠可笑矣。臣非知古¶
者。亦不敢強為發正。自太昊至炎帝。世歷無明文。存首而¶
已。舜行天子事八十年。孔安國注云。舜在位五十年。三十¶
而徵庸。三十年在位。歷試二年。攝位二十八年。服堯喪三¶
年。其一在三十之數。為天子五十年。凡一百一十一歲崩。¶
堯帝天下七十載。得舜試舜三年。一在徵庸。正月上日受¶
終於文祖。二十八載帝乃殂落。堯二十八年合入舜歷。通¶
<pb:KR4h0168_NKFB_0612-02b>
計在位八十一載。堯在位七十二載。即舜元年丙子。帝摯¶
元年乙卯。帝嚳元年乙巳。顓頊元年丁亥。少昊元年癸亥。¶
黃帝元年癸未。炎帝元年癸未。以是推之。伏子賤最可憑¶
也。諸家年代歷。不分出益三年。當禹薦益於天。七年而崩。¶
益行天子事三載。禹喪畢。讓於啟。啟賢。諸侯歸之。益避於¶
箕山之陽。禹之聖。啟之賢。益之讓。豈可廢而不明。今以大¶
唐元和六年太歲辛卯。上推之炎帝元年癸未。凡三千六¶
百九年。自軒轅至夏殷。約世本以文宣王太史公堯典舜¶
典商書夏書為實錄。周秦以降。則桉本朝國史。春秋緯書¶ 
<pb:KR4h0168_NKFB_0612-03a>
云。炎帝子孫帝臨至帝罔。又有八代四百餘年。據太史公¶
黃帝與炎帝戰於阪泉之野。易稱神農氏沒。黃帝堯舜氏¶
作。今臣依周易史記。以黃帝代炎帝。緯命歷敘又稱少昊¶
子孫相承十代四百餘年。驗緯書起漢哀平間。前代儒者。¶
好記異聞。新進後學。耳目固不可驗。皇甫謐劉伯莊皆以¶
舜為戊寅年即位。在位二十年。遂使神農已來甲子相承¶
錯謬。桉漢書。舜生三十徵庸。三十在位。五十陟方迺死。通¶
服堯喪三年。禹崩。啟未立。使三年何繫。今出益三年。成禹¶
志。且堯禪舜二十八年而崩。益行天子事三年。為益之事¶
<pb:KR4h0168_NKFB_0612-03b>
可也。大道之行。以天下為家。何必私三年於啟。或云。有窮¶
伊尹周公共和如何。當夏后相不恢於夏家。羿為相臣。篡¶
相自立。后相奔死商邱。浞又殺羿自立。少康長迺復夏政。¶
自是之後。備見於諸家年歷云。¶ 

** 廬州同食館記¶ 
:PROPERTIES:
:TITID: QTWTIT12062
:PERSID: QTWAUT1476
:END:

合肥郡城南門東上曰同食館。梁柱朽蠧。軒戶欹傾。斷枅¶
委階。椽落棟折。風雨雪霜。賓不可宿。太守陽平路君刺郡¶
之明年。冬十月。歲向熟。民且閑。陶瓦於原。伐木於山。磨舊¶
礎。築新墉。迺豐賓堂。迺峩前軒。怒桷蚪蚪。層櫨牙牙。中回¶ 
<pb:KR4h0168_NKFB_0612-04a>
洞深。高檐騰掀。階間容揖讓。楹間容賓盤。柱間容樂工。屏¶
間容將吏。左右為寢食更衣之所。朱戶素壁。潔而不華。東¶
西廂複廊直澍。又西開下閤作饔舍。廄屋宏大。中敞作南¶
門。容旌旗駟馬。北上作丁字亭。亭北列朱檻。面城墉。其下¶
淤溝開導通水。因古岸植竹樹。為風月晏遊地。東南自會¶
稽朱方宣城揚州。西達蔡汝。陸行抵京師。江淮牧守。三臺¶
郎吏。出入多遊郡道。是館成。大賓小賓。皆有次舍。開元中。¶
江淮間人走崤函。合肥壽春為中路。大歷末。蔡人為賊。是¶
道中廢。元和中。蔡州平。二京路復出於廬。西江自白沙瓜¶
<pb:KR4h0168_NKFB_0612-04b>
步。至於大梁。斗門堰埭。鹽鐵稅緡。諸侯榷利。駢指於河。故¶
衣冠商旅。率皆直蔡會洛。道路不茀。賓至授館。亦諸侯之¶
事。路君以家行文學知於朋友。以端方沈默官御史府。以¶
詳明典故為尚書郎。以通知政術為合肥郡太守。質平[:#AS-83AD:⿰言為]¶
心。風俗丕變。民知敬道。吏不敢欺。先時郡米數萬石輸揚¶
州。軸轤相繼。出巢湖。入大江。歲為風波沈溺者半。迺於湖¶
東北岸[:#AS-8867:⿳士冖䂞]皋里作廥廩三十九間。州東二邑人米輸於此。¶
由申港出新婦江至白沙。人不勞。水無害。復他邑館舍。次¶
於同食無私利。人人皆樂成。昔左邱明傳經。因事書事。鴻¶ 
<pb:KR4h0168_NKFB_0612-05a>
因蔡州道及諸侯之稅。因同食館及路君之政。亦春秋之¶
旨。傳曰。自廬已往。賑廩同食。大和三年太歲己酉正月壬¶
午朔二十日辛丑記。¶ 

** 華清湯池記¶ 
:PROPERTIES:
:TITID: QTWTIT12063
:PERSID: QTWAUT1476
:END:

元宗幸華清宮。新廣湯池。制作宏麗。安祿山於范陽以白¶
玉石為魚龍鳧雁。仍以石梁及石蓮花以獻。雕鐫巧妙。殆¶
非人功。上大悅。命陳於湯中。仍以石梁橫亘湯上。而蓮花¶
纔出水際。上因幸華清宮。至其所。解衣將入。而魚龍鳧雁。¶
皆若奮鱗舉翼。狀欲飛動。上甚恐。遽命撤去。而蓮花今猶¶
<pb:KR4h0168_NKFB_0612-05b>
存。又嘗於宮中置長湯數十。門屋環回。甃以文石。為銀樓¶
谷船及白香木船。致於其中。至於楫棹。皆飾以珠玉。又於¶
湯中壘瑟瑟及沈香為山。以狀瀛洲方丈。津陽門詩註曰。¶
宮內除供奉兩湯外。而內外更有湯十六所。長湯每賜諸¶
嬪御。其修廣於諸湯不侔。甃以文蟲密石。中央有玉蓮捧¶
湯泉。噴以成池。又縫綴錦繡為鳧雁。致於水中。上時往其¶
間。泛鈒鏤小舟以嬉遊焉。次西曰太子湯。又次西少陽湯。¶
又次西長湯十六所。今惟太子少陽二湯存焉。其窮奢而¶
極慾。古今罕匹矣。¶ 

<pb:KR4h0168_NKFB_0612-06a>

* 崔㣥¶ 
:PROPERTIES:
:PERSID: QTWAUT1477
:END:

㣥字敦詩。貝州武城人。舉進士。又登制策甲科。元和初為¶
翰林學士中書舍人。拜中書侍郎同中書門下平章事。罷¶
為湖南觀察使。穆宗立。官兵部尚書。出為荊南節度使。改¶
檢校右僕射兼太常卿。大和五年檢校左僕射兼吏部尚¶
書。六年卒。年六十一。贈司空。¶ 

** 元和聖文神武法天應道皇帝冊文¶ 
:PROPERTIES:
:TITID: QTWTIT12064
:PERSID: QTWAUT1477
:END:

維元和十四年歲次己亥七月丁丑朔十三日己丑。攝太¶
<pb:KR4h0168_NKFB_0612-06b>
尉金紫光祿大夫檢校司空兼太子少保上柱國鄭國公¶
食邑三千戶臣綬及文武官五千七百一十八人等。臣聞¶
惟天惠人。惟元后作人父母。大寶曰位。至公者名。帝皇尊¶
稱。肇自三五。其義尚矣。堯舜禹湯。文武成康。垂於典籍。為¶
萬代法。非名歟。殷有天下。武丁大其業。周有天下。宣王嗣¶
其訓。在漢七葉。亦稱盛強。中興之美。與我不類。皇唐統天¶
二百有二載。祖宗重光。四海一家。禮文憲矩。章卓大備。元¶
符昌歷。畀付有在。洎我后之握圖也。齊心於穆清。垂意於¶
大寧。文昭武烈。冠今邁古。始負固不若者。莫匪顛踣。輸忠¶
來附者。克保蕃祉。天寶之季。孽臣干紀。靈誅亟掃。餘氛未¶ 
<pb:KR4h0168_NKFB_0612-07a>
弭。兵不得戢。六十五年於茲矣。元和致理。思櫜弓矢。睿謀¶
前定。所向風靡。兩河既清。泰階砥平。戴白之老。欣感出涕。¶
不其盛歟。伏惟睿聖文武皇帝陛下德配天地。明並日月。¶
嚴薦於宗廟。盡敬於郊禮。孝通於神祗。仁浹於動植。內睦¶
於九族。外懷於四夷。乙夜觀書。日昃聽政。恤刑懋賞。劭農¶
勸學。歷選列辟。英聲茂實。其何以加焉。日者顓不龔。告讓¶
罔悛。(疑)任下推誠。出師徂征。玉壘金陵之遐阻。懸匏營邱¶
之險(闕)或肆於都市。或懸於藳街。其餘瑣細。蓋不足紀。上¶
以攄列聖之憤。下以叶千齡之慶。然後闢四門。貞百度。會¶
<pb:KR4h0168_NKFB_0612-07b>
㝢縣之玉帛。旅梯航之貢篚。咸曰。不圖貞觀開元之化。復¶
睹於今日矣。陛下勞謙祗畏。不自暇逸。讓德於上天。推功¶
於㣥臣。訪闕政。修墜典。不以龜龍為瑞。以賢俊為瑞。不以¶
珠玉為寶。以慈儉為寶。卓哉煌煌。信可假元穹而蟠厚載¶
者已。是宜尊徽名。膺顯號。以光於典冊。以順於人心。以答¶
於天意。不可辭也。臣又聞之。居安思危。納諫盡下。遠讒慝。¶
旌讜直。愛養黎庶。敦尚樸素。斯皆高祖太宗順宗之遺訓¶
也。而陛下躬行之。造次必於是。寤寐必於是。實萬姓之福。¶
無疆之休。僉曰。功成而禮不崇。德廣而名未稱。臣子之罪¶ 
<pb:KR4h0168_NKFB_0612-08a>
也。於是百辟卿士。藩衞耆耄。稽首上言。至於四三。陛下深¶
秉謙沖。詔諭往復。不得已而從之。伏以紀年之盛。冠於大¶
號。厥有舊典。書不云乎。乃聖乃神。乃武乃文。傳曰。惟天為¶
大。惟堯則之。則法也。王者昭事上帝。取法於天。道德經曰。¶
天法道。道生一。唯上聖至德。兼則利物。行清淨自然之道。¶
為能應之。臣等不勝大慶。謹奉玉冊玉寳。上尊號曰元和¶
聖文神武法天應道皇帝。伏惟陛下景福是膺。如日之升。¶
雖休勿休。翼翼兢兢。對越鴻名。丕赫成能。萬壽百祥。罔不¶
豐登。天祚聖唐。惟聖丕承。臣綬等誠歡誠躍頓首頓首謹¶
<pb:KR4h0168_NKFB_0612-08b>
上。¶ 

** 冊太子禮畢赦文¶ 
:PROPERTIES:
:TITID: QTWTIT12065
:PERSID: QTWAUT1477
:END:

門下。王者司牧黎元。紹膺統緒。必建儲貳。以貞家邦。故春¶
秋垂冢祀之文。易象著震方之位。朕屬承景運。嗣守丕圖。¶
稽前王之令謨。奉列聖之彞訓。上以嚴宗祧之顧。下以繫¶
億兆之心。無疆之休。用崇主鬯。祗荷承憲。敢怠於懷。皇太¶
子恆。忠孝溫文。率義由禮。寬粹莊重。自誠而明。慶靈所積。¶
姿器夙茂。能辦南陽之牘。允符東海之貴。承華載啟。命以¶
居之。撰吉展儀。神人允洽。舉是典冊。授之軒墀。百辟在庭。¶ 

<pb:KR4h0168_NKFB_0612-09a>

四方來賀。以言承序。所感則深。永惟國本。為慶滋大。宜宏¶
欽恤之令。亦覃命賜之恩。與眾共之。無遠不被。可大赦天¶
下。自元和七年十月七日昧爽巳前。天下應犯死罪。非殺¶
人者。遞減一等。左降官流人。并與量移。如因流貶所亡歿。¶
及得罪之人。并任歸葬。文武常參官及諸州府長官子為¶
父後者。賜勳兩轉。應緣冊皇太子行事。加階賜勳爵有差。¶
文武常參官及陪位官并宗子諸親。賜勳一轉。遂王府量¶
與進官。春闈毓德。肇錫嘉名。磐石聯華。義深敦序。禮王寬¶
<pb:KR4h0168_NKFB_0612-09b>
宜改名惲。深王察宜改名悰。洋王寰改名忻。絳王寮改名¶
悟。建王密改名恪。夫習近遷性。聖賢所慎。詳觀古昔輔正¶
元良。必惟其人朝夕講訓。然後明君臣父子之道。通禮樂¶
教化之情。自非學究宗源。行可師範。則無以膺茲茂選。式¶
是儀刑。其皇太子及諸王侍讀。宜委中書門下精擇二人。¶
具名奏聞。天下孝子順孫。先旌表門閭者。及高年廢疾者。¶
委所管州縣。各加存恤。五嶽四瀆。名山大川。委所在長吏。¶
量加祭祀。布告遐邇。咸使聞知。¶ 

** 請廢宿州奏¶ 
:PROPERTIES:
:TITID: QTWTIT12066
:PERSID: QTWAUT1477
:END:

頃以蔡孼未平。遂割前件三縣及徐州將士一千四百人。¶ 

<pb:KR4h0168_NKFB_0612-10a>

權置宿州。扼其奔軼。事關備禦。非務便人。今寰宇無虞。封¶
圻罷警。權創支郡。理合併除。其宿州伏請卻廢。三縣各還¶
本州。¶ 

** 論開元天寶諷止皇甫鎛疏¶ 
:PROPERTIES:
:TITID: QTWTIT12067
:PERSID: QTWAUT1477
:END:

安危在出令。存亡繫所任。元宗初得姚崇宋璟盧懷慎蘇¶
頲韓休張九齡則治。用宇文融李林甫楊國忠則亂。故用¶
人得失。所繫非輕。人皆以天寶十四年安祿山反為亂之¶
始。臣獨以為開元二十四年罷張九齡相專用李林甫。此¶
<pb:KR4h0168_NKFB_0612-10b>
理亂之所分也。願陛下以開元為法。以天寶為戒。則社稷¶
之福也。¶ 

** 送廬嶽處士符載歸蜀覲省序¶ 
:PROPERTIES:
:TITID: QTWTIT12068
:PERSID: QTWAUT1477
:END:

旄頭光明。垂三十載。不習俎豆。化為侯王者。十有八九焉。¶
由是隱逸憔悴。羔雁不行。蒼山沈沈。側陋不顯。建中初。有¶
峨嵋客符君。發六籍。棹三湘。深入匡廬。絕迹半紀。學窺顏¶
子之門閾。文紹陳君之骨鯁。逸慕嚴光之垂釣。志效管寧¶
之不欺。結廬熙熙。人不知其然也。頃予奉命江西。三年往¶
復彭蠡。未嘗不詠湖月。潄天倪。造符君雲扃。宿五老峰下。¶
動更晦朔。不理還櫂。偶丹霄至人。白鶴羽客。搴靈芝。跪天¶ 
<pb:KR4h0168_NKFB_0612-11a>
壇。相顧永息乎蓬瀛。豈復又縈於塵網。覩君超澹愴。興舊¶
遊。雖笑語飲食如常。終忽忽若居大夢。君家在岷蜀。展愛¶
高堂。將聖賢典籍。充人子幣帛。斯所以激衰俗。扇清風。方¶
伯地君不以厚禮遲吾子。予未之信。秋九月。楚人歌采蘭¶
以送之。¶ 

** 祭柳州柳員外文¶ 
:PROPERTIES:
:TITID: QTWTIT12069
:PERSID: QTWAUT1477
:END:

惟靈天姿秀異。才稱雋傑。蚤著嘉名。遠播芳烈。惣六藝之¶
要妙。踐九流之清切。鏌鎁鋒利。浮雲可決。騏驥逸步。飛塵¶
可絕。閉匣不用。伏櫪何施。才命罕並。今古同悲。五嶺三湘。¶
<pb:KR4h0168_NKFB_0612-11b>
寒暑潛推。樂道忘憂。襟靈甚夷。掞藻揮毫。鶱翔是期。奈何¶
終否。神也我欺。嗚呼。雕飛半空。羊角中戾。彼蒼難詰。善人¶
斯逝。㣥宿受交分。行敦情契。遺文在篋。贈言猶佩。撫孤追¶
往。泫然流涕。孑孑丹旐。翩翩素帷。鵩弔是月。龜從有時。路¶
出長阡。將赴京師。旨酒一觴。哭君江湄。往矣子厚。魂期來¶
斯。尚饗。¶ 

* 張滂¶ 
:PROPERTIES:
:PERSID: QTWAUT1478
:END:

滂。德宗朝官鹽鐵使。忤裴延齡左除。¶ 

** 請稅茶奏¶ 
:PROPERTIES:
:TITID: QTWTIT12070
:PERSID: QTWAUT1478
:END:

<pb:KR4h0168_NKFB_0612-12a>

伏以去秋水災。詔令減稅。今之國用。須有供備。伏請出茶¶
州縣。及茶山外商人要路。委所由定三等時估。每十稅一¶
價錢。充所放兩稅。其明年已後所得稅外收貯。若諸州遭¶
水旱。賦稅不辦。以此代之。¶ 

** 請禁鑄銅器雜物奏¶ 
:PROPERTIES:
:TITID: QTWTIT12071
:PERSID: QTWAUT1478
:END:

諸州府公私諸色鑄造銅器雜物等。伏以國家錢少。損失¶
多門。興販之徒。潛將銷鑄。每銷錢一千。為銅六斤。造寫器¶
物。則斤直六百餘。其利既厚。銷鑄遂多。江淮之間。錢實減¶
<pb:KR4h0168_NKFB_0612-12b>
耗。伏準建中元年六月二十六日敕令。準大歷七年十二¶
月十五日敕文。一切禁斷。年月深遠。違犯尚多。臣請自今¶
已後。應有銅山。任百姓開采。一依時價。官為收市。除鑄鏡¶
外。一切不得鑄造。及私相買賣。其舊器物。先在人家。不可¶
收集。破損者仍許賣入官所。貴銅價漸輕。錢免銷毀。伏請¶
委所在觀察使。與臣屬吏會計處置。¶ 

* 竇㣥¶ 
:PROPERTIES:
:PERSID: QTWAUT1479
:END:

㣥字丹列。京兆金城人。貞元中以薦為左拾遺。憲宗朝累¶
遷御史中丞。出為湖南觀察使。元和九年卒於容管經略¶
使。年五十五。贈左散騎常侍。¶ 

<pb:KR4h0168_NKFB_0612-13a>

** 重遊惠山寺記¶ 
:PROPERTIES:
:TITID: QTWTIT12072
:PERSID: QTWAUT1479
:END:

元和二年五月三日。重遊此寺。獨覽舊題。二十年矣。當時¶
三人。皆登諫列。朱遐景方詣行車。王晦伯尋卒郎署。余自¶
西掖累遷外臺。復此躊躇。吁嗟存歿。朱拾遺詩云。歲月人¶
間促。煙霞此地多。殷勤竹林寺。更得幾回過。可謂得詩人¶
之思也。因命題壁。以誌所懷。山南道節度副使檢校兵部¶
郎中兼御史中丞賜紫金魚袋竇㣥記。¶ 

¶
<pb:KR4h0168_NKFB_0612-13b>
