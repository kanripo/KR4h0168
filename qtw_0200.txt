#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0199-17a> 
#+PROPERTY: JUAN 0200
欽定全唐文卷二百¶ 

<pb:NFKB_QTW_p0200-01a>

* 韋湊¶ 
:PROPERTIES:
:PERSID: QTWAUT0269
:END:

湊字彥宗。京兆萬年人。永淳二年解褐婺州參軍。六遷司¶
農少卿。加銀青光祿大夫。開元時遷右衞大將軍。封彭城¶
郡公。拜太原尹兼節度支度營田大使。卒年六十五。贈幽¶
州都督。諡曰文。¶ 

** 諫征安西疏¶ 
:PROPERTIES:
:TITID: QTWTIT04855
:PERSID: QTWAUT0269
:END:

臣聞兵者凶器。不獲已而用之。今西域諸蕃。莫不順軌。縱¶
鼠竊狗盜。有戌卒鎮兵。足宣式遏之威。非降赫斯之怒。此¶
<pb:NFKB_QTW_p0200-01b>
師之出。未見其名。臣又聞安不忘危。理必資備。自近及遠。¶
強幹弱支。是以漢實關中。徙諸豪族。今關輔戶口。積久逋¶
逃。承前先虛。見猶未實。屬北虜犯塞。西戎駭邊。凡在丁壯。¶
征行略盡。豈宜更募驍勇。遠資荒服。又一萬行人。詣六千¶
餘里。咸給遞䭾。並供熟食。道次州縣。將何以供。秦隴之西。¶
人戶漸少。涼州已去。砂磧悠然。遣彼居人。如何得濟。又萬¶
人賞賜。費用極多。萬里資糧。破損尤廣。縱令必[:#AS-8864:⿺克寸]。其獲幾¶
何。儻稽天誅。無乃甚損。請令計議所用所得。校其多少。即¶
知利害。况用者必費。獲者未量。何要此行。頓空畿甸。且上¶ 
<pb:NFKB_QTW_p0200-02a>
古之時。大同之化。不獨子子。不獨親親。何隔華戎。務均安¶
靖。洎皇道謝古。帝德慙淳。猶尚綏懷。不崇征伐。有占風覘¶
雨之客。無越海踰山之師。其後漢武膺圖。志恢土宇。西通¶
絕域。北擊匈奴。雖廣獲珍奇。多斬首級。而中國疲耗。殆至¶
危亡。是以俗號昇平。君稱盛德者。咸指唐堯之代。不歸漢¶
武之年。其要功不成者。復焉足比議。惟陛下圖之。¶ 

** 論諡節愍太子疏¶ 
:PROPERTIES:
:TITID: QTWTIT04856
:PERSID: QTWAUT0269
:END:

臣聞王者發號施令。必法乎天道。使三綱敘十等咸若者。¶
善善明。惡惡著也。善善者。懸爵賞以勸之也。惡惡者。設刑¶
<pb:NFKB_QTW_p0200-02b>
罰以懲之也。其賞罰所不加者。則考行立諡以褎貶之。所¶
以勸誡將來也。斯並至公之大猷。非私情之可徇。故箕微¶
獲用。管蔡為戮。諡者。臣議其君。子議其父。而曰靈曰厲者。¶
不敢以私而亂大猷也。則其餘安可失衷哉。臣竊見節愍¶
太子與李多祚等。擁北軍禁旅。上犯宸居。破扉斬關。突禁¶
而入。兵指黃屋。騎騰紫微。孝和皇帝移御元武門以避其¶
銳。親降德音。諭以順逆。而太子據鞍自若。督眾不停。俄而¶
其黨悔非。轉逆為順。或迴兵討賊。或投狀自拘。多祚等伏¶
誅。太子方自逃竄。向使同惡相濟。天道無徵。賊徒闕倒戈¶ 
<pb:NFKB_QTW_p0200-03a>
之人。侍臣虧陛㦸之衞。其為禍也。胡可忍言。於時臣任將¶
作少匠賜通事舍人內供奉。其明日。孝和皇帝引見供奉¶
官等。雨淚交集。謂曰。幾不與卿等相見。其為危懼。不亦甚¶
乎。臣每思之。不勝憤毒。今聖朝雪罪禮葬。諡為節愍。以臣¶
愚識。竊所惑焉。夫臣子之禮。嚴敬斯極。故過位必趨。蹙路¶
馬芻有誅。昔漢成之為太子也。行不敢絕馳道。當周室之¶
衰微也。秦師過周北門。左右免冑而下。王孫滿猶以其不¶
卷甲束兵。譏其無禮。知其必敗。由是言之。則太子稱兵宮¶
內。跨馬御前。悖禮已甚矣。况將更甚乎。而可襃諡。此臣所¶
<pb:NFKB_QTW_p0200-03b>
未喻也。以其斬武三思父子而嘉之乎。然弄兵討逆。以安¶
君父。可也。當解甲於朝以請罪。而乃欲因自取之。是競為¶
逆。可褎諡乎。此又臣所未喻也。將廢韋氏而嘉之乎。然韋¶
氏逆彰義絕。雖誅之亦可也。當此時也。韋氏未有逆彰。未¶
為義絕。韋則母也。太子子也。豈有廢母之理乎。且既非中¶
宗之命而廢之。是刦父廢母。亦悖逆也。可褎諡乎。此又臣¶
所未喻也。夫君或不君。臣安可不臣。父或不父。子安可不¶
子。借如君父有桀紂之行。臣子無廢殺之理。况先帝功格¶
宇宙。德被生靈。廟號中宗。諡曰孝和皇帝。而逆命之子。可¶ 
<pb:NFKB_QTW_p0200-04a>
褎諡乎。此又臣所未喻也。昔獻公惑驪姬之譖。將殺其太¶
子申生。公子重耳謂之曰。子盍言子之志於公乎。太子曰。¶
不可。君安驪姬。是我傷君之心也。曰。然則盍行乎。曰。不可。¶
君謂我欲弒君也。天下豈有無父之國哉。吾何行如之。使¶
人辭於狐突曰。申生不敢愛其死。雖然。吾君老矣。子少。國¶
家多難。伯氏苟出而圖吾君。申生受賜而死。再拜稽首。乃¶
自縊。其行如是。其諡僅可為恭。今太子之行反是。可諡為¶
節愍乎。此又臣所未喻也。昔漢武帝末年。江充與太子有¶
隙。恐帝晏駕後為太子所誅。會巫蠱事起。充典理其事。因¶
<pb:NFKB_QTW_p0200-04b>
此為姦。遂至太子宮掘蠱。得桐木以誣太子。時武帝避暑¶
甘泉宮。獨皇后太子在。太子不能自明。納其少傅石德謀。¶
遂矯節斬充。因敗逃匿。非稱兵詣闕。無逆謀於父。然身死¶
於湖。不葬無諡。至昭帝時。有男子詣北闕。自稱衞太子。制¶
使公卿識視。至者莫敢發言。京兆尹雋不疑後至。叱從吏¶
收縛之。或曰。是非未可知。且安之。不疑曰。諸君何患於衞¶
太子。昔蒯聵出奔。輒拒而不納。春秋是之。衞太子得罪先¶
帝。亡不即死。今來自詣。此罪人也。遂送制獄。天子聞而嘉¶
之。曰。公卿大臣。當用經術明於大義者。及後太子孫立為¶ 
<pb:NFKB_QTW_p0200-05a>
天子。是曰孝宣皇帝。太子方獲禮葬。而諡曰戾。今節愍太¶
子之行比之。豈可同年而語。其於陛下。又猶子也。而諡為¶
節愍乎。此又臣所未喻也。昔項羽之臣丁公。常將危漢高¶
祖。高祖謂之曰。二賢豈相厄哉。丁公乃止。及高祖滅項氏。¶
遂戮丁公以徇。曰。使項王失天下者丁公也。夫戮之大義。¶
至公也。不私德之。所以誡其後之事君者。今節愍太子之¶
為逆。復非欲保護陛下。其可褎諡乎。此又臣所未喻也。陛¶
下天縱聖哲。所任賢明。以臣至愚。寧可干議。然臣又惟堯¶
舜聖君也。八凱五臣良佐也。猶廣聽芻蕘之言者。蓋為智¶
<pb:NFKB_QTW_p0200-05b>
者千慮。或有一失。愚者千慮。或有一得也。故曰狂夫之言。¶
聖人擇焉。臣輒緣斯義。敢以陳聞。願得與議諡者對議於¶
御前。若臣言非也。甘受謗聖政之罪。赴鼎鑊之誅。仍請申¶
明義以示天下。使臣輩愚惑者咸蒙氷釋。則無復異議矣。¶
若所諡未當。奈何施之聖朝。垂之史冊。使後代逆臣賊子。¶
因而引譬。資以為辭。是開悖亂之門。豈示將來之法。伏望¶
改定其諡。務合禮經。其李多祚等罪。請從宥免。不謂為雪。¶
以順天下之心。則盡善盡美矣。¶ 

** 請改義宗廟號疏¶ 
:PROPERTIES:
:TITID: QTWTIT04857
:PERSID: QTWAUT0269
:END:

<pb:NFKB_QTW_p0200-06a>

臣聞王者制禮。是曰規模。規模之興。實由師古。師古之道。¶
必曰正名。名之與實。固當相副。其在宗廟。禮之大者。豈可¶
失哉。禮。祖有功而宗有德。祖宗之廟。百代不毀。故殷太甲¶
曰太宗。太戊曰中宗。武丁曰高宗。周宗文王武王。漢則文¶
帝為太宗。武帝為代宗。其後代有稱宗者。皆以方制海內。¶
德澤可宗。列於昭穆。期於不毀。稱宗之義。不亦大乎。伏惟¶
孝敬皇帝位止東宮。未嘗南面。聖道誠冠於儲副。德教不¶
被於寰瀛。立廟稱宗。恐未合禮。况別起寢廟。不入昭穆。稽¶
<pb:NFKB_QTW_p0200-06b>
諸祀典。何義稱宗。而廟號義宗。稱之萬代。以臣庸識。竊謂¶
不可。陛下率循典禮。以闡大猷。有司所議。以致此失。或虧¶
盡善。豈不惜哉。望更詳議。務合於禮。¶ 

** 諫造寺觀疏¶ 
:PROPERTIES:
:TITID: QTWTIT04858
:PERSID: QTWAUT0269
:END:

臣聞諸易曰。何以守位曰仁。何以聚人曰財。然則非財無¶
以建國。國之府庫。非自殖財。還資於人。賦斂而制也。人之¶
貲產。非自然生。勞筋苦骨竭力而致也。人所以甘於征賦¶
者。知用之不為私也。資以散人。人有何怨。若乃用之或不¶
節。散之以非公。既盡而厚斂。則人不堪命。鮮不怨叛矣。歷¶
觀有先有天下者。未嘗不以薄賦斂省徭役而興焉。征稅¶ 
<pb:NFKB_QTW_p0200-07a>
重人力殫而滅焉。並詳諸載籍。列為龜鏡。然曩以邊烽驟¶
驚。戎幕薦興。每應機須。頗傾帑藏。臣竊計即時庫物。如此¶
嘗用。略支一歲。殊恐不足。而觀寺興工。土木所料。動至巨¶
萬。更空竭之。必不支年矣。頃年天下災損流行。乏絕稍多。¶
申奏相繼。每延聖念。總令賑恤。更加賦稅。則人交不堪。衣¶
食靡供。調斂安出。儻邊烽尚警。戎虜南牧。軍資糧用。將何¶
以濟乎。此臣所以深憂也。今營觀寺者。蓋謂修德以禳災¶
也。以臣寡聞。稽諸史冊。人君修德。有異於是。昔殷大戊時。¶
桑穀生朝。七日大拱。太戊問伊陟。陟曰。臣聞夭不勝德。帝¶
<pb:NFKB_QTW_p0200-07b>
其修德。太戊懼。早朝宴退。務撫百姓。三年。遠方重譯而至¶
者六十國。桑穀日枯。殷道中興。此豈造寺觀哉。宋景公時。¶
熒惑守心。公召子韋而問焉。子韋曰。其禍當君。雖然。可移¶
於相。公曰。相所以與理國者也。曰。可移於人。公曰。人死。寡¶
人將誰為君乎。曰。可移於歲。公曰。歲饑。人餓必死。為人君¶
而殺其人。誰以我為君乎。子韋曰。君有至德之言三。天必¶
三賞君。今夕星必徙舍。君延二十一歲。公曰。子何知之。對¶
曰。君有三善。故有三賞。星必三舍。舍行七星。星當一年。君¶
延年二十一矣。果如子韋之言。此由仁發於衷。亦非造寺¶ 
<pb:NFKB_QTW_p0200-08a>
觀也。且修德者。謂躋萬姓於仁壽。不徇私於一巳。任忠直。¶
退諂諛。省賦役也。自陛下御極。修之久矣。何災不禳。何祥¶
不至。而欲忽生靈之重命。崇棟宇於空祠。適足為憂。何益¶
聖德。此臣竊為陛下不取也。况道德之宗。興乎元元皇帝。¶
其經曰。聖人後其身而身先。外其身而身存。以其無私。故¶
能成其私。此乃抱素守真。薄以厚物。輕稅節用。清淨無為¶
之旨也。今欲困人弊國。峻宇雕牆。思竭輸飾窮壯麗以希¶
至道。其可得乎。近古以來。修黃老術者。漢之文景。豈造寺¶
觀乎。惟寡欲清心。愛人省費。而時康俗阜。海內晏然。此得¶
<pb:NFKB_QTW_p0200-08b>
之矣。秦始皇規一身之樂。忘神器之危。銳意神仙。將圖羽¶
化。此失之矣。伏願陛下究道家之旨。備不虞之機。緩非急¶
之作。務實府庫。以育黎甿。則寶祚愈隆。寰瀛永久矣。臣伏¶
見敕停金仙玉真兩觀。以救農時。可謂為得矣。今仍使司¶
市木仍舊。又大修觀內。所費不停。國用將空。何以克濟。支¶
度一失。天下不安。¶ 

* 張泰¶ 
:PROPERTIES:
:PERSID: QTWAUT0270
:END:

泰官耒陽縣令。¶ 

** 學殖賦(以深根固柢無使將落為韻)¶ 

:PROPERTIES:
:TITID: QTWTIT04859
:PERSID: QTWAUT0270
:END:

<pb:NFKB_QTW_p0200-09a>

學者人之本也。必資乎窮要道。勵專心。故假農以為喻。將¶
克已而攸箴。筆力載耕。既研精而不倦。情田以耨。將覃思¶
而惟深。懿茲善喻。豐滋是務。當勤勞而有獲。豈滅裂而不¶
固。種德潛潤。比土膏之勃興。修業大成。方雲稼之森布。切¶
磋討論。將究其根。孜孜而其功且倍。矻矻而其教彌尊。苟¶
惰以自安。則耒耜之用廢。習而不輟。則藨蓘之道存。蘊經¶
笥而煥乎既庶。成行業而油然實繁。且夫以茲訓語。譬彼¶
樹藝。學者在清其本末。農者在立其根柢。庶存心而有補。¶
<pb:NFKB_QTW_p0200-09b>
期竭力而無替。顧三冬之足用。且俟經時。異四體之不勤。¶
而能望歲。其道既敷。其志不渝。自微至著。生有於無。厥修¶
乃來。類京坻之可積。不思則罔。同水旱之是虞。原夫匪獨¶
化人。聿兼為已。寧徒取於披閱。固可移於任使。功成久習。¶
宋人之揠足傷。事不兩全。樊遲之學誠鄙。稽其存於日省。¶
就此月將。覩專專以開帙。媲汲汲而築場。勞而不怠焉。奚¶
必乎四之日。祿在其中矣。可期乎萬斯箱。客有服膺糟粕。¶
惟善是樂。恒慮失而不逮。詎懷安而自若。敢竊比於農夫。¶
懼見逢於搖落。¶ 

* 蘇珦¶ 
:PROPERTIES:
:PERSID: QTWAUT0271
:END:

<pb:NFKB_QTW_p0200-10a>

珦。雍州藍田人。第明經。調鄠尉。垂拱初拜右臺監察御史。¶
累擢戶部尚書。賜爵河內郡公。授太子賓客檢校詹事。以¶
老致仕。開元三年卒。年八十一。贈[:#AS-8862:⿱亠兊]州都督。諡曰文。¶ 

** 懸法象魏賦(以正月之吉懸法象魏為韻)¶ 

:PROPERTIES:
:TITID: QTWTIT04860
:PERSID: QTWAUT0271
:END:

建皇極者。存乎正名。體元命者。存乎作程。彼宗周之創業。¶
遂體制而緣情。職名六官。必先庚而著令。歷分三統。因建¶
子而為正。當是時也。元律司候。黃鍾紀月。伊歲序之允初。¶
<pb:NFKB_QTW_p0200-10b>
懿陽和之始發。於是懸邦國之六典。致象魏之兩闕。俾萬¶
人觀而取象。罔敢逾越者也。大矣哉。示人有則。布政惟時。¶
既當途而明矣。亦浹日而斂之。是則是效。念茲在茲。乃人¶
君之大象。諒王國之元龜。是知象魏之章。煥為故實。分章¶
授事。典司非一。或以理象為理人之規。或以教象為教人¶
之術。觀之者仰而可見。從之者貞而且吉。俯黃道而高懸。¶
與蒼龍而迴出。法之不朽。雖草創於前王。體有可傳。亦恢¶
張於是日。國家以務人為本。以施命為先。拱北極之六星。¶
庶官咸備。張南端之雙闕。舊典常懸。是知大聖君臨。名臣¶
不乏。欽承帝道。足以為法。以之安人。其國斯廣。敢引此以¶
為喻。亦因茲而取象。懸法魏闕。其教可以普施。懸法禮闈。¶ 

<pb:NFKB_QTW_p0200-11a>

其人可以外獎。夫然。則青雲可期於影響。¶ 

* 辛崇敏¶ 
:PROPERTIES:
:PERSID: QTWAUT0272
:END:

崇敏。高宗朝官戶部員外郎。¶ 

** 對恤刑策¶ 
:PROPERTIES:
:TITID: QTWTIT04861
:PERSID: QTWAUT0272
:END:

問。易稱議獄。書載恤刑。人命所繫。於茲為重。然姬旦制三¶
典之宜。蕭何定九章之律。漢文除肉刑之科。孝景減笞箠¶
之令。互相沿革。雖復不同。志在明威。終資慎罰。今既道符¶
太古。德侔往初。化越可封。時當刑措。專欲道德齊禮。纔畫¶
<pb:NFKB_QTW_p0200-11b>
衣冠。反樸還淳。肌膚不慘。復死隨時之義。草艾不足懲其¶
愆。揆事立方。赭墨無以防其偽。歷代輕重捨用之規。幸為¶
陳之。何者便俗。¶ 

對。某聞天播四時。資寒暑而成歲。國持二柄。慎賞罰而稱¶
權。然逖聽上皇。異冠韡而知禁。洎乎後葉。迺黥刖以懲非。¶
故議獄緩刑。著乎易象。欽哉惟恤。勒在虞書。姬旦佐周。量¶
國政而為三典。蕭何輔漢。取秦法而定九章。逮文景仁明。¶
幾稱刑措。減笞箠之令。除肉刑之科。降及當塗。至於典午。¶
或遞相輕重。筆削異端。雖變易隨時。各殊塗而並駕。禁邪¶
助禮。乃一揆而同歸。我皇叡哲欽明。丕承寶祚。道高連陸。¶ 

<pb:NFKB_QTW_p0200-12a>

績邁羲軒。元德潛通。神功侔於造化。損已利物。惠澤洽於¶
含靈。馭俗調風。布春官之大禮。明威止殺。削秋荼之繁刑。¶
任皋陶以士師。命定國為廷尉。惟明克允。人自不偷。比屋¶
有可封之人。道路無赭衣之伍。納黎元於仁壽。反甿俗於¶
淳和。蕩蕩巍巍。無德而稱矣。五刑八議。金科玉條。沿革合¶
其規模。損益得其輕重。較如畫一。法無二門。用化洽於時¶
雍。將行之而不犯。循之為美。改作非宜。謹對。¶ 

* 衞宏敏¶ 
:PROPERTIES:
:PERSID: QTWAUT0273
:END:
¶
<pb:NFKB_QTW_p0200-12b>

宏敏。顯慶元年官豫州刺史。徙吳興。遷右清道府率。¶ 

** 對議漕運策¶ 
:PROPERTIES:
:TITID: QTWTIT04862
:PERSID: QTWAUT0273
:END:

問。昔在隋季。厫庾空虛。爰逮皇家。京坻彌望。既乘前弊。年¶
蓄未登。自東徂西。依常運漕。今送納之所。物賤本州。欲齎¶
直買輸。利益兼倍。¶ 

對。什一而稅。布政之通規。九稔為儲。經國之成務。倉廩實¶
而知禮。夷吾之論有徵。金湯守而惟粟。墨翟之言無守。昔¶
隋季凋殘。厫庾並竭。洎皇明纘籙。黎獻咸熙。並孝弟力田。¶
信可封於比屋。家給人足。實委餘而棲畝。於是上直常平。¶
將備水旱。下斂薄賦。以蓄京坻。故遠近諸州。隨方輸轉。陸¶ 
<pb:NFKB_QTW_p0200-13a>
輦車而接軫。川漕引而連檣。但六合時雍。菽粟流而衍。五¶
錢標價。水火埒其饒。若政利從機。惠美無費。以送納之所。¶
物賤本州。欲令齎直買輸。不勞而益。如愚管見。竊未為宜。¶
何者。任土稅田。定差於不刊之籍。配租納稅。設條於惟行¶
之令。豈可取越公途。苟從私益。革送納之通式。開買輸之¶
權利者歟。謹對。¶ 

* 顧升¶ 
:PROPERTIES:
:PERSID: QTWAUT0274
:END:

升。顯慶時人。¶ 

** 瘞琴銘(幷序)¶ 
¶
<pb:NFKB_QTW_p0200-13b>

:PROPERTIES:
:TITID: QTWTIT04863
:PERSID: QTWAUT0274
:END:

嗚乎琴兮。鼓者人亡。則留為虛器。友之樂盡。將顧而生悲。¶
妻莊氏。字清卿。明姿耀玉。慧性旋珠。垂髫而貞度山安。待¶
筓而麗辭泉涌。蠶桑之暇。癖嗜絲桐。家有美材。命工精斲。¶
音律既協。性命相依。年廿四歸余。琴即為媵。春花芬而奏¶
薰風。秋月皎而操流水。寢食與並。好合彌徵。纔及十年。遽¶
罹娩難。春秋卅有四。惜哉。一息靡憑。豈謂九原可作。七絃¶
無恙。誰禁五內併傷。乃以服御之具。閉置高閣。瘞琴於山¶
巔。殉所自也。唯埋軫弛絃。希聲於太古。濡翰勒石。飲恨以¶
千秋。銘曰。¶ 

<pb:NFKB_QTW_p0200-14a>

生不逢辰兮。人物棄捐。音徽不遠兮。南山之巔。銘幽表淑¶
兮。有待他年。¶ 

** 題妻莊寧書心經後¶ 
:PROPERTIES:
:TITID: QTWTIT04864
:PERSID: QTWAUT0274
:END:

檢遺篋。感深意。福無靈。人先棄。勒貞珉。還資施。¶ 

* 賀遂亮¶ 
:PROPERTIES:
:PERSID: QTWAUT0275
:END:

遂亮。顯慶中官侍御史。出為陵州刺史。¶ 

** 大唐平百濟國碑銘¶ 
:PROPERTIES:
:TITID: QTWTIT04865
:PERSID: QTWAUT0275
:END:

原夫皇王所以朝萬國。制百靈。清海外而舉天維。宅寰中¶
<pb:NFKB_QTW_p0200-14b>
而恢地絡。莫不揚七德以馭遐荒。耀五兵而肅邊徼。雖質¶
文異軌。步驟殊途。揖讓之與干戈。受終之與革命。皆載勞¶
神武。未戢佳兵。是知凶水挻妖。九嬰遂戮。洞庭搆逆。三苗¶
已誅。若乃式鑒千齡。緬惟萬古。當塗代漢。典午承曹。至於¶
任重鑿門。禮崇推轂。馬伏波則鑄銅交阯。竇車騎則勒石¶
燕然。竟不能覆鯷海之奔鯨。絕狼山之封豕。况邱樹磨滅。¶
聲塵寂寥。圓鼎不傳。方書莫紀。蠢茲卉服。竊命島洲。襟帶¶
九夷。懸隔萬里。恃斯險阨。敢亂天常。東伐親鄰。近違明詔。¶
北連逆豎。遠應梟聲。况外棄直臣。內信祅婦。刑罰所及。唯¶
在忠良。寵任所加。必先諂倖。摽梅結怨。杼軸銜悲。我皇體¶ 
<pb:NFKB_QTW_p0200-15a>
二居尊。通三表極。珠衡毓慶。日角騰輝。輯五瑞而朝百神。¶
妙萬物而乘六辯。正天柱於西北。迴地紐於東南。若夫席¶
龍圖。褎鳳紀。懸金鏡。齊玉燭。拔窮鱗於涸轍。拯危卵於傾¶
巢。哀此遺甿。憤斯兇醜。未親弔伐。先命元戎。使持節神邱¶
嵎夷馬韓熊津(闕一字)一十四道大總管左武衞大將軍上¶
柱國邢國公蘇定方。謺遠構於曾城。派長瀾於委水。叶英¶
圖於武帳。標秀氣於文昌。架李霍而不追。俯彭韓而高視。¶
趙雲一身之膽。勇冠三軍。關羽萬人之敵。聲雄百代。捐軀¶
殉國之志。冒流鏑而逾堅。輕生重義之(闕四字)而難(闕一字)心¶
<pb:NFKB_QTW_p0200-15b>
懸水鏡。鬼神無以蔽其形。質過松筠。風霜不能改其色。至¶
於(闕三字)撫邊夷。慎四知。去三惑。顧氷泉以表潔。(闕一字)霜柏¶
以凝貞。不言而合詩書。不行而(闕三字)將白雲而共爽。與青¶
松而競(闕一字)遠(闕三字)咸有慚德。副大總管冠軍大將軍(闕¶
三字)衞將軍上柱國下博公劉伯英。上(闕八字)廊廟之材(闕¶
一字)將相之器。言為物範。行成士則。詞溫布帛。氣馥芝蘭。¶
績著旂常。調諧律呂。重平生(闕三字)輕尺璧於寸陰。破鬼之¶
勳。常(闕一字)不足平(闕一字)之策(闕一字)未涉言。副大總管使持¶
節隴州諸軍事隴州刺史上柱國安夷公(闕六字)舉雄圖(闕¶
一字)六¶ 
<pb:NFKB_QTW_p0200-16a>
藝通三略(闕八字)能令魏軍止渴無勞(闕八字)副大總管左領¶
軍將軍金(闕四字)溫雅器識沈毅。無小人之細行。有君子之¶
高風。武既止戈。文亦柔遠。行軍長史中書舍人(闕二字)儀雲¶
翹吐秀。日鏡揚輝。風偃搢紳。道光雅俗。鑒清許郭。望重荀¶
裴。辯箭騰(闕二字)九流於學海。詞(闕一字)發穎掩七澤於文(闕¶
二字)太傅之深謀。未堪捧轡。杜鎮南之遠略。猶可扶輪。(闕¶
二字)鳳池或清鯨壑。邢國公運祕鑒。總驍雄。陰羽開偃月¶
之圖。陽文含曉星之氣。龍韜豹鈐。必表於情源。元女黃公。¶
咸會於神用。况乎稽天蟻聚。(闕一字)地蜂飛。類短狐之含沙。¶
<pb:NFKB_QTW_p0200-16b>
似長蛇之吐霧。連營則豺狼滿道。結陣則梟獍彌山。以此¶
兇徒。守斯窮險。不知懸縷將絕。墜之以千鈞。累碁先危。壓¶
之以九鼎。于時秋草衰而寒山淨。涼飊舉而殺氣嚴。逸足¶
與流電爭飛。謺鼓共奔雷競震。命豐隆而後殿。控列以前¶
驅。沴氣祅氛。掃之以戈㦸。崇墉峻堞。碎之以衝(闕一字)監(闕¶
一字)軍總管右屯衞郎將上柱國祝(闕二字)右一軍總管使¶
持節淄州刺史上柱國(闕一字)元嗣。地處關河。材包文武。挾¶
山西之壯氣。乘冀北之浮雲。呼吸則江海停波。嘯咤則風¶
雷絕響。嵎夷道副總管右武衞中郎將上柱國曹繼叔。久¶
預經¶ 
<pb:NFKB_QTW_p0200-17a>
綸。備嘗艱險。異廉頗之強飯。同充國之老臣。行軍長史岐¶
州司馬杜爽。質耀璿峯。芳流桂畹。追風籋電。騁逸轡於西¶
海。排雲擊水。搏勁翮於南溟。驥足既申。鳳池可奪。右一軍¶
總管宣威將軍行左驍衞郎將上柱國劉仁願。資孝為忠。¶
自家刑國。早聞周孔之教。晚習孫吳之書。既負英勇之材。¶
仍兼文吏之(闕一字)邢國公奉緣聖旨。委以班條(闕二字)金如¶
粟而不窺。馬如羊而不顧。右武衞中郎將金良圖。左一軍¶
總管使持節沂州刺史上柱國馬(闕六字)之(闕七字)之(闕七字)郡(¶
闕一字)良邢國公(闕一字)奉神(闕二字)專節度或發揚蹈厲。或後¶
<pb:NFKB_QTW_p0200-17b>
勁前鋒。出天入地之奇。千變萬化(闕四字)之(闕一字)電發風行。(¶
闕四字)英聲載路。邢國公(闕五字)甚投醪。逆命者則肅之以秋¶
霜。歸順者則潤之以春露。一舉而平九(闕三字)而掃三韓。(闕¶
二字)元之(闕二字)則千城仰德。發(闕二字)之飛箭。則萬里銜恩。(¶
闕六字)及太子隆(闕二字)王餘孝一十三人。幷大首領大佐(闕¶
七字)成以下七百餘人。既入重闈。並就擒獲。(闕四字)載以牛¶
車。(闕)薦司勳。式獻清廟。仍變斯獷俗。令沐宏猷。露冕褰(闕¶
一字)先(闕三字)烹鮮製錦。必選賢良。庶使剖符績邁於龔黃。(¶
闕三字)高於卓魯。凡置五都督。卅七州三百五十縣。戶廿四¶
萬。口六¶ 
<pb:NFKB_QTW_p0200-18a>
百廾萬。各齊編戶。咸變夷風。大書(闕一字)觀(闕三字)所以旌其¶
善。勒辭鼎銘。景鐘所以表其功。(闕一字)州長史判兵曹賀遂¶
亮。濫以庸材。謬司文翰。學(闕三字)氣(闕一字)風雲。職號將軍。願¶
與廉頗之列。官稱博士。猶(闕一字)賈(闕一字)之衡。不以衰容。猶(¶
闕四字)戈(闕十字)九(闕十二字)乃(闕十八字)桑田同天(闕一字)永久(闕三字)島¶
與日月長懸。其銘曰。¶ 

悠悠遂古。(闕九字)化權輿(闕五字)飲(闕一字)居以[:#AS-FEEB:●]以(闕一字)或畋¶
或漁。(闕九字)及(闕二字)代非一主。揖讓唐虞。革命湯武。(闕五字)均¶
九土。屢擾干戈。式(闕三字)未(闕一字)西(闕六字)我聖皇。德叶穹蒼。(¶
<pb:NFKB_QTW_p0200-18b>
闕二字)千古。(闕六字)遠徼。遐哉大荒。咸受正朔。(闕三字)疆(闕六字)三¶
光。叛族障國。憑淩水鄉。天降飛將。豹(闕一字)龍驤。弓彎月影。¶
劍動星芒。貔貅百萬。電舉風揚。(闕七字)桑氷銷夏日。葉碎秋¶
霜。赳赳武夫。明明號令。(闕二字)廟(闕二字)齊軍政。風嚴草衰。日(¶
闕二字)淨霜戈(闕十三字)勁巨(闕一字)授首。逋誅請命。(闕四字)邊隅(闕¶
二字)嘉樹不翦。(闕二十字)刊(闕三字)用紀殊功。拒(闕三字)永固回地¶
軸以無(闕一字)¶ 

* 淳于敬一¶ 
:PROPERTIES:
:PERSID: QTWAUT0276
:END:

敬一。永徽時人。¶ 

<pb:NFKB_QTW_p0200-19a>

** 王師德等造像記¶ 
:PROPERTIES:
:TITID: QTWTIT04866
:PERSID: QTWAUT0276
:END:

大像主王師德成伏德夏侯雅沈端沈士公賈達張則劉¶
客僧許士政封遐張苟子徐甑朱懷成難陁劉倫劉君(闕¶
一字)賈奴奴程徹張徹張桂張表毛天生張端王愛。竊聞¶
無上慈尊。隨緣演教。廣開方便。汲引㣥迷。故知極彼浮泡。¶
救斯沈溺。若不示跡現容。凡生何以歸仰。爰暨夢靈西照。¶
象法東流。或斲玉摸形。或刻檀為質。今有洛陽鄉望父老¶
等卅人。並修因往刦。生在太平。思念大聖。無由得覩。遂謹¶
<pb:NFKB_QTW_p0200-19b>
於此堪。敬造尊儀。因山之固。鐫瑩真容。藉此莊嚴。同希浮¶
境。庶使城空芥盡。福智常流。刦石衣銷。法輪常轉。不因刻¶
勒。何以紀功。冀盛德長存。芳徽永著。其上資皇家。下沾靈¶
識。詞曰。¶ 

(闕一字)理幽元。真趣無形。相有分別。事(闕一字)化城。鄉中高¶
士。邑里達人。心樂三寶。情捐六塵。優遊智岸。蓯蓉法津。愛(¶
闕一字)斯錮。(闕二字)方新。¶ 

* 沈成福¶ 
:PROPERTIES:
:PERSID: QTWAUT0277
:END:

成福。永徽時人。¶ 

** 議移睦州治所疏略¶ 
:PROPERTIES:
:TITID: QTWTIT04867
:PERSID: QTWAUT0277
:END:

<pb:NFKB_QTW_p0200-20a>

州城俯臨江水。先是江皋磽确。崎嶇不平。展拓無地。置州¶
築城。東西南北。縱橫纔百餘步。城內惟有倉庫刺史宅曹¶
司官宇。自司馬以下及百姓。並沿江居住。城內更無營立¶
之所。每至夏中。江水泛漲浸沒。年別修理。夫役極多。補整¶
之間。實大勞敝。欲求移轉。更無去處。今歲夏水又湮。江岸¶
崩頹。道路斷絕。附郭雉山縣。置在州東。更甚卑下。曾經大¶
水漂失蓋藏。屋被浸沒。一州管三萬餘戶。置州西界。州西¶
惟有四鄉。其桐廬等縣。並在州東。水陸兩途。二三百里。江¶
<pb:NFKB_QTW_p0200-20b>
山險阻。已極艱虞。加之夏雨暴至。進退不能。前有待死桐¶
廬縣令先後三人。皆為赴任上州。並遭沒溺。言之可痛。聞¶
者傷心。是以建德等三縣在州東者。官人百姓並請移州¶
就建德。道里稍平。輸納租庸。沿江甚易。空船歸棹。遲亦無¶
妨。其建德地形高爽。當三江之口。五縣之中。近歲以來。不¶
曾遭水。若許移州治。並移雉山縣入州。舊城亦得牢固。既¶
益公私。不敢隱蔽。¶ 

* 豆盧[:#AS-91D1:●]¶ 

:PROPERTIES:
:PERSID: QTWAUT0278
:END:

[:#AS-91D1:●]。龍朔朝官司宰寺丞。¶ 

** 釋道拜君親議狀¶ 
:PROPERTIES:
:TITID: QTWTIT04868
:PERSID: QTWAUT0278
:END:

<pb:NFKB_QTW_p0200-21a>

竊以釋門垂範。義在沖虛。道家立言。理歸損挹。豈自矜尚。¶
然後為高。(事如祕閱局議中彈)若乃君臣父子之儀。尊卑貴賤之序。¶
與夫儒教。分路同趨。但緇服黃冠。未通正法。真言淨戒。莫¶
能堅受。惟憑衣鉢。以自尊崇。(彈曰經稱袈裟者諸佛幢相¶
又言同于佛塔鉢盂應法之器自古諸佛皆用此器故十¶
輪經云象王見獵師著袈裟敬故自拔其牙與此獵師又¶
四分律云大律娑伽陁伏毒龍置於鉢中是知應器法衣¶
其功不小法服之貴何事深疑且負版冕衣仲尼猶敬矧¶
<pb:NFKB_QTW_p0200-21b>
茲器服而不尊乎)謙撝之道既虧。熏修之行彌失。然則尊嚴之極。¶
本屬君親。資敬所歸。道俗何別。上動皇鑒。下擇蒭詞。改而¶
更張。請遵拜議。謹議。¶ 

¶
