#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0166-28a> 
#+PROPERTY: JUAN 0167
欽定全唐文卷一百六十七¶ 

<pb:NFKB_QTW_p0167-01a>
　盧照鄰(二)¶ 

** 釋疾文(幷序)¶ 

:PROPERTIES:
:TITID: QTWTIT04474
:PERSID: QTWAUT0210
:END:

余羸臥不起。行已十年。宛轉匡牀。婆娑小室。未攀偃蹇桂。¶
一臂連踡。不學邯鄲步。兩足匍匐。寸步千里。咫尺山河。每¶
至冬謝春歸。暑闌秋至。雲壑改色。煙郊變容。輒輿出戶庭。¶
悠然一望。覆燾雖廣。嗟不容乎此生。亭育雖繁。恩已絕乎¶
斯代。賦命如此。幾何可憑。今為釋疾文三篇。以貽諸好事。¶
蓋作易者其有憂患乎。刪書者其有栖遑乎。國語之作。非¶
<pb:NFKB_QTW_p0167-01b>
瞽叟之事乎。騷文之興。非懷沙之痛乎。吾非斯人之徒歟。¶
安可默而無述。故作頌曰。¶ 

** 　粵若¶ 
:PROPERTIES:
:TITID: qtw-d1e48908
:PERSID: QTWAUT0210
:END:

粵若稽古。帝烈山兮。遠矣大矣。臣太岳兮。欽哉良哉。有太¶
公兮。卷舒龍豹。奄經營乎四履。有先生兮。乘騎日月。期汗¶
漫乎九垓。尚書抗節兮屬炎靈之道喪。中郎含章兮遇金¶
行之綱頹。彼聖賢之相續。信古往而今來。人何代而不貴。¶
代何人而不才。鬱律崛岉兮。似崑陵之玉石。泮渙粲爛兮。¶
象星漢之昭回。爾其為廣也。碧海雲蒸而地合。爾其為峻¶ 
<pb:NFKB_QTW_p0167-02a>
也。赤城霞起而天開。暨中朝之顛覆。家不墜乎良箕。紹金¶
柯而玉秀。穆蘭馨而菊滋。彌九葉而逮余兮。代增麗以光¶
熙。清風振乎終古。妙譽薰乎當時。皇考慶予以弄璋兮。肇¶
錫予以嘉詞。名余以照鄰兮。字余以昇之。余幼服此殊惠¶
兮。遂閱禮而聞詩。於是裹糧尋師。搴裳訪古。探舊篆於南¶
越。得遺書於東魯。意有缺而必刊。無文而咸補。入陳適衞。¶
百舍不厭其栖遑。累蠒重胝。千里不辭於勞苦。既而屠龍¶
適就。刻鵠初成。下筆則煙飛雲動。落紙則鸞迴鳳驚。通李¶
膺而竊價。造張華而假名。郭林宗聞而心服。王夷甫見而¶
<pb:NFKB_QTW_p0167-02b>
神傾。俯仰談笑。顧盼縱橫。自謂明主以令僕相待。朝廷以¶
黃散為輕。及觀國之光。利用賓王。謁龍旗於武帳。揮鳳藻¶
於文昌。先朝好史。予方學於孔墨。今上好法。予晚受乎老¶
莊。彼圓鑿而方枘。吾知齟齬而不當。是時也。天子案劒。方¶
有事於八荒。駕風輪而梁弱水。飛日馭而苑扶桑。戈船萬¶
計兮連屬。鐵騎千㣥兮啟行。文臣鼠竄。猛士鷹揚。故吾甘¶
栖栖以赴蜀。分默默以從梁。其後雄圖甫畢。登封禮日。方¶
欲訪高議於雲臺。考奇文於石室。銷兵車兮為農器。休牛¶
馬兮崇儒術。屢下蒲帛之書。值余有幽憂之疾。蓋有才¶ 
<pb:NFKB_QTW_p0167-03a>
無時。亦命也。有時無命。亦命也。時也命也。自前代而痛諸。¶
道之乖也。則賢人君子伏斧鑕而不暇。時之來也。則屠夫¶
餓隸作王侯而有餘。三仁猖狂兮為奴為戮。八子狼狽兮¶
為醢為葅。長劒以撝。尚想華亭之鶴。孤舟欲近。遙憶閶門¶
之魚。史遷下於蠶室。鄧艾徵於檻車。康既幽而媿孫登。宣¶
屢困而慚甯蘧。固其閉門少事。蹈滄海而辭組。開卷獨得。¶
歸茂陵而著書。起清流之浩漫。長願嗟乎靈胥。重曰。積怨¶
兮累息。茹恨兮吞悲。怨復怨兮坎壈乎今之代。愁莫愁兮¶
侘傺乎斯之時。皇穹何親兮誕而生之。后土何私兮鞠而¶
<pb:NFKB_QTW_p0167-03b>
育之。何故邀余以好學。何故假余以多辭。何余慶之不終¶
兮。當中路而廢之。彼有初而鮮克兮。賢者其猶不欺。况陶¶
鈞之象物。胡不貞而諒之。豈其始終爽德。蒼黃變色。無心¶
意乎簪履。有悲哀乎楊墨。已焉哉。天蓋高兮不可問。地蓋¶
廣兮不容人。鐘鼓玉帛兮非吾事。池臺花鳥兮非我春。寂¶
兮寞。歲歲年年長少樂。慌兮惚。朝朝暮暮生白髮。愴怳懭¶
悢兮無所見。宛轉聯踡兮獨向隅。狀若重狴圓扉之受絏。¶
又似乾池涸井之相濡。鸞鳳之翮已鎩兮。徒奮迅於籠檻。¶
騏驥之足已蹇兮。空悵望於廷衢。龍門之桐半死。鄧林之¶ 
<pb:NFKB_QTW_p0167-04a>
木全枯。苟含情而稟氣兮。孰能不傷心而疾首乎。歌曰。歲¶
將晏兮歡不再。時已晚兮憂來多。東郊絕此麒麟筆。西山¶
秘此鳳凰柯。死去死去今如此。生兮生兮柰汝何。¶ 

** 　悲夫¶ 
:PROPERTIES:
:TITID: qtw-d1e48926
:PERSID: QTWAUT0210
:END:

悲夫。事有不可得而已矣。是以古之聽天命者。飲淚含聲¶
而就死。推不言兮焚於介山。妃不偶兮跂於嶷水。仰天而¶
歎。員憤骨於吳江。下淚交頤。卿悲歌於燕市。天無雷兮聞¶
蟻聚於牀下。家非牧兮見䍧生於奧裏。支離疏之五官已¶
敗。哀駘它之六骸不美。求時夜兮求鴞炙。何逼迫之如此。¶
<pb:NFKB_QTW_p0167-04b>
為鼠肝兮為蟲臂。何煆煉之如彼。鬱拂沕滑兮中瞀亂。蟠¶
薄煩冤兮長恨惋。出戶庭兮遊息。千萬里兮無極。杳兮靄。¶
川綿曠兮水如帶。㟹兮籟。山㟪山[:#AS-FBED:●]累兮雲似蓋。萋兮綠。¶
春草生兮長河曲。試一望兮心斷續。晚兮晼。夕鳥沒兮平¶
郊遠。試一望兮魂不返。蘼蕪葉兮紫蘭香。欲往從之川無¶
梁。日云暮兮涕沾裳。松有蘿兮桂有枝。有美一人兮君不¶
知。氣欲絕而何為。孟夏兮恢台。楊柳散兮芙蓉開。葉初成¶
兮蠶宛轉。花落盡兮燕徘徊。望夫君兮不來。形枯槁兮意¶
摧頹。天何為兮愁苦。麥將秀兮多風。梅將黃兮屢雨。日色¶
旰爛¶ 
<pb:NFKB_QTW_p0167-05a>
兮流金而爍石。地氣燠煜兮滿室而充戶。神翳翳兮似灰。¶
命綿綿兮若縷。一伸一曲兮比艱難乎尺蠖。九生九死兮¶
同變化乎盤古。萬物繁茂兮此時。余獨何為兮腸邅迴而¶
屢腐。圍棋廢兮時不可兮再來。鳴琴停兮人何時以重撫。¶
秋風起兮野蒼蒼。蒹葭變兮露為霜。蟬悲翳兮聲斷。雁迷¶
雲兮路長。摧折蕭條兮林寡色。顦顇芸黃兮草不芳。停劒¶
兮懷舊友。天外兮思故鄉。願一見兮終不得。側身長望兮¶
淚浪浪。遙兮遠。山谷縈迴兮屢轉。狀若登薊門兮望胡苑。¶
斷兮連。井邑邱墟兮知幾年。又似登隴首兮見秦川。木葉¶
<pb:NFKB_QTW_p0167-05b>
落兮長年悲。紅顏謝兮鬢如絲。王孫來兮何遲遲。思公子¶
兮涕漣洏。風嫋嫋兮雨淒淒。螢火飛兮烏夜啼。牽牛西北¶
兮星已轉。織女縱橫兮河欲低。秋夜迢迢兮秋未極。愁人¶
耿耿兮愁不息。有所思兮在天漢。欲往從之兮無羽翼。鬱¶
金栧兮木蘭舟。青莎裳兮白羽裘。戲綠波兮坐芳洲。歡不¶
停兮人不留。悵容與兮徒離憂。元冬慘兮陰氣凝。沸泉結¶
兮炎洲冰。郊野昏兮寒沙漲。河海暗兮繁雲興。嚴風急兮¶
密雪下。墐戶閉兮無留者。盼城郭兮。瓊為樹兮玉為樓。瞻¶
通路兮。駕素車兮乘白馬。時眇眇兮歲冥冥。晝杳杳兮夜¶ 
<pb:NFKB_QTW_p0167-06a>
丁丁。庭有霜兮月華白。室無人兮燈影青。披重衾兮魂悄¶
悄。臥空牀兮目熒熒。御燻鑪兮長不暖。對巵酒兮憂恒滿。¶
悲繚繞兮從中來。愁纏綿兮何時斷。重曰。四時兮代謝。萬¶
物兮遷化。聽春鳥於春朝。聞秋蟲於秋夜。花覆地兮無待。¶
河傾天兮不借。無靈草兮駐朽質乎千年。無雕戈兮迴踆¶
烏乎三舍。夏日長兮繩繩。炎風暑雨兮相蒸。草木扶疏兮¶
如此。余獨蘭單兮不自勝。元月兮祁寒。窮急景兮摧殘。霰¶
雪雰雰兮長委積。人事寥寥兮悵漫漫。春秋冬夏兮四序。¶
寒暑榮悴兮萬端。春也萬物熙熙焉感其生而悼其死。夏¶
<pb:NFKB_QTW_p0167-06b>
也百草榛榛焉見其盛而知其闌。秋也嚴霜降兮殷憂者¶
為之不樂。冬也陰氣積兮愁顏者為之鮮歡。聖人知性情¶
之紛糾。故歎之曰。子欲無言。吾將焉往而適耳。箕有峯兮¶
潁有瀾。歌曰。歲去憂來兮東流水。地久天長兮人共死。明¶
鏡羞窺兮向十年。駿馬停驅兮幾千里。麟兮鳳兮。自古吞¶
恨無已。¶ 

** 　命曰¶ 
:PROPERTIES:
:TITID: qtw-d1e48942
:PERSID: QTWAUT0210
:END:

命曰。昊天不傭兮降此鞠凶。昊天不惠兮降此大戾。不先¶
不後兮為瘥為瘵。痛之撫兮孰知其厲。木之柔兮緡之絲¶ 
<pb:NFKB_QTW_p0167-07a>
之。人之溫兮黼之藻之。自天佑之兮無不利。一者之來兮¶
云何二。野有鹿兮其角兟兟。林有鳥兮其羽習習。余獨何¶
為兮悲攢欒兮憂戢孴。南山巃嵸兮樹輪囷。北津清泚兮¶
石嶙嶙。天之生我兮胡寧不辰。少克已而復禮。無終日兮¶
違仁。既好之以正直兮。諒無負於神明。何彼天之不弔兮。¶
哀此命之長勤。百罹兮六極。橫集兮我身。長攣圈以偃蹇。¶
永伊鬱以呻嚬。天道何從。自古多卬。為臧兮匪祐。匪仁兮¶
覆庸。蹻狠戾兮南汜。跖叛渙兮東峯。並強大兮薰赫。咸壽¶
考以從容。勛則天兮朱已矣。韶盡美矣均忽焉。公侯之系¶
<pb:NFKB_QTW_p0167-07b>
兮必復。堯舜之後兮何[:#AS-8FBB:●]。干執諫兮辛載。蕃抗議兮靈年。¶
忠於貞兮何仇。俱不得其死焉。牛一變而為虎。鼈三化而¶
作鵑。觸氏居蝸而爭地。龍伯釣鼇而訴天。何變化之殊俗。¶
而大小之相懸。長無述焉。將不死而為賊。賢哉回也。今不¶
幸而早兦。明夷何辜兮羑里。洪範何。恃兮佯狂。我視於天¶
兮亦孔之將。孔與溺兮殊貫。單與張兮相詭。紛紜總總兮¶
若茲。羌未得其元已。盛之孝兮。姚何感而遂開。合之恭兮。¶
昆何嫌兮不起。聖人不議。姬旦憤於鴟鴞。君子無憂。周南¶
歌於芣苡。五鹿云折。退守平陵之田。三都已成。歸入宜春¶ 
<pb:NFKB_QTW_p0167-08a>
之里。乾不穆兮。一為戍一為辰。坤不恒兮。三成田三成水。¶
何斯柱之危脆。一夫觸之而云折。東西眇其既傾。西北豁¶
其中裂。有者國。竟未掬其烏蟾。有歷其都。奄以成其魚鼈。¶
共何壯兮而損其盈。媧何神歟而補其闕。天且不能自固。¶
地且不能自持。安得而育萬物。安得而運四時。彼山川與¶
象緯。其孰為之主司。生也既無其主。死也云其告誰。何必¶
拘拘而跼跼。固可浩然而順之。吾知惡之不能為惡。故去¶
之曰㣥生之所蠧。吾知善之不能為善。故就之曰有生之¶
大路。雖粉骨而糜軀。終不改乎此度。重曰。子既昧此杳冥¶
<pb:NFKB_QTW_p0167-08b>
兮。迷之不知其所屆。將寄命於六師。訪真訣乎遐外。建流¶
星以為期。邀白雲而為葢。玉虬紛其旖旎。青鸞儼其容裔。¶
霓為裳兮羽為旗。雷為車兮電為斾。噂噂兮上馳。遙遙兮¶
橫厲。忽若夢兮有覺。與巫陽兮相會。巫陽為予兮潔龜。龜¶
告予以雙支。朱雀搖而金躍。青龍發而火馳。虵登樓兮雞¶
入穴。雲北走兮水西垂。巫陽曰。反兮覆。兆不告。靈蔡誠不¶
能知造化之心數。朽骨焉足以定古今之倚伏。請導列缺¶
之前旌。陪豐隆之後轂。披上帝之元鍵。考中皇之秘籙。於¶
是排雲旌兮叫諸闕。登紫翠兮伏瑤壇。靈烏杲其將駕。¶ 

<pb:NFKB_QTW_p0167-09a>

東皇釐其既觀。余敷袵而未決兮。東皇頷而不言。玉女申¶
之以瓊蘂。靈妃貺之以琅玕。悵容與而不駐。肅雲軿於南¶
軒。窈窕徘徊。邈矣悠哉。下臨兮星雨。上絕兮氛埃。彷徨兮¶
三清之館。縹緲兮八風之臺。俯觀兮故國。洞崢嶸兮無極。¶
長懷兮故人。涕潺湲兮霑軾。橫天苑。歷北辰。經瑤樓兮一¶
息。停余車之轔轔。涉明河之清淺。過織女而問津。巫陽曰。¶
左招搖兮右天駟。太一之居兮無不利。其道也。楓為天兮¶
棗為地。盍往從之兮導君意。太乙方握髥低睂。右手拄頤。¶
<pb:NFKB_QTW_p0167-09b>
或以日臨命。以歲加時。再轉兮再考。三命兮三推。華葢微¶
明兮君子居貞之位。太陽陰主兮天人厄運之期。若夫一¶
氣鴻濛。萬化緇釐。此星精與木局。又何足以知之。巫陽曰。¶
太上有老君焉。其名曰伯陽。遊閬風之瓊圃。處倒景之琳¶
堂。披拂日月。咀嚼烟霜。撫千載兮為朝為暮。濟萬物兮若¶
存若兦。古之聰明博達而不死者。將與君子造崑崙之大¶
荒。迨而容與。弭節翺翔。俄參元而下降。濟弱水之湯湯。瞵¶
軒臺而右轉。對玉檻之鏘鏘。伯陽欣然見予曰。昇之來何¶
遲。何故疲憊之如是。何故枯槁之若茲。吾適以爾小別。今¶
將千二百朞。昔者爾為翟。吾固知爾潔潔焉無益。其後爾¶ 
<pb:NFKB_QTW_p0167-10a>
為舟。吾欲告爾休休焉不留。名已登乎仙格。爾身尚蹇乎¶
中州。噫哉甚可痛。甚可哭。多智也命之斧斤。多才也身之¶
桎梏。爾形體之在地也。每矍矍然求媒。精魂之於天也。又¶
遑遑焉訪卜。何異儀丹鳳於膠柱。飼元魚於森木。何晚悟¶
之逶迤。何早計之觳觫。嗚呼。何異喪其親也揭竿而求諸¶
海。失其子也擊鼓而訪諸道。途之遠矣。曷其云蘇。與影捕¶
逐。可不謂悲乎。夫道之動也翂翂翐翐。靜也若喪若失。曭¶
兮不以死生為二。塊兮若以天地為一。生於萬物之後不¶
為緩。死於太古之前不為疾。弊萬類也不謂之凶。利四海¶
<pb:NFKB_QTW_p0167-10b>
也不謂之吉。夫如是。則巨浸稽天而不溺。鴻災冶地而不¶
然。生死不能為其壽夭。變化適足寄其騰遷。化而為魚也。¶
則躍龍門而橫碣石。化而為鳥也。則培羊角而負青天。為¶
社也。則長無斤斧之患。為瓠也。則汜乎泱漭之川。物無可¶
而不可。何必守固以拳拳。余於是乎口[:#AS-FBED:●]答然而喪其偶。¶
倏爾而失其知。思故池之淥水。憶中園之桂枝。栩栩然若¶
有得。茫茫然若有兦。歎彷彿兮覺悟。魂已歸乎北鄉。其往¶
也人皆為之避席。其返也鳥不為之亂行。歌曰。茨山有薇¶
兮潁水有漪。夷為柏兮秋有實。叔為柳兮春雨飛。倏爾而¶
笑。汎¶ 
<pb:NFKB_QTW_p0167-11a>
浪兮不歸。¶ 

** 對蜀父老問¶ 
:PROPERTIES:
:TITID: QTWTIT04475
:PERSID: QTWAUT0210
:END:

龍集荒落。律紀蕤賓。余自豐鎬歸於五津。從王事也。丁丑。¶
屆於昇仙橋上送客亭。即相如所謂不乘高車駟馬不出¶
汝下者也。遇蜀父老皤然龎睂華髮者休於斯。謂余曰。子¶
非衣冕之族歟。文章之徒歟。飾仁義以干時乎。懷詩書以¶
邀名乎。吾聞諸夫子曰。邦有道。貧且賤焉。恥也。當今萬方¶
日照。九有風靡。主上垂衣裳正南面而已矣。庸非有道乎。¶
而子爵不登上造。位不至中涓。藜羹不厭。裋褐不全。庸非¶
<pb:NFKB_QTW_p0167-11b>
貧賤乎。吾視子形容憔悴。顏色疲怠。心若涉六經。眼若營¶
四海。何其無恥也。何其不一干聖主。効智出奇。何栖栖默¶
默。自苦若斯。吾聞克為卿。失則烹。何故區區冘冘。無所成¶
名。余笑而應之曰。井魚不可以語於海者。拘於墟也。夏蟲¶
不可以語於冰者。篤於時也。蓋聞智者不背時而徼幸。明¶
者不違道以干非。是以聖賢馳騖。莫救三家之轍。匹夫高¶
抗。不屈萬乘之威。道在則簞瓢匪陋。義存則珪組斯違。或¶
立談以邀鼎食。或白首而甘布衣。或委輅而事屬論都之¶
會。或射鉤以相遇匡霸之機。亦有朝為伊周。暮為桀跖。當¶ 
<pb:NFKB_QTW_p0167-12a>
其時也。襲珩珮之鏘鏘。失其時也。委溝渠而喀喀。故使龍¶
邱先生羞聞擁篲。雁門太守不知縫掖。孟軻偃蹇。為王者¶
師。范睢匍匐。為諸侯客。富貴者君子之餘事。仁義者賢達¶
之常迹。來不可違。類鴻雁之隨陽。去不可留。同白駒之過¶
隙。行蘇張之辯於媧燧之年則迂矣。用彭韓之術於堯舜¶
之朝則舛矣。守夷齊之節於湯武之時則孤矣。抱申商之¶
法於成康之日則愚矣。彼一時也。此一時也。易時而處。失¶
其所矣。大唐之有天下也。出入三代。五十餘載。月竁來庭。¶
風邱款塞。華旌已偃。羽檄已平。雖有廉白之將。孫吳之兵。¶
<pb:NFKB_QTW_p0167-12b>
百勝無遺策。千里不留行。無所用也。社首既禪。介邱既封。¶
創明堂。立辟雍。雖有闕里之聖。淹中之儒。叔孫通之蕝。公¶
玉帶之圖。將焉設也。咸英並作。韶武畢用。奏之方澤而地¶
祇登。昇之圓丘而天神降。雖有伶倫伯夔。延陵子期。操雅¶
曲則風雲動。激悽音則草木悲。又何施也。畫衣莫犯。囹圄¶
不修。雖有咎繇仲甫之器。釋之定國之儔。金科在握。丹筆¶
如流。非急務也。人歸東戶。家沐南薰。山澤無蹊隧。雞犬不¶
相聞。雖有文翁黃霸之述職。子游子賤之絃歌。政成禮讓。¶
俗被雍和。固無取也。干戈已戢。禮樂已興。刑罰已措。梁父¶ 
<pb:NFKB_QTW_p0167-13a>
已昇。公卿常伯。庶政其凝。雖有鴻才大略。麗句豐詞。發言¶
盈乎百代。濡翰周乎四時。略無益於今日。而適足以怫之。¶
是故天子恭己。㣥臣演成。攘袂而陵稷契。撫掌而笑阿衡。¶
無為而萬物皆遂。不言而品彙咸亨。莫不稱贊鴻烈。揄揚¶
頌聲。言殊者招累。行危者相傾。効智者輟談於草澤。出奇¶
者裹足於山楹。許由去而堯臣不少。善卷逃而舜德不輕。¶
夫周冕雖華。猨猴不之好也。夏屋雖崇。騏驥不之處也。載¶
鼷以車馬。不如放之於藪穴也。樂鷃以鐘鼓。不如栖之以¶
深林也。此數物者。豈惡榮而好辱哉。蓋不失其天真也。若¶
<pb:NFKB_QTW_p0167-13b>
余者。十五而志於學。四十而無聞焉。詠羲農之化。翫姬孔¶
之篇。周游幾萬里。馳騁數十年。時復陵霞泛月。搦札彈絃。¶
隨時上下。與俗推遷。門有張公之霧。突無墨子之煙。雖吾¶
道之窮矣。夫何妨乎浩然。今將授子以中和之樂。申子以¶
封禪之篇。終眇慚乎指地。竊所慕乎談天。於是蜀父老再¶
拜而謝曰。鄙夫瞽陋。長自愚惑。習俗遐陬。不遊上國。聞王¶
人之休旨。聽皇猷之允塞。亦猶獻雉而遇司南。御龍而光¶
有北。請終餘論。永告卭僰。¶ 

** 益州至真觀主黎君碑¶ 
:PROPERTIES:
:TITID: QTWTIT04476
:PERSID: QTWAUT0210
:END:

<pb:NFKB_QTW_p0167-14a>

若夫三清上列。瑤關控日月之圖。八洞深居。貝闕吐山河¶
之鎮。雖復扶桑大帝。傳赤字於東華。安寶神君。受青符於¶
南極。猶未能發揮不宰。復歸無物之功。開鑿妙門。言謝有¶
為之業。其馮馮翼翼。百姓存焉而不知。杳杳冥冥。萬族死¶
之而無慍。獨為衆化之宗者。其惟元始天尊乎。暨乎蹩蹩¶
為仁。跛跛為義。鴻臚傳小儒之具。緘縢為大盜之術。堯禹¶
生而天下火馳。姬孔出而㣥方鼎沸。則有氤氳帝祖。發皓¶
鬢於東周。兆朕皇輿。飛紫雲於西道。鳳交開景。返徐甲之¶
<pb:NFKB_QTW_p0167-14b>
營魂。龍光照天。杜宣尼之神氣。得一吹萬。有大造於蒼生。¶
把十蹈五。樹靈基於寶祚。能使秦皇東指。見赤舄而長懷。¶
漢帝北游。望青煙而下拜。於是靈山水府。俱為鍊玉之場。¶
甲第離宮。多入空歌之地。青牛道士。按錦節於中都。白鹿¶
仙人。列瑤壇於八表。乃劒門西拒。卭關南望。星橋對斗。像¶
牛漢之秋橫。月硤縈城。疑兔輪之曉落。武騎遷昇之路。冠¶
蓋雲飛。文翁講肄之堂。英靈霧聚。巖開菌桂。蘊金碧之祥¶
光。磵吐夭桃。積神仙之粹氣。至真觀者。隋開皇二年之所¶
立也。尋屬煬帝驕淫。蜀王奢僭。冕旒多事。有慙七聖之遊。¶
几杖不朝。未遑八仙之術。紫臺初構。霜露霑衣。碧洞新開。¶ 

<pb:NFKB_QTW_p0167-15a>

蓬萊變海。仙居制度。與雲雷而共屯。象帝威儀。將市朝而¶
猶梗。皇家纘戎牝谷。乘大道而驅除。盤根瀨鄉。擁真人之¶
閥閱。高祖以汾陽如雪。當金闕之上仙。太宗以峒山順風。¶
屬瑤京之下視。武皇帝凝旒紫閣。懸鏡丹臺。運璇極而正¶
乾坤。坐闓陽而調風雨。變銅渾於九洛。鱗羽登歌。鳴玉鑾¶
於四清。烟霞變色。焚符破璽。更聞繩燧之初。剖斗折衡。重¶
覩人倫之制。銀書紀岱。登日觀以論功。玉牒封梁。下雲邱¶
而校美。千齡胎化。申以駕羽之期。萬歲巖音。獻以華封之¶
<pb:NFKB_QTW_p0167-15b>
壽。耕田鑿井者不知自然。鼓腹擊壤者不知帝力。嗚呼。豈¶
非道風幽贊之效歟。乃迴輿詔蹕。親幸樵谷。奉策老君為¶
太上皇帝。仍令天下諸州各立觀一所。於是碧樓三襲。上¶
接虹蜺。絳闕九成。下交星雨。乘雲御氣。日夕於關山。薦璧¶
投金。歲時於岳瀆。此觀地當極要。任切會昌。南鄰覆錦之¶
城。西逼吞珠之界。使星連注。皇華結轍。既而綠地榛蕪。朱¶
宮板蕩。非夫位膺金策。名載瓊軒。為紫帝之㣥賓。列黃庭¶
之上格。孰能居此。棟梁平圃。丹雘長樓。大開流電之庭。廣¶
制明霞之宇。觀主三洞法師。姓黎諱某。廣漢雒人也。金天¶
命秩。即有天地之官。火正分司。實掌羲和之任。夏殷之際。¶ 

<pb:NFKB_QTW_p0167-16a>

代為伯相。或食邑於魯。或書社於衞。故魯之黎城。衞之黎¶
陽。即其地也。魏晉之交。或立功於吳。剖符於蜀。在吳者其¶
後封於壽春。黎將故城有黎氏之墓。石文石闕之字在焉。¶
在蜀苻堅時奉為蜀郡太守。北齊時練山為益州刺史。故¶
子孫因家於蜀。法師練山之六代孫也。祖宗父泉。並為州¶
郡都主簿平正七職之任。蜀文公之好智。固讓朝恩。秦子¶
整之多才。終從郡辟。禮儀體制。鄉校取式於公曹。獄訟章¶
程。府主責成於平正。時無留事。復聞坐嘯之談。野有讓耕。¶
<pb:NFKB_QTW_p0167-16b>
重聽行歌之樂。元珠結慶。剖江漢之圓流。紫胞貽祉。動岷¶
精之垂曜。豫章七歲。非復常材。朝陽五色。豈云凡鳥。初登¶
小學。笑孔墨之神勞。一見元書。以彭耼為已任。玉笈雲囊¶
之術。龍緘鳳蘊之圖。莫不吞楚夢於胷中。指魯城於掌上。¶
臨長水而飲犢。不就堯徵。臥巨澤而牧羊。徒勞漢使。冥邱¶
聳駕。左肘符觀化之辰。諄壑停[:#AS-88E3:●]。橫目傳栖真之地。貞觀¶
之末。有昭慶大法師。魁岸堂堂。威儀肅肅。裂圓冠而焚俗¶
制。橫大帳而抗山谷。聲若坻頹。辯均濤發。仲尼河目。飛電¶
驚人。子貢斗脣。連環動坐。昂昂不雜。如獨鶴之映㣥雞。矯¶
矯無雙。狀真龍之對芻狗。於時三蜀耆老咸相謂曰。興大¶ 
<pb:NFKB_QTW_p0167-17a>
道者。其在茲乎。初襲羽裠。且莅真陽小觀。纔麾玉柄。已馳¶
天下大名。尋而廣漢士人固請法師為靈集觀主。去長桑¶
之故苑。臨隱弅之新邱。經之營之。既雕既斲。銀臺中天而¶
孤出。珠樹匝地而叢生。同赤城之建標。有黃房之貞構。觀¶
中先有天尊真人石像。大小萬餘區。年代寖深。儀範凋缺。¶
沈沈寶座。積萬古之埃塵。邈邈瓊顏。被千齡之苔蘚。法師¶
睹斯而流涕曰。不圖先聖尊容。零落至此。乃重趼即路。無¶
胈永哀。櫛沐幾於四時。栖遑周於百舍。誓將崇輯事畢。然¶
後寢食為期。鄉曲爭持錢物。競施珍寶。費餘巨萬。役不崇¶
<pb:NFKB_QTW_p0167-17b>
朝。還開紫翠之容。更表圓明之色。行益州刺史駙馬都尉¶
喬君。主壻懿親。勳門盛族。任高方面。寄切西南。法師道叶¶
半千。神疑正一。而至真福地。荒涼日久。不有上德。其誰振¶
之。又表請師為至真觀主。法師升堂慷慨。吐納元科。攝齊¶
嘹喨。分明紫訣。詞峯雲鬱。觸劒石以飛揚。義壑泉奔。橫玉¶
輪而浩蕩。入其門者披煙霧於九天。聞其音者聽咸韶於¶
三月。由是戶外之履。魚貫江水。堂下之賓。鴻行關塞。黃老¶
之學。復於今矣。則有王孫之黨。都公之倫。名亞春陵。氣高¶
韓魏。鸘裘玉劒。散圓庭以陸離。驥子銀鞍。委山衢而沛艾。¶ 

<pb:NFKB_QTW_p0167-18a>

法師以茲衆施。即於天宮後起大講堂。并造長廊二十餘¶
丈。琳堂鬱其峙起。星闈忽以環周。仰䆗窱以嶙峋。下崢嶸¶
以廣朗。陰娥假道。窺玉女於南軒。陽烏迴轡。炤青禽於北¶
閣。又於觀內鑄銅鐘一口。重七十斤。立石壇三級。週迴一¶
百步。懸黍璣於碧落。明月流光。建瓊乳於元都。飛霜蓄韻。¶
壇開錦砌。類江浦之澄霞。庭列瑤階。疑崑邱之積雪。每至¶
三辰法會。八景真遊。霓裳蕩耀魄之華。羽葢轉風雲之路。¶
通天亘景。兼造化之全模。帶鳥銜虹。連飛動之奇勢。可謂¶
<pb:NFKB_QTW_p0167-18b>
德光而功濟。道勝而名揚者也。前長史范陽公。一代羽儀。¶
門傾四海。前長史譙國公。兩朝肺腑。威動百城。並屈銀黃。¶
俱伸元素。法師雍容坐鎮。嘯傲行藏。雖郭先生之禮峻晉¶
侯。蒙莊子之身輕梁相。不能尚也。若夫言出於口。龍驥所¶
不能追。行成於心。王公所不能及。悲懷狥物。風雨晦而逾¶
勤。苦節橫秋。冰霜急而逾固。戶居環堵。而歲計有餘。道周¶
稊稗。而日用無竭。又於學射靈山別立仙居一所。即至真¶
之珠庭也。栽松蒔柏。與月樹而交輪。刻角雕甍。共星樓而¶
接翼。蒼郊卻倚。猶太行之北登。錦肆前通。似灞陵之南望。¶
華表千年之鶴。未見成都。津亭八月之龍。時歸鄉里。法師¶ 
<pb:NFKB_QTW_p0167-19a>
出家入道。三十餘年。弟子所得儭施。不可稱量。盡入修營。¶
咸供衆用。見諸疾苦。便開五色之囊。遇彼饑寒。輒有千金¶
之費。巾拂之外。餘無所留。凡所經過。洪濟多矣。法師又於¶
咸亨二年正月十八日寢疾之際。聞空中有聲曰。天上今¶
欲相煩為玉京觀主。法師辭以至真功德未就。固請不得¶
行。少選之間。所疾便愈。左右侍者。無不同聞。自是遠近道¶
俗。咸共驚嗟。曰。天上知余不肖。將棄余矣。上座監齋某等。¶
並迴流左映。策地景於丹田。浩氣中升。養天倪於紫室。雖¶
復同班玉籍。並列仙宮。每屈宗師之道。仍修弟子之敬。亦¶
<pb:NFKB_QTW_p0167-19b>
猶披衣齧缺。同德而相尊。雲將鴻濛。比肩而相下。大弟子¶
並仙庭十哲。道家童師。閉門鍊火。陪嘯父之高煙。卜肆驅¶
筠。記壺公之遠御。咸用輯瓊臺之墜典。正搴樹之頹風。散¶
在人間。敷揚道教。可謂庚桑畏壘。致大壤以匡時。范相鴟¶
夷。行計然而濟俗。僉曰。吾師也。整萬物而不以為義。利萬¶
代而不以為仁。逍遙乎有無之表。仿偟乎塵垢之外。東郭¶
順子。無擇存而不論。伯昏瞀人。禦寇論而不議。豈使為山¶
九仞。道不列於珠庭。築館三休。功未書於瑤版。下官迷方¶
看博。邀赤斧於禺山。失路乘槎。問君平於蜀郡。汾陽處子。¶ 

<pb:NFKB_QTW_p0167-20a>

目擊而言忘。漢陰丈人。德全而機謝。是用搜奇井絡。題片¶
石於靈邱。觀藝協晨。見乘雲之飛將。蒼蒼中野。同銷地媼¶
之魂。眇眇太初。獨昧天師之化。其詞曰。¶ 

象帝之先。其誰之子。徒觀其妙。莫究其始。果而勿代。為而¶
不恃。強為之名。謂之道紀。(其一)太朴云季。孝慈已彰。邈邈帝¶
祖。繩繩帝鄉。曰神曰聖。為龍為光。千年受籙。萬古稱王。(其¶
二)於鑠帝唐。丕承天秩。道風吹萬。元猷配一。五載乘雲。三¶
山禮日。薦璧延士。投金訪術。(其三)地分輿井。城連劒闕。錦瀨¶
<pb:NFKB_QTW_p0167-20b>
開霞。嵋峰吐月。白雲舒卷。青山迴沒。菌閣香飛。桃源花發。(¶
其四)紫宸高映。丹宮洞開。巖舒金碧。地起樓臺。鶴飛龍度。¶
鸞歌鳳迴。星雨交接。風煙去來。(其五)寶龜涵影。玉顏乃睠。神¶
劒九光。華冠萬變。日軒朝敞。雲歌夕轉。紫樹瓊鐘。元壇竹¶
院。(其六)偉與上士。昭哉至人。笙簧道德。粉澤人倫。汾陽處子。¶
箕山外臣。遂荒白屋。奄有元津。(其七)玉扃將墜。金堦無主。草¶
滋紅壁。苔凝繡柱。式佇賢才。崇其彠矩。福庭霞煥。仙徒霧¶
聚。(其八)縹緲四真。雍容十哲。俱升紫宇。並邀清節。松子排烟。¶
焦君臥雪。辨雲懸㝢。神遊朗徹。(其九)玉壘庭紳。珠鄉勝踐。鍾¶
鼎紛藹。江山悠緬。薛縣池平。萊州水淺。懸日月於鼇極。播¶
天人¶ 
<pb:NFKB_QTW_p0167-21a>
於鳳椽。(其十)¶ 

** 鄭太子碑銘¶ 
:PROPERTIES:
:TITID: QTWTIT04477
:PERSID: QTWAUT0210
:END:

若夫蒼精授邑。載杓西鄰之際。赤鳥告祥。方崇北面之尊。¶
海內奔波。三分與二分交競。寰中同會。七百與八百相符。¶
故能安地軸之傾輪。補乾絃之落紊。如砥平道。諸侯遵卜¶
洛之郊。似石磐基。宗子紹維城之固。大矣哉周之有天下¶
也。年將慶遠。葉帶枝繁。鄭國桓公。宣王母弟。水雙河濟。洩¶
雲雨以開封。臯二成平。連古今而錫類。犬牙晉楚。鼎定齊¶
秦。時遇鬬蛇之餘。乍進牽羊之弊。雖地承負黍。國祚彌而¶
<pb:NFKB_QTW_p0167-21b>
無窮。天錫香蘭。家風邵為逾遠。太子壽者。康公之子。桓公¶
之二十代孫也。聰明神智。暉映當時。涯涘清深。指鱉川而¶
激量。珪璋特達。與龍輅而齊光。因以運逢陽城。敗我鄭次。¶
辛亥之歲。崩山蕩岸。餒銳氣於韓兵。降志辱身。欽盟符於¶
晉血。邑封千戶。官具百僚。今之壽城。斯其地也。享年七十¶
八。薨於晉。葬於天陵南。靈原超忽。永深埋玉之悲。荒隴淒¶
其。誰識生金之字。玉京觀道士鄭大量家長鄭君。則合宗¶
並太子之後。勝業孤揚。清暉競遠。逍遙林外。放曠煙霞。凝¶
皓素於黃庭。養神氣於元宇。以為霓旌揚漢。猶尋朽骨之¶ 
<pb:NFKB_QTW_p0167-22a>
靈。鶴駕停空。尚謁先人之墓。於是芟荒薙蔓。徙植延陰。豐¶
碑下鹿盧。高墳疏馬鬣。得青烏之舊地。臨絳邑之新田。於¶
是大唐總章元年歲次戊辰五月甲申之一日也。爾其表¶
裏山河。極目原野。九京以送其往。二水以流其惡。山巖霜¶
雪。邀處子以同嬉。奮衣冠。佀㣥仙而共遠。窺晉臣於泉路。¶
依希夏日之光。思漢帝於雲衢。髣髴秋風之咏。雖復相望¶
絕代。固可氣類同年。豈使素烈景風。清猷澹味。金石之美。¶
堙滅而無聞乎。故式紹前範。傳之永代。將日月以居諸。邈¶
宇宙而長久。詞曰。¶ 
¶
<pb:NFKB_QTW_p0167-22b>

周封懿族。鄭國開疆。始連高華。終帶崇芒。東西橘徙。人物¶
絳鄉。蕭條河曲。凭車[:#AS-FBED:●]余榮陽。戎馬生郊。兵車亂轍。衆雄¶
相競。郡公未絕。煙塵四起。縱橫四結。園寢成泣。偪陽成血。¶
家聲已潰。出質而來。西光未謝。東府行開。鄉關寂寞。城邑¶
徘徊。三鄉二鄙。風月池臺。廣陽已失。年其不朽。魄散東山。¶
魂歸北郟。披榛卜葬。分晉獻絳。露泫仍泣。雲屯即愁。川源¶
遽徙。居處不留。源既號靈。城猶名壽。摧殘剪樹。零落為邱。¶
碑失黃礱。銘摧白楸。猗歟積善。克昌後孕。丹竈九飛。清溪¶
千仞。眷茲幽隴。清風丕振。勒石揚聲。聞之陳信。左右原野。¶
表裏¶ 
<pb:NFKB_QTW_-1712-1->

山河。析城王屋。汾川帝歌。新城樹少。故絳人多。悠悠萬代。¶
見此如何。¶ 

¶
