#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0454-15a> ¶¶¶
#+PROPERTY: JUAN 0455
欽定全唐文卷四百五十五¶ 

<pb:NFKB_QTW_p0455-01a>

* 張薦¶ 
:PROPERTIES:
:PERSID: QTWAUT1257
:END:

薦字孝舉。深州陸澤人。天寶中。李涵表薦才任史官。召充¶
史館修撰。德宗朝擢拜諫議大夫。改秘書少監。卒年六十¶
一。順宗時贈禮部尚書。諡曰憲。¶ 

** 請贖還顏真卿疏¶ 
:PROPERTIES:
:TITID: QTWTIT09528
:PERSID: QTWAUT1257
:END:

去正月中。真卿奉使淮西。期不先戒。行無素備。受命之後。¶
不宿於家。親黨不遑告別。介副不及陳請。孱僮單騎。即日¶
載馳。冒姦鋒於臨汝。折元惡於許下。捐軀仗義。威詬㣥兇。¶
<pb:NFKB_QTW_p0455-01b>
遂令脅制者回慮。忠勇者肆情。周曾奮發於外。韋清伺應¶
於內。希烈蒼黃窘迫。奔固舊穴。蓋真卿義風所激也。真卿¶
逮事四朝。為國元老。忠直孝友。羽儀王室。行年八十。被羸¶
老之疾。拘囚環堵之間。顧眄鉤㦸之下。呼嗟憤恚。失寢忘¶
食。不知悲翁何以堪此。伏聞希烈之母。鍾念幼子。目不絕¶
泣。求責希烈。又希烈妻祖母郭及妻妹封。並逮捕京師。此¶
三人留之無益。請寘境上。以贖真卿。先降詔書。分明諭告。¶
且希烈知真卿人望。不敢加害。既無嫌隙。但因循未遣耳。¶
若歸其親愛。賊亦何恡還一使哉。臣又聞真卿所遣兄子¶ 
<pb:NFKB_QTW_p0455-02a>
峴及家僮從官奉表來者五軰。皆留中。其子頵等。拳拳實¶
希一見。望許休沐。告以安否。¶ 

** 祧獻懿二祖議¶ 
:PROPERTIES:
:TITID: QTWTIT09529
:PERSID: QTWAUT1257
:END:

昔殷周以稷契始封。遂為不遷之祖。其毀廟之主。皆稷契¶
之後。所以昭穆合祭。尊卑不差。如夏后氏以禹始封。遂為¶
不遷之主。故夏五廟。禹與二昭二穆而已。據此。則鯀之親¶
盡。其主已遷。左氏既稱禹不先鯀。足明遷廟之主。雖屬尊¶
于始封祖者。亦在合食之位矣。又據晉宋齊梁北齊周隋¶
史。其太祖已下。並同禘祫。未嘗限斷遷毀之主。伏以南北¶
<pb:NFKB_QTW_p0455-02b>
八代。非無碩學巨儒。宗廟大事。議必精博。驗於史冊。其禮¶
僉同。又詳魏晉宋齊梁北齊周隋故事。及貞觀顯慶開元¶
所述。禘祫並虛東嚮。既行之已久。實㣥情所安。且太祖處¶
清廟第一之室。其神主雖百世不遷。永歆烝嘗。上配天地。¶
位於郊廟。無不正矣。若至禘祫之時。蹔居昭穆之列。屈已¶
伸孝。以奉祖禰。豈非伯禹烝烝敬鯀之道歟。亦是魏晉及¶
周隋之太祖。不敢以卑厭尊之義也。議者或欲遷二祖於¶
興聖廟。及請別築室。至禘祫年享之。夫祫合也。此乃公食。¶
殊乖禮意。又欲藏于西夾室。永不及祀。無異漢代瘞園。尤¶ 
<pb:NFKB_QTW_p0455-03a>
為不可。輒敢徵據正經。考論舊史。請奉獻懿二祖與太祖。¶
並從昭穆之位。而虛東向。¶ 

** 答權載之書¶ 
:PROPERTIES:
:TITID: QTWTIT09530
:PERSID: QTWAUT1257
:END:

奉榮問。蒙示相國崔公往復書。并諸墓銘奠文。及江西路¶
上之作。詞致清深。華彩巨麗。言必合雅。情皆中節。瓊瑰見¶
辱。囊篋增輝。又竊文矩。不勝幸甚。相國於薦。中表丈人行¶
也。寶應中。相國丈被褐營道。寓居陸陽。薦家於干[:#AS-FBED:●]¶ 
[:#AS-FEB6:●]溝。耕於謝湖。每歲春蓺¶
秋穫。途由漕浦。相國丈時與故刑部劉尚書趙洋州戶部¶
兄弟同客是邑。或承餘眷。留歡浹日。無曠再時者數焉。洎¶
<pb:NFKB_QTW_p0455-03b>
相國丈以廷尉評賓於姑胥之幕。自柱下史退為臨川掾。¶
薦皆獲見於湖海之間。惠然相念。有踰曩歲。其後作牧建¶
安。屬京師難故。猶能抗大節。飛密疏。犇問官守。遠達巴梁。¶
薦掌史者。嘗記興元元年三月甲子詔書。以建州使者舒¶
鄧玢為嘉王府諮議。玢之所奉。即相國丈也。奏章於多難¶
之日。陳謀於必勝之地。由是見器於助主。先定於中台。及¶
夫徵入。果領樞務。惜其憂勤為疾。未幾辭免。大庇生人之¶
志。徒鬱於襟抱。以至於薨落。搢紳先生所以長嘆息者。抑¶
有為焉。相國丈與劉齊二公燮諧大政也。¶ 

<pb:NFKB_QTW_p0455-04a>

薦蒙過聽之遇。以博士再入東觀。三相連步。同送拜職。榮¶
之於心。寧止迄今。閣老以志學之歲。下帷覃思。與古人心¶
會於經誥之上。獨行乎貞朗之域。逮於弱冠。德輝彰聞。相¶
國丈傾慕之不足。願申以姻好。詎假媒介。直操槧簡。閣老¶
感深見託。敬諾嘉命。磊落丈夫之事。二君子交脩之甚休。¶
精識妙鑒。得賢斯盛。既而夫貴於朝。妻尊於室。崔門綬帶¶
之慶。其有極乎。及覽後書。援皇極元德之論。指匡張孔馬¶
之戒。實當益友之目。豈惟佳壻而已。又覩建昌房州誌。文¶
<pb:NFKB_QTW_p0455-04b>
等昔年亦同遊處。嘉聞遺諮。過作者而不朽矣。至如置奠¶
東武之祠。興慟子咸之述。繼美彥先之句。諷而誦之。寶而¶
藏之。有以見六義昭宣。百行醇備。名稱赫赫。宜乎哉。走素¶
不敏。猥列僚舊。豈悞見厚投以至言也。因懷昔遊。聊占數(¶
闕)¶ 

* 于尹躬¶ 
:PROPERTIES:
:PERSID: QTWAUT1258
:END:

尹躬。大歷中進士。元和時為中書舍人。左遷洋州刺史。¶ 

** 進賢冠賦(以聖朝崇儒服以旌德為韻)¶ 

:PROPERTIES:
:TITID: QTWTIT09531
:PERSID: QTWAUT1258
:END:

惟冠之制。惟賢是崇。冠俟賢而出。賢因冠而通。誡於人有¶
傳古之義。形於國有尊儒之風。吾君於是詔司服。進良工。¶ 

<pb:NFKB_QTW_p0455-05a>

考前法以無替。覿斯義而有融。然後得多士以立效。實茲¶
冠而允淑。君臣克序。用彰有道之時。冕弁可儔。載稽取象¶
之服。則知冠以招士。亦猶工以度木。匪工也。良材何以辨¶
於山。匪冠也。㣥賢何以求其祿。觀夫制作有則。威儀孔昭。¶
建象於初。爰從太古之代。更名於後。始惟炎漢之朝。不繪¶
畫以崇飾。在進用以彰德。上下率而有差。禮容行而無忒。¶
不可奢侈。不可儉偪。蓋取事之大猷。亦設官之盛飾。上自¶
元后。降於公卿。用則異數。制乃同名。五梁三梁。表尊卑之¶
<pb:NFKB_QTW_p0455-05b>
序。七寸八寸。為前後之程。惟德是急。惟儒是旌。叶緇布之¶
遺象。與皮弁而齊衡。且夫作之罔乖。服之有以。豈同戴鶡¶
者空尚乎猛。聚鷸者不稱於已。曷若取鑒斯在。為工式孚。¶
御膳加大官之列。使臣薦不疑之謨。稽乎其形。諒先王之¶
制。本乎其義。為君子之儒。瞻之克以正。創之而以聖。列士¶
崇德之規。蒸人立身之鏡。豈徒在首貫髮。雍容肅敬而已。¶ 

* 張昔¶ 
:PROPERTIES:
:PERSID: QTWAUT1259
:END:

昔。大歷中進士。¶ 

** 御註孝經臺賦(以百行之本明王所尊為韻)¶ 

:PROPERTIES:
:TITID: QTWTIT09532
:PERSID: QTWAUT1259
:END:

孝惟行先。教實理本。故元宗探宣尼之旨。為聖理之閫。爰¶ 
<pb:NFKB_QTW_p0455-06a>
索隱以鈎深。或詞約而意遠。然後勒睿旨於他山之石。樹¶
崇臺為儒林之苑。天文煥發。知孝道之克宣。微旨高懸。示¶
仁風之已返。上崇君德。下達人情。王猷玉潤。帝典金清。誼¶
雖型於子道。理實暢乎家聲。施之於人。風俗可移於孝理。¶
懸之於教。日月方比於貞明。不然。何以卓爾孤標。介然守¶
正。金字纍纍以條貫。銀鉤歷歷而交暎。故嚮之者修睦。就¶
之者起敬。斯乃示生民之大端。仰高山之景行。至哉聖化。¶
本本元元。酌其旨而薄俗可厚。毗於政而理道可敦。故政¶
以肅。教為尊。非無詩書。始務陳其行本。非無貴賤。心願宗¶
<pb:NFKB_QTW_p0455-06b>
其化源。且高而不危者尚乎臺。磨而不磷者莫如石。揭貞¶
質於庠序。殊祕府之竹帛。諒乃侔天地而始終。豈特垂載¶
祀於千百。靜而繹思。文固在茲。一人有作。比屋允。覽君君¶
臣臣之間。則心乎愛矣。於尊尊卑卑之道。則學而知之。矧¶
乎雕琢成章。區分式序。方隅而不失其正。篇次而各得其¶
所。三千子之鼓篋。邈矣具瞻。十八章之箴規。揭之備舉。乃¶
知孝理馨香。有時而彰。不壞不朽。化被無疆。所以播鴻休¶
於玉葉。表嗣子於明王。故曰孝者天之經也。宜乎配地久¶
而天長。¶ 

<pb:NFKB_QTW_p0455-07a>

* 張少博¶ 
:PROPERTIES:
:PERSID: QTWAUT1260
:END:

少博。大歷中進士。¶ 

** 石硯賦(以山水輝映墨妙筆精為韻)¶ 

:PROPERTIES:
:TITID: QTWTIT09533
:PERSID: QTWAUT1260
:END:

硯之施也被乎用。石之質也本乎山。溫潤稱珍。騰異彩而¶
玉色。追琢成器。發奇文而綺斑。蓋求伸於知巳。爰待用於¶
君子。故立言之徒。載筆之史。將吮墨以濡翰。乃操觚而汲¶
水。始爛爛以光澈。終霏霏而烟起。或外圜兮若規。或中平¶
<pb:NFKB_QTW_p0455-07b>
兮如砥。原夫匠石流盻。藻熒生輝。象龜而負圖乍伏。如鵲¶
之緘印將飛。設之戶庭。王充之名巳著。置之藩溷。左思之¶
用無違。徒觀夫清光景耀。真質霜浮。符彩華鮮。精明隱映。¶
皎如之色。比藏冰之玉壺。煥然之文。狀吐菱之石鏡。當其¶
山谷之側。沉奇未識。韜玉吐雲。懷珍隱德。及乎入用以磨¶
礪。因人而拂拭。故能撫之類磬發奇音。對之若鏡開新色。¶
既垂文以呈象。亦澄瀾而漬墨。硯之用也。詎可興歎而焚。¶
石乃堅然。孰謂有時而泐。斯可以正典謨之紀。垂篆籀之¶
則者也。遂更播美六書。傳芳二妙。用之漢帝。常同彭祖之¶
席。存之魯國。猶列宣尼之廟。是以遺文可述。茲器奚匹。匪¶
銷匪鑠。良金安可比其剛。不磷不緇。美玉未可方其質。光¶ 
<pb:NFKB_QTW_p0455-08a>
鳥跡於青簡。發龜文於鴻筆。則知創物作程。事與利并。茲¶
硯也。所以究墨之妙。窮筆之精者也。¶ 

* 王儲¶ 
:PROPERTIES:
:PERSID: QTWAUT1261
:END:

儲。大歷十四年進士。¶ 

** 寅賓出日賦(以大明在天恒以時授為韻)¶ 

:PROPERTIES:
:TITID: QTWTIT09534
:PERSID: QTWAUT1261
:END:

惟天為大兮。堯實則之。命羲和而馭日。俾出納而從時。肇¶
歲首以平分。既中星鳥。及宵衣而敬導。始見嵎夷。所以示¶
農功之有序。叶君德於無私。我國家克定三元。光臨四海。¶
<pb:NFKB_QTW_p0455-08b>
纂唐虞之舊說。崇德禮而斯在。將舉正以履端。奉天時而¶
不改。繇是春官蕆事。太史作程。天子居青陽之左个。覽萬¶
物之初生。始昭宣於東作。終協贊於西成。杲杲臨空。無幽¶
而不燭。遲遲鑒下。有蟄而皆驚。伊兆人分地之利。我聖上¶
則天之明。淑氣載揚。暢禽魚而共躍。融風乍扇。迨葵藿而¶
咸傾。庶績其凝。三農式就。高臺紀於雲物。大野陳其蒐狩。¶
畢嚮化以觀光。亦順時而敬授。歲如何其歲既登。節盈縮¶
兮日有恒。歲如何其歲將起。兆發生兮日之始。苟奉順而¶
無違。得禎祥而有以。原夫君比德於日。日麗光乎天。撫有¶
萬方。每朝君於歲始。照臨庶物。故出日於春前。煦百泉而¶ 
<pb:NFKB_QTW_p0455-09a>
冰泮。薰九陌而花然。合璧表無為之化。重雲示有慶之年。¶
信惟貞而惟一。示無黨而無偏。客有藏器俟時。卑躬思泰。¶
遇乾坤之訢合。覩日月之光大。莫不向春景以自娛。沐堯¶
風而永賴。¶ 

* 韋執誼¶ 
:PROPERTIES:
:PERSID: QTWAUT1262
:END:

執誼。京兆人。進士擢第。對策異等。授右拾遺。入翰林為學¶
士。順宗立。以疾不親政。王叔文與伾居中用事。擢執誼尚¶
書左丞同中書門下平章事。憲宗受內禪。坐叔文伾徒黨¶
貶厓州司戶參軍。¶ 
¶
<pb:NFKB_QTW_p0455-09b>

** 市駿骨賦(以買死招生騰方必至為韻)¶ 

:PROPERTIES:
:TITID: QTWTIT09535
:PERSID: QTWAUT1262
:END:

代有良驥。勤求可致。上心好也。固有開而必先。朽骨沽諸。¶
蓋不期而自至。於是搜延[:#AS-8D74:⿸广既]。發屠肆。出千金而易之。獲一¶
骼而無棄。不賈其用。雖增飾而無成。將慮其先。使雄名而¶
不墜。昔之服纓玉。飾軌鞗。追長風而噴沫。先急景而揚鑣。¶
豈知衂駿足於千里。摧壯心於一朝。權含月而共落。蹄帶¶
雪而俱銷。當其死而不顧。豈其生而可招。是以服其無斁。¶
守而無失。外揚嘉善之名。內作旁求之術。伊希代之異產。¶
固入用而無必。處南中之穴。莫測從來。遊北上之泉。始將¶ 
<pb:NFKB_QTW_p0455-10a>
安出。聿求既彰。類聚其方。人獻騄驥。天降此祥。滅虞之役¶
不興。取諸外[:#AS-8D74:⿸广既]。伐燕之師不舉。貢自遐方。蓋將翕必張。期¶
於至止。俾善始而令終。寧賤目而貴耳。假其力既重之於¶
生。思其勞曷輕之於死。物以德易。道由人宏。當不遇其知。¶
乃負車而伏櫪。苟應乎其感。必虯躍而龍騰。故八駿咸臻。¶
萬邦為楷。物非其產。將命逾遠而來。骨在於斯。何惜發幣¶
而買。亦猶賢士所趣。知機彙征。田忌收老以成仁。卒強齊¶
國。燕昭市骨而種德。乃獲樂生。覩求賢之未暢。悟得駿之¶
非輕。儻長鳴之見識。庶吾道之將行。¶ 
¶
<pb:NFKB_QTW_p0455-10b>

** 與善見禪師帖¶ 
:PROPERTIES:
:TITID: QTWTIT09536
:PERSID: QTWAUT1262
:END:

善見禪師所管施利錢銀。到後量收糴米。支持到九月以¶
來。餘錢即共義商量。至秋中糴米。收貯訖報。當所將錢三¶
百貫內。二百八十貫充買莊。餘者買取菜園一所。此並已¶
帖勾當造寺軍將成文郢訖。見禪師可同在意。¶ 

** 翰林院故事記¶ 
:PROPERTIES:
:TITID: QTWTIT09537
:PERSID: QTWAUT1262
:END:

翰林院者。在銀臺門內麟德殿西重廊之後。蓋天下以藝¶
能伎術見召者之所處也。學士院者。開元二十六年之所¶
置。在翰林之南。別戶東向。考視前代。即無舊名。貞觀中。秘¶ 
<pb:NFKB_QTW_p0455-11a>
書監虞世南等十八人。或秦府故寮。或當時才彥。皆以宏¶
文館學士會於禁中。內參謀猷。延引講習。出侍輿輦。入陪¶
宴私。十數年間。多至公輔。當時號為十八學士。其後永徽¶
中。黃門侍郎顧琮復有麗正之稱。開元初。中書令張說等¶
又有集賢之目。皆用討論。未有典司。元宗以四隩大同。萬¶
樞委積。詔敕文誥。悉由中書。或慮當劇而不周。務速而時¶
滯。宜有偏掌。列於宮中。承導邇言。以通密命。由是始選朝¶
官有詞藝學識者。入居翰林。供奉別旨。於是中書舍人呂¶
向諫議大夫尹愔首充焉。雖有密近之殊。然亦未定名。制¶
<pb:NFKB_QTW_p0455-11b>
詔書敕。猶或分在集賢。時中書舍人張九齡中書侍郎徐¶
安貞等迭居其職。皆被恩遇。至二十六年。始以翰林供奉¶
改稱學士。由是遂建學士。俾專內命。太常少卿張垍起居¶
舍人劉光謙等首居之。而集賢所掌。於是罷息。自後給事¶
中張淑中書舍人張漸竇華等相繼而入焉。其外有韓翃¶
閻伯璵孟匡朝陳兼蔣鎮李白等。在舊翰林中。但假其名。¶
而無所職。至德以後。軍國務殷。其入直者。並以文詞共掌¶
誥敕。自此北翰林院始無學士之名。其後又置東翰林院¶
於金鑾殿之西。隨上所在而遷。取其便穩。大抵召入者一¶ 
<pb:NFKB_QTW_p0455-12a>
二人。或三四人。或五六人。出於所命。蓋無定數。亦有鴻生¶
碩學。經術優長。訪對質疑。主之所禮者。頗列其中。崇儒也。¶
初自德宗建置以來。秩序未立。廷覲之際。各趨本列。暨貞¶
元元年九月。始有別敕。令明預班列。與諸司官知制誥同¶
列。故事。中書以黃白二麻。為綸命重輕之辨。近者所出。獨¶
得用黃麻。其白麻皆在此院。自非國之重事。拜授將相。德¶
音赦宥。則不得由於斯。稽夫發揮大猷。藻繪上命。隻簡片¶
削。可以動乎人神。風行四方。萬里始覲。非制誥之謂歟。蓋¶
人君深拱端默於穆清之中。茫茫九區。視聽不及。雖堯德¶
<pb:NFKB_QTW_p0455-12b>
舜智。湯明禹哲。不能庭策以朝告。不能家閱以戶臻。必欲¶
忘典謨。掩訓誓。陰諭於天下。密符於胸襟。洪荒以還。所蔑¶
聞也。故議定於內。而事修於外。言發於上。而旨達於人。微¶
乎斯。百度闋矣。況此院之置。尤為近切。左接寢殿。右瞻彤¶
樓。晨趨瑣闥。夕宿嚴衞。密之至也。驂䮽得御[:#AS-8D74:⿸广既]之駿。出入¶
有內司之導。豐餚潔膳。取給大官。衾裯服御。資於中庫。恩¶
之厚也。備侍顧問。辨駮是非。典持縑牘。受遣㣥務。凡一得¶
失。動為臧否。職之重也。若非謹恪而有立。秉貞而通理。俾¶
乂樞要。簡於帝心。言不及溫樹之名。慎不遺轅馬之數。處¶ 
<pb:NFKB_QTW_p0455-13a>
是職者。不亦難乎。至於強學修詞。刀筆應用。或久洽通儒¶
之望。或早升文墨之科。雖必有之。乃餘事也。自立院已往。¶
五紀於茲。連飛繼鳴。數逾三十。而屋壁之間。寂無其文。遺¶
草簡畧於㭊編。求名時得於邦老。溫故之義。於斯闕如。㣥¶
公以執誼入院之時。最為後進。紀敘前輩。便於列詞。收遺¶
補亡。敢有多讓。其先後歲月。訪而未詳。獨以官秩名氏之¶
次。述於故事。庶後至者。編繼有倫。貞元元年龍集景寅冬¶
十月記。¶ 

* 程异¶ 
:PROPERTIES:
:PERSID: QTWAUT1263
:END:
¶
<pb:NFKB_QTW_p0455-13b>

[:#AS-82FA:●]字師舉。京兆長安人。第¶
明經。累遷衞尉卿。為鹽鐵使兼御史大夫。元和十三年以¶
工部侍郎同中書門下平章事。猶領使。卒贈尚書左僕射。¶
諡曰恭。¶ 

** 請勒停置茶鹽店奏¶ 
:PROPERTIES:
:TITID: QTWTIT09538
:PERSID: QTWAUT1263
:END:

應諸道州府。先請置茶鹽店收稅。伏準今年正月一日赦¶
文。其諸道州府。因用兵以來。或慮有權置職名。及擅加科¶
配。事非常制。一切禁斷者。伏以榷稅茶鹽。本資財賦。贍濟¶
軍鎮。蓋是從權。兵罷自合便停。事久實為重斂。其諸道先¶
所置店。及收諸色錢物等。雖非擅加。且異常制。伏請準赦¶ 
<pb:NFKB_QTW_p0455-14a>
文勒停。¶ 

* 關播¶ 
:PROPERTIES:
:PERSID: QTWAUT1264
:END:

播。貞元二年官刑部尚書。¶ 

** 請刪去武成王廟十哲奏¶ 
:PROPERTIES:
:TITID: QTWTIT09539
:PERSID: QTWAUT1264
:END:

上元中。詔擇古今名將十人。於武成王廟配饗。如文宣王¶
之廟儀。伏以太公古稱大賢。今其下置聖。賢之有聖。於義¶
不安。且孔門十哲。皆是當時弟子。今所擇名將。年代不同。¶
於義既乖。於事又失。臣請刪去名將配享之儀。及十哲之¶
稱。¶ 
¶
<pb:NFKB_QTW_p0455-14b>

* 趙憬¶ 
:PROPERTIES:
:PERSID: QTWAUT1265
:END:

憬字退翁。渭州隴西人。寶應中以褐衣上疏。試江夏尉。累¶
拜給事中。貞元四年遷尚書左丞。八年拜中書侍郎同中¶
書門下平章事。徙門下侍郎。十二年卒。年六十一。贈太子¶
太傅。諡曰貞憲。¶ 

** 上審官六議表¶ 
:PROPERTIES:
:TITID: QTWTIT09540
:PERSID: QTWAUT1265
:END:

臣謬登宰府。四年於茲。恭承德音。未嘗不以求賢為切。至¶
於延薦。職在愚臣。雖當代天之工。且乏知人之鑒。漸積歲¶
月。負於聖明。無補王猷。有妨賢路。況多疾恙。兼慮闕遺。頃¶ 
<pb:NFKB_QTW_p0455-15a>
奉表章。備陳肝膈。陛下以臣性拙直。身病可矜。不棄孱微。¶
尚加委任。自此思省。報效尤難。莫副堯舜之心。空懷尸素¶
之懼。伏惟陛下法象應期。聖神廣運。雲行雨施。皆發自然。¶
訓誥典謨。悉經睿覽。臣所以不敢援引古昔。上煩天聰。且¶
以用人之要。願伸鄙見。復念稽顙丹陛。仰對宸嚴。謇訥易¶
窮。遽數難辯。理詳則塵瀆頗甚。言畧則利害未宣。若默以¶
求容。苟而竊位。縱天地之仁幸免。而中外之責何逃。非陛¶
下用臣之意也。其所欲言者。皆陛下聖慮之內。臣以頂戴¶
恩造。不知所為。身被風毒。漸覺沉痼。是以勤勤懇懇。切於¶
<pb:NFKB_QTW_p0455-15b>
愚誠也。臣聞貞觀開元之際。宰輔論事。或多上書。所冀獲¶
盡情理。今臣酌前代之損益。體當時之通變。謹獻審官六¶
議。伏惟閒宴。時賜省覽。其大指。議相。則曰宜博採眾賢。用¶
為輔弼。今中外知其賢者。伏願陛下用之。識其能者任之。¶
求其全材。恐不可得。議進用庶官。則曰異同之論。是非難¶
辨。由考課難於實效。好惡雜於眾聲。所以訪之彌多。得之¶
彌少。選士古今為難。拔十得五。賢愚猶半。陛下謂臣曰。何¶
必五也。十得二三斯可矣。聖主思賢至是。而宰臣不能進¶
之。臣之罪也。進賢在於廣任用。明殿最。舉其大節。棄其小¶ 
<pb:NFKB_QTW_p0455-16a>
瑕。隨其所能。試之以事。用人之大綱也。議京諸司闕官。則¶
曰當今要官多闕。閒官十無一二。文武任用。資序遞遷。要¶
官本以材行。閒官多由恩澤。朝廷或將任使。多擬要官則¶
人少闕多。閒官則人多闕少。明當選拔者轉少。在優容者¶
轉多。宜補闕員。務育材用。大厦永固。是棟梁榱桷之全也。¶
聖朝致理。亦庶官㣥吏之能也。議中外考課官。則曰漢以¶
數易長吏。謂之弊政。其有能理者。輒增秩賜金。或八九年¶
十餘年。乃入為九卿。或遷三輔。功績茂異。遂至丞相。其間¶
不隔數官。今陛下內選庶僚。外委州府。課績高者。不次超¶
<pb:NFKB_QTW_p0455-16b>
昇。致理之法。無踰於此。臣愚以為黜陟且立年限。若所居¶
要重。未當遷移。就加爵秩。其餘進退。令知裦貶之必應。遲¶
速之有常。如課績在中。年考及限。與之平轉。中外迭處。歷¶
試其能。使無苟且之心。又無滯淹之慮。議舉遺滯。則曰官¶
司既廣。必委宰輔以舉之。宰輔不能遍知。又詢于庶官。庶¶
官不能遍知。又訪於眾人。眾聲囂然。互有臧否。十人舉之¶
未信。一人毀之可疑。迨至于今。茲弊未改。其所以然者。非¶
盡為愛憎也。苦於不審實。而承聲言之。大凡常人之心。以¶
稱人之善為清。以攻人之過為直。苟有除授。多生橫議。由¶ 
<pb:NFKB_QTW_p0455-17a>
是宰臣每將薦用。亦自重難。日往月來。未副聖意。宜須採¶
聽時論。以所舉多者先用。必非大故。皆不棄之。議擢用諸¶
使府僚屬。則曰諸使辟吏。各自精求。務於得人。將重府望。¶
既經試效。能否可知。擢其賢能。置之朝列。或曰外使須才。¶
固不可奪。臣知必不然也。屬者使府賓介。每有登朝。本使¶
殊以為榮。自喜知人。且明公選。大凡才能之士。名位未達。¶
多在方鎮。日月在上。誰不知之。思登闕庭。如望霄漢。宜須¶
博採。無宜久滯。¶ 

** 遺表¶ 
:PROPERTIES:
:TITID: QTWTIT09541
:PERSID: QTWAUT1265
:END:
¶
<pb:NFKB_QTW_p0455-17b>

臣叨荷聖慈。竊塵台鼎。年序頗久。績用無聞。負乘之敗已¶
彰。覆餗之咎俄及。而天與之疾。福過生災。自今日卯時以¶
來。稍加困重。針灸不及。藥餌奚施。奄然遊魂。終當就木。冥¶
冥殘喘。豈忍辭天。號呼涕零。側息心斷。反風結草。誓報深¶
恩。雖死猶生。豈孤素願。無任感恩嗚咽痛恨之至。¶ 

** 鄂州新廳記¶ 
:PROPERTIES:
:TITID: QTWTIT09542
:PERSID: QTWAUT1265
:END:

自昔秦置郡有守。漢魏以降因之。其秩二千石。雖有監剌。¶
而宰制威福之重。蓋古之諸侯。鄂在楚為國。秦為縣。吳為¶
江夏郡。綿歷至宋。乃維八郡置郢州。及齊更郢為鄂。隋氏¶ 
<pb:NFKB_QTW_p0455-18a>
披其郡。猶謂之州。官則刺史。而政無條刺之法矣。皇朝㳂¶
襲舊制。或為郡。或為州。剖符責成。其實乃太守之職。前代¶
建置所理之處。其城不恒。今之州。即舊城於江夏。吳仲謀¶
經營之。程普始守之。當荊吳江漢之衝要。為藩鎮固護之¶
雄制。天寶以前。四方無虞。第據編戶眾寡。等衰州望。鄂是¶
以齒於下。後戎狄亂華。㝢縣沸騰。屯兵阻險。斯稱巨防。朝¶
廷尋州陟列。將寄勳賢之重。廣德二年。遂聯岳沔事置三¶
州都團練使。大歷八年。加觀察處置使。十四年六月。二使¶
廢。特置當州防禦使。且屬於江西。國家姑務省官息人。而¶
<pb:NFKB_QTW_p0455-18b>
終慮咽喉襟帶之地。思典守者。既輕其權矣。復欲俾任重。¶
尤難其選。是年十月。乃命秘書少監兼侍御史李公授之。¶
公名兼。隴西人也。到官三年之五月。使改為三州防禦使。¶
江岳隸焉。仍領元戎之副。董江西諸軍。銳師以伐叛於襄¶
陽。既而[:#AS-8864:⿺克寸]平。九月。就加散騎常侍。防禦洎州如舊。公之蒞¶
鄂也。今茲四年。以清德誠信為教化。以至公深仁為字育。¶
則[:#AS-9761:⿰⿸厂墨⻏]閈里閭。僑舊詠歌。如嬰兒之得乳母。餒夫之逢稔歲。¶
理軍施令。其士卒歡慶亦如之。但加乎肅畏而已。繇是所¶
防二千餘里。洞庭彭蠡在其間。水舟陸車。山藪塢野。皆我¶ 
<pb:NFKB_QTW_p0455-19a>
長城之內。用是加之王人絡繹。天書繼至。三軍萬戶以為¶
禁。而耆老懼去不得而借也。初刺史有小大之廳。其度甚¶
卑。或門屏迫近。或廊廡狹隘。將吏參集。迴旋偪側。[:#AS-92F9:⿰帛⿱丿糸]歷年¶
代。未遑革之。廳之左二曰府舍。摧壞空曠。公乃剗濶其地。¶
作為新廳。大厦既立。長廊以二。則儉而規法。結搆殊精。因¶
士卒忘勞之力。出貨財足用之羡。經營有成。井邑莫知。惟¶
昔之公門。今為外入。而遂東廣開崇墉。北達於里門。棨㦸¶
森列。戎徒儼衞。每饗士誓眾。駢羅廣庭。蕭墻之陰。旗旐繽¶
紛。威容克振。君子謂之智。憬將赴京師。目覩嘉謀。輒紀新¶
<pb:NFKB_QTW_p0455-19b>
廳之壁。庶允朝選之盛。時舊廳有都團練觀察使記。刺史¶
無記。曩賢名氏。多所闕焉。是用求訪遺者。得之必書。蓋李¶
公之志也。來哲繼踵。冀增輝於此堂。時建中三年十有一¶
月也。¶ 

¶
