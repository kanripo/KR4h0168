#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0489-21a> 
#+PROPERTY: JUAN 0490
欽定全唐文卷四百九十¶ 

<pb:NFKB_QTW_p0490-01a>
　權德輿(八)¶ 

** 右諫議大夫韋君集序¶ 
:PROPERTIES:
:TITID: QTWTIT10052
:PERSID: QTWAUT1352
:END:

洙泗門人登四科者。唯稱端木賜卜商可與言詩。以其善¶
於取類。敏於喻禮。然則緣情詠言。感物造端。發為人文。必¶
本王澤。貞元十二年夏四月庚辰。皇帝御麟德殿。命通儒¶
碩生。與緇黃上首。雜論奧賾。互相發明。繇是京兆韋君以¶
四門博士召見。三元六學。博辯宏大。精義具舉。宸心乃愉。¶
尋獻七百字詩一章。詞華彬蔚。詔旨優答。浹日授秘書郎。¶
踰月遷右補闕。未半歲拜右諫議大夫。其餘以文發身。以¶
<pb:NFKB_QTW_p0490-01b>
直事君。言語侍從。論思諷議。賈生當受釐之問。方朔擅不¶
窮之智。近臣渥命。榮冠一時。薦紳競勸。巖谷皆聳。初君年¶
十一。嘗賦銅雀臺絕句。右拾遺李白見而大駭。因授以古¶
樂府之學。且以[:#AS-9061:⿰王褱]琦軼拔為已任。至弱冠。乃喟然曰。四始¶
五際。今既遠矣。會情性者。因於物象。窮比興者。在於聲律。¶
葢辯以麗。麗以則。得於無間。合於天倪者。其在是乎。彼惠¶
休稱謝永嘉如芙蓉出水。鍾嶸謂范尚書如流風迴雪。吾¶
知之矣。遂苦心藻慮。儷詞比事。纖密清巧。度越㣥倫。嘗著¶ 
<pb:NFKB_QTW_p0490-02a>
天竺寺六十韻。魯郡文忠公序引而和之。使畫工圖於仁¶
祠。摘句配境。偕為勝絕。又於江南著臥疾二十韻。晉國忠¶
肅公手翰以美之曰。卓爾獨立。其在我韋生乎。其為名臣¶
宗公所稱賞如此。又與竟陵陸鴻漸杼山僧皎然為方外¶
之侶。沉冥博約。為日最久。而不名一行。　不滯一方。故其¶
曳羽衣也。則曰遺名。攝方袍也。則曰塵外。被儒服也。則今¶
之名字著焉。周流三教。出入無際。寄詞詣理。必於斯文。自¶
貞元五年。始以晉公從事至京師。迨今十年。所著凡三百¶
篇。嘗因休沐。悉以見示。德輿鄙昧。不能言詩。徒以掖垣之¶
<pb:NFKB_QTW_p0490-02b>
寮。辱命為序。豈愛之厚而忘其不能歟。前此論著。別為篇¶
第。後此者方紬懷仙章句。而不復賦人間之事矣。今茲詩¶
集。以類相從。獻酬屬和。因亦編次。且以聖誕日麟德殿三¶
教講論詩為首。凡十卷云。¶ 

** 唐使君盛山唱和集序¶ 
:PROPERTIES:
:TITID: QTWTIT10053
:PERSID: QTWAUT1352
:END:

古者采詩成聲。以觀風俗。士君子以文會友。緣情放言。言¶
必類而思無邪。悼谷風而嘉伐木。同其聲氣。則有唱和。樂¶
在名教。而相博約。此北海唐君文編盛山集之所由作也。¶
初文編以英華籍甚。輝動朝右。書法草奏。為明庭羽儀。談¶ 
<pb:NFKB_QTW_p0490-03a>
者謂翰飛密侍。潤色告命。如取諸懷之易也。八年夏。佩盛¶
山印綬。朱兩轓而西。天子雅知其文采。慰勉甚厚。且曰。第¶
如新涖。分我憂歎。於是惠而保之。四封熙熙。比歲連課。為¶
百城表率。十九年冬。既受代轉遷於夔。上方以愷悌紓息¶
之為大。人文華國之為細。或者蘊而決之。使目不暇瞬。庸¶
詎知嚮時歲月。不來之推轂邪。理盛山十二年。其屬詩多¶
矣。非交修繼和。不在此編。至於營合道志。詠言比事。有久¶
敬之義焉。暌攜寤歎。惆悵感發。有離㣥之思焉。班春悲秋。¶
行部遲客。有記事之敏焉。煙雲草木。比興形似。有寓物之¶
<pb:NFKB_QTW_p0490-03b>
麗焉。方言善謔。離合變化。引而伸之。以極其致。昔魏文帝¶
稱劉公幹五言詩之善者。妙絕一時。抱朴子云。讀二陸之¶
文。恐其卷盡。今覽盛山之作有似之。凡漢庭公卿左右曹¶
方國二千石軍司馬部從事。暨巖棲處士令弟才子。稽合¶
屬和。二十有三人。共若干篇。盍簪則七子偕賦。發函亦干¶
里善應。尊賢下士。備見於斯。葳蕤照燭。雖南金青玉之不¶
若也。噫。文編所友善者。僕多善之。周星之間。物故殆半。梁¶
寬中楊懋功。尤為莫逆。交友零落。如何可言。况其雅音已¶
矣。多歎三復。感念涕洟。集於筆端。是集也。編於德輿。嘗有¶ 
<pb:NFKB_QTW_p0490-04a>
木桃瓊瑤之往復。辱求序引。所不敢讓者。俟夫子徵還。道¶
舊之日。破涕為笑於斯文也。¶ 

** 左武衞冑曹許君集序¶ 
:PROPERTIES:
:TITID: QTWTIT10054
:PERSID: QTWAUT1352
:END:

建安之後。詩教日寢。重以齊梁之間。君臣相化。牽於景物。¶
理不勝詞。開元天寶已來。稍革頺靡。存乎風興。然趨時逐¶
進。此為[:#AS-8867:⿳士冖䂞]籥。紳佩之徒。以不能言為恥。至吟咏情性。取適¶
章句者鮮焉。有許氏子者。名經邦。字某。世得命官。不書於¶
此。如舉其始終之畧。以著於篇。君天授純靜。不遷於物。修¶
檢之中。須有夷曠。早孤。家于鄱陽。有佳山水。遂以貞遯為¶
<pb:NFKB_QTW_p0490-04b>
心。不近聲利。孝敬溫信。著於州里。保閒樂退。無所撓屈。家¶
人近習。未嘗見其喜慍之色。謀學業文。以此為適。相國第¶
五公之為郡也。軾閭懸榻以禮之。咨於連帥。薦授試左武¶
衞曹參軍。有別墅去家百里。秋八月。泝溪而上。灘激險。不¶
幸溺於秋濤之中。嗚呼。踐儒行而未申其用。霑初命而未¶
至於祿。受全氣而不終其壽。此三者。所以為士友之病。凡¶
所賦詩。皆意與境會。疏導情性。含寫飛動。得之於靜。故所¶
趣皆遠。其道退。其徒寡。不交當世。故知之者稀。惟昌黎韓¶
愈泰山羊滔最為友善。羊既物化。韓為江西從事。今年冬。¶ 

<pb:NFKB_QTW_p0490-05a>

予役於鍾陵。而君去世之三歲也。文行實錄。皆得之於韓。¶
噫嘻。士之修道向晦。不耀於時以泯沒者。可勝道哉。如許¶
君者。潔身於困約之中。講藝於蓬茨之下。以六義之文為¶
富。以一畝之宮為泰。齊人吹竽。楚人泣玉。故志業內固。英¶
華未發。介然居易。以至歿身。其古之牆東谷口之徒與。韓¶
以其詩三百篇授予。故類而為集。¶ 

** 韋賓客宅宴集詩序¶ 
:PROPERTIES:
:TITID: QTWTIT10055
:PERSID: QTWAUT1352
:END:

太子賓客韋兄。彯華纓。佩金龜。為清時大僚。有數年矣。始¶
<pb:NFKB_QTW_p0490-05b>
以博士奉朝請。周歷臺閣。出分藩符。入作卿長。乃領內府。¶
又賓東朝。拜章乞告。優詔得請。致仕就第。燕閒自頤。中外¶
族屬。嘗僚貴仕。以觴酒祝延。發禮修賀者多矣。以兄始登¶
朝行。實自禮寺。蕃祉吉祿。此為椎輪。於是眾君子學通行¶
修。嘗踐此任者。與今之引經據古。屈職在列者。同聲撰日。¶
復修茲會。乃有夏官小司馬左右曹侍臣書殿東觀柱下¶
史南宮郎九旋十(疑)而鄙夫忝焉。入門而右。勝槩迎步。聳(¶
闕一字)檻於賓位。羅松篁於石徑。清冬之時。寒翠溢目。則熙¶
春眾卉。炤灼駘蕩。又可知也。軒葢上下。壺觴交錯。聆主人¶
之言。則同惇史。聽眾賓之論。如在曲臺。徜徉乎禮文。博約¶ 
<pb:NFKB_QTW_p0490-06a>
乎法義。樂在名教。慶茲壽寵。中飲霑醉。抗音擊節。乃相謂¶
曰。季倫金谷。實有歌詩。元亮斜川。亦疏爵里。況今賀得謝¶
之美。賦必類之詞。愛景美祿。遺簪投轄。盛集之若是者有¶
幾。安可沒而不書。猥微菲薄。因附官業。今裴辛呂三君子。¶
皆講學稱職。而司勳滿歲復留。再帖郎位。猶四命焉。前此¶
者。柱史之超拜浹日矣。鄙夫之忝茲一紀矣。二左曹東觀¶
二十年矣。(原注陳君二十年馮君二十年張君十八年今¶
云二十年開中半也)小司馬向三十年矣。而主人逾四十年矣。其¶
于折中定議。損益於儀法多矣。(原注兵部二十八年主人¶
<pb:NFKB_QTW_p0490-06b>
四十五年向逾舉全數也)外有平陽長樂二連帥韋君柳君。絳郴和¶
三郡守裴君李君(闕二字)前蘇州韋君。信州陸君。(闕一字)守之¶
介劉君。六邑之長姜君。合中外歷是者十九人。因廣斯文。¶
且為禮官之籍。¶ 

** 秦徵君校書與劉隨州唱和詩序¶ 
:PROPERTIES:
:TITID: QTWTIT10056
:PERSID: QTWAUT1352
:END:

儒有秦公緒者。當天寶理平之世。興麗則鼓盛名於當時。¶
遭多故。道進身退。越部山水。佐其清機。圓冠野服。翛然自¶
放。宅遐心於事外。得佳句於物表。不知華纓丹轂之為貴¶
者幾四十年。方帥時賢。軾閭懸榻。昔鄭公通德。有鄉門之¶
號。秦君麗句。創里亭之名。慕風騷者。多所嚮仰。貞元中。天¶ 
<pb:NFKB_QTW_p0490-07a>
下無事。大君好文。公緒舊游。多在顯列。伯喈文舉之徒。爭¶
為薦首。而壽陽大夫公之章先聞。故有書府典校之拜。時¶
動靜不滯於一方矣。七年春。始與予遇於南徐。白頭初命。¶
色無慍怍。知名歲久。故其相得甚歡。因謂予曰。今業六義¶
以著稱者。必當唱酬往復。亦所以極其思慮。較其勝敗。而¶
文以時之。聞人序而申之。悉索笈中。得數十編。皆文場之¶
重名強敵。且見校以故敵故(二字疑衍)隨州劉君長卿贈答之¶
卷。惜其長往。謂余宜敘。嚱夫彼漢東守。嘗自以為五言長¶
城。而公緒用偏伍奇師。攻堅擊眾。雖老益壯。未嘗頓鋒。詞¶
<pb:NFKB_QTW_p0490-07b>
或約而旨深。類乍近而致遠。若珩珮之清越相激。類組繡¶
之元黃相發。奇采逸響。爭為前驅。至於室家離合之義。朋¶
友切磋之道。咏言其傷。折之以正。凡若干首。各見於詞云。¶ 

** 蕭侍御喜陸太祝自信州移居洪州玉芝觀詩序¶ 
:PROPERTIES:
:TITID: QTWTIT10057
:PERSID: QTWAUT1352
:END:

太祝陸君鴻漸。以詞藝卓異。為當時聞人。凡所至之邦。必¶
千騎効勞。五漿先饋。嘗考一畝之宮於上饒。時江西上介¶
殿中蕭侍御公瑜權領是邦。相得歡甚。會連帥大司憲李¶
公入覲于王。蕭君領廉察留府。太祝亦不遠而至。聲同而¶
應隨故也。先是嘗舍于道觀。因復居之。竹齋虛白。湖水在¶ 
<pb:NFKB_QTW_p0490-08a>
下。春物萌動。時鳥變聲。支頤散髮。心目相適。蕭君悅其所¶
以然也。既展賓主之貺。又歌詩以將之。其詞清越。鏗若金¶
璧。得詩人之辯麗。見君子之交好。詩既成。而太祝有酬和¶
之作。復往之盛。粲然可觀。客有前法曹掾崔君茂實。文場¶
之舊。以六義為已任。攘臂拔筆而為和者。惟三賢師友風¶
騷。迭為強敵。志之所之。發為英聲。其於奇正相生。質文相¶
發。若笙磬合奏。組繢交映。君子曰。侍御唱之。太祝酬之。法¶
曹和之。是三篇也。不可以不紀。況合散出處之未始有極¶
耶。以鄙人嘗學於是。俾冠以序。其或繼而和者。用先成為¶
<pb:NFKB_QTW_p0490-08b>
次序云。¶ 

** 崔吏部衞兵部同任渭南縣尉日宿天長寺上方唱和詩序¶ 
:PROPERTIES:
:TITID: QTWTIT10058
:PERSID: QTWAUT1352
:END:

易之同人曰。文明以健。中正而應。故道同於內。而氣相求。¶
情發於中。而聲成文。以觀以㣥。以比以興。清河崔處仁。河¶
東衞從周。於是有清秋仁祠往復十七韻之作。初二賢皆¶
以秀造分校秘府宏文之書。貞元初。同為渭南尉。聯曹結¶
綬。相視莫逆。處仁自府庭旋歸。稅駕於斯。國門勝槩。康莊¶
在下。馳車徒而走聲利者。此為咽喉。外煩埃壒。中孕閑曠。¶ 

<pb:NFKB_QTW_p0490-09a>

晝懸清光。夕湛虛明。上方之鍾磬。深夜之月露。眺聽寂寞。¶
情靈感發。投者報者。無非瓊瑤。如金絲應和。孔翠翔集。盡¶
在是矣。厥後同為左右補闕。從周以本官入為翰林學士。¶
處仁累以尚書郎知制誥。既而處仁西垣即真。從周復以¶
外郎掌誥。洎處仁遷小宗伯。而從周即真。俄掌貢舉。實為¶
之代。元和三年秋。處仁為吏部侍郎。從周為兵部侍郎。重¶
九休澣。聯鑣道舊。永懷曩篇。二紀于茲。慮屋壁之隙壞。詩¶
文之磨滅。不若刻勒片石之為堅且久也。惟二賢大雅閎¶
<pb:NFKB_QTW_p0490-09b>
達。人倫龜玉。更為王陽。迭為田蘇。便蕃清近。烜赫章大。其¶
於為霖為礪。四方之屬耳目久矣。然則志氣之所舒。英華¶
之所攄。其濫觴於此乎。德輿與二君子同為諫官。同掌書¶
命。相繼典貢士。分曹居中臺。其間交代迭處。不可具舉。敢¶
叨益者之數。實悅同心之言。追琢既具。序夫本末。亦二君¶
子之志也。¶ 

** 暮春陪諸公游龍沙熊氏清風亭詩序¶ 
:PROPERTIES:
:TITID: QTWTIT10059
:PERSID: QTWAUT1352
:END:

暮春三月。時物具舉。先師達賢。或風于舞雩。或禊于蘭亭。¶
所以暢性靈。滌勞苦。使神王道勝。冥夫天倪。吾徒束支體¶
於府署。以簿書為拲梏有日矣。故因休沐之暇。考近郊之¶ 
<pb:NFKB_QTW_p0490-10a>
勝。郭北五里。有古龍沙。龍沙北下。有州人秀才熊氏清風¶
亭。葢故容州牧戴幼公前倉部郎蕭元植。賢熊氏之業文。¶
尚茲境之幽曠。合資以構之。創名以識之。五年矣。初入環¶
堵。中有琴書。披篁躋石。忽至茲地。鄱章二江。分派于趾下。¶
匡廬㣥峯。極目於枕上。或澄波淨綠。相與無際。或孤煙歸¶
雲。明滅變化。耳目所及。異乎人寰。志士得之為道機。詩人¶
得之為佳句。而主人生於是。習於是。其修身學文。固加於¶
人一等矣。況其志勵於螢雪之下。業成於薪水之餘。則甲¶
科令名。如在指顧。是會也。有御史府楊君薛君環列崔君¶
<pb:NFKB_QTW_p0490-10b>
校理魏君。皆以文發身。或再戰再克。予與皇甫君。不繇是¶
進。亦陪其歡。虛中曠然。取樂名教。而主人趨隅拜下。敬恭¶
得禮。請酌古道。徧徵歌詩。因曰。自十數年間佐是府者。騰¶
陵杳冥。離會靡常。眾君子用牽乎時。未始有極。然異日之¶
適。非今日之適也。至若心同於內。跡脗於外。交臂瞪視。吾¶
喪我於此亭者。一生幾何。是不可以不紀。乃次詩于屋壁。¶
各疏爵里。以為清風亭故事云。¶ 

** 吳尊師華原露仙館詩序¶ 
:PROPERTIES:
:TITID: QTWTIT10060
:PERSID: QTWAUT1352
:END:

世人於逆旅溺喪之中。而村(疑)執膠固。唯仙師吳君。超然¶ 
<pb:NFKB_QTW_p0490-11a>
懸解。於是有華原露仙之作。本於道生。終於物宜。葢順一¶
氣之聚散。隨百昌之化生。為疣為贅。為決為潰。委和歸根。¶
泊然大觀。至於谷神隱景之道。又何可究耶。眾君子用徵¶
聲詩。師亦繼和。是皆遺形達生之言也。或曰。若師之道。可¶
以坐忘矣。惡用言說涉於名迹耶。予曰。道德上下經與內¶
外雜篇。荳非老莊之言耶。終日而盡道。師之心也。彼方以¶
生死為一貫。又何有於名迹哉。又曰。既言之可矣。惡用詩¶
之矣。師又泛然而和之。斯皆元同而不囿於物者也。於是¶
或者退。而鄙夫書之。以冠於㣥篇云。¶ 
¶
<pb:NFKB_QTW_p0490-11b>

** 奉送裴二十一兄閣老中丞赴黔中序¶ 
:PROPERTIES:
:TITID: QTWTIT10061
:PERSID: QTWAUT1352
:END:

裴兄居諫大夫五年。休問籍甚。其於匪躬據古。切劘獻替。¶
掖垣眾君子徒見其拜宣章伏閣。而莫知其所以言者。然¶
則發舒純誠。宏大聰明。以貢於穆清者。可勝道耶。每漢廷¶
大僚與六官貳職之缺。㣥情屬目。俟其授受久矣。壬子詔¶
書有黔巫長帥之拜。秩於清憲。裦以命服。周行諸公以為¶
一方之幸。且惜其去。而未喻也。及夫別殿前席。沃心交感。¶
重藩符之所付。慮安集之不稱。凡所以輟近臣惠遠人之¶
旨。纖悉備厚。上許周月之代。兄求三歲之理。又以見首公¶
急¶ 
<pb:NFKB_QTW_p0490-12a>
病。而忘其僻遠淹䘏。然後諸公知惜別為細。而感恩為大。¶
在此行矣。自牂牁通道夜郎。置吏以示綏懷。以安剽輕。失¶
其理則蕭然愁擾。得其和則驩然感悅。方畧招徠。繫於官¶
師。以兄之慈惠直信。粹清廉白。為仁由已。不改其度。使大¶
化淳流。在明誠洞開。推人情以賦政。便習俗而不擾。彼四¶
封之內。如熱得濯。如水走下。史臣操簡以傳循吏。使者急¶
宣以將徵命。雖欲復三歲之言。其可得乎。未間則褰赤帷。¶
飲醇酒。宴宴言笑。中無町畦。雖鬱蒸霧雨之候。無自而入¶
矣。大丈夫被薦紳。彯華纓。宏宣職業。無有遠邇。則嚮之玉¶
<pb:NFKB_QTW_p0490-12b>
堂清禁。論思侍從。與今日龍節前導。金龜映組。皆所以事¶
君也。豈有中外之異耶。祖軷霑醉。宣言相勉。在加飡寓書¶
而已。至若山川風物。與騷離瞻望之歎。皆備於詩人所賦。¶
故不再書。¶ 

** 送安南裴中丞序¶ 
:PROPERTIES:
:TITID: QTWTIT10062
:PERSID: QTWAUT1352
:END:

士君子循道致用。感恩宣力。則萬里如咫步。溟波猶康莊。¶
況金印照路。熊車伏軾。提封甚闊。命賜甚厚。此裴侯所以¶
抃笑就道。視交州如衡軛之前。則天時之癉熱。地里之逈¶
遠。皆細故也。初裴侯夷退燕息。未嘗角逐於有司。且曰。不¶ 
<pb:NFKB_QTW_p0490-13a>
試則已。豈能自售。其後累以惠文法冠為戎輅上介。甫登¶
中臺。旋鎮南服。葢純鈎百汰。不得自閉於匣中明矣。今天¶
子惠茲元元。邁唐虞之風。鄙夫司言九年。玷辱清近。顧不¶
能裁成謩訓。著一代典法。耗竭蚩鄙。為明時羞。思得上分¶
憂歎。下布條職。使四封之內。列郡和洽。斯亦大丈夫之事¶
也。因君是行。聊復起予。追思往歲。攜手相樂。與蘭陵蕭元¶
植范陽盧載初宦遊出處。多在江介。索然物故。何可勝言。¶
又想夫楊柳古灣。秣陵仁祠。寒夜促膝。歡言舉酒。晦明飇¶
馳。忽二十年。各乘風波。時一會合。今日出祖話別。在加飡¶
<pb:NFKB_QTW_p0490-13b>
自愛而已。至若馬文泉之功畧。士威彥之教化。憬俗裔人。¶
納諸掌握。明珠文犀。視同涕唾。皆裴侯彀中所畜也。不復¶
煩言。¶ 

** 奉送黔中元中丞赴本道序¶ 
:PROPERTIES:
:TITID: QTWTIT10063
:PERSID: QTWAUT1352
:END:

中丞頃持邦憲。靈臺坦蕩。中立不倚。公輔之望。懸於人心¶
者久矣。大方夷道。且無町畦。持刀筆者忮害為獄。故前言¶
有餘杭之命。左遷也。大君端拱穆清。深恤人隱。慮遠黎之¶
未康。擇可以富教之者。以餘杭風政。表課第一。故有持節¶
黔中之拜。天之愛人。斯謂甚矣。受命之日。庀徒戒行。鄙人¶ 
<pb:NFKB_QTW_p0490-14a>
以使者之微。假道於此。屬當祖軷。辱在賓筵。敢宣言於執¶
事曰。夫蹈全德者。事無夷險。播善政者。地無遐邇。然則五¶
溪之氓。其將泰乎。呂梁懸水。尚在忠信。矧夫巴黔故地。方¶
鎮專達。惠飫夷落。興行禮讓。然後翺翔清朝。羽儀百僚。倚¶
伏之數。庸詎知不以此乎。夫臨觴捧袂。愀然悽愴。此兒女¶
之仁也。固壯夫恥之。愚亦恥之。引滿舉白。既醉而罷。文則¶
不腆。葢指事云。¶ 

** 奉陪李大夫送王侍御史往淮南浙西序¶ 
:PROPERTIES:
:TITID: QTWTIT10064
:PERSID: QTWAUT1352
:END:

夏四月戊午。大夫公至自朝覲。敷宣仁澤。既浹辰。俾從事¶
<pb:NFKB_QTW_p0490-14b>
監察御史太原王德素將事於淮南浙西二府。且修好也。¶
初德素以行藝修明。達於吏理。由廷尉評而簪惠文。曳赤¶
紱。參鍾陵軍事。公之入覲也。主留府師旅之重。公之還部¶
也。領將命四方之覲。自非和裕之才。肅給之用。有嘉聞而¶
無流事。孰能與於此。亦既撰吉日。驛車轔轔。公乃備觴豆¶
以祖之。類歌詩以貺之。小子辱從事之末。承命授簡。書日¶
書字者。異乎諸府賓主之禮。且以美德。業也。¶ 

** 送水部許員外出守郢州序¶ 
:PROPERTIES:
:TITID: QTWTIT10065
:PERSID: QTWAUT1352
:END:

吏二千石與中臺郎。循良雋茂。旋相為重。在其推擇所切¶ 
<pb:NFKB_QTW_p0490-15a>
而已。故叔載以文術而居郎位。以吏理而分郡節。時所重¶
難。輙居選中。其初以獻賦射策。取甲科如地芥。交諸侯之¶
聘。車不輟鞅。繇外臺察視。入佐著作。休聲日揚。乃擢建禮。¶
與伯氏左曹萼跗相鮮。濟濟於公朝。怡怡於閨門。士君子¶
詠歌屬和。以為榮觀。昔郢中之客。能為陽春白雪之曲。洎¶
梁水部郎何遜。文含清律。重於江南。今叔載有必類之詞。¶
比興溫雅。其於宦遊。宜乎典水曹而牧郢人也。況漢南長¶
帥。風行列都。郡守清靜公廉。遵詔條而已。以叔載內平夷¶
而外質重。不佻不流。佳言析理。亹亹可復。施於列藩。如發¶
<pb:NFKB_QTW_p0490-15b>
硎投刃。況得漢南之歡舊矣。又何疑於報政邪。大則以尤¶
異徵。細猶轉遷劇郡。皦然前知。不足為賀。觴酒祖軷。姑以¶
紓居者之愀愴云。¶ 

** 送建州趙使君序¶ 
:PROPERTIES:
:TITID: QTWTIT10066
:PERSID: QTWAUT1352
:END:

予嘉趙侯者。在京下十餘年。祿甚薄而心甚泰。操利權燻¶
灼。可以頤指變化者。趙不侯顧不游其津。退然自得。鄙夫¶
識之曰。斯可以為君子矣。今茲以蘭臺郎滿歲。佩二千石¶
印綬。受明天子面命。牧茲建人。為仁由已。斯亦不細。是邦¶
為東閩劇地。故相安平穆公嘗理焉。穆公予之戴侯也。故¶
能¶ 
<pb:NFKB_QTW_p0490-16a>
言之。當孝文避狄時巡之際。移書四方。詞義憤切。密疏奔¶
問。請以州師赴蹈。凡穆公所以彰大名操大政者。皆建之¶
為也。趙侯於斯時實為從事。賓榻虛左。得之甚懽。凡趙侯¶
所以令聲籍甚。四征交辟者。由穆公發之也。今日幢葢。昔¶
時山川。存問遺老。淒凉故事。至止之日。情何可言。屬者狀¶
往行於考功。易嘉名於博士。斯亦士君子盡誠於所奉。其¶
可誣耶。頃予忝職西垣。殆將十歲。草列郡命。過於百數。每¶
發緘含毫。未嘗不惕然慎重。以其四封之內。性命所繫故¶
也。或歎趙侯官尚屈而地頗遠。予以為不然。昔孔門諸生。¶
<pb:NFKB_QTW_p0490-16b>
以蒲莒單父著稱。況諸侯之貴乎。東漢循吏。以交阯九真¶
報政。況建溪之邇乎。則趙侯旟軾之間。猛鷙飛伏。勞徠所¶
及。鰥孤樂康。陟明善價。如建瓴水。雖欲勇退知止。其可得¶
乎。南轅計日。祭軷即路。白晝美景。如歸故鄉。行矣趙侯。當¶
以書札為念也。¶ 

** 送循州賈使君赴任序¶ 
:PROPERTIES:
:TITID: QTWTIT10067
:PERSID: QTWAUT1352
:END:

使君嘗以司直佐黔陽。黔陽之政舉。又以贊善守寧夷。寧¶
夷之人乂。乃今以周行慰薦。詔領海豐。天慈覆露。無有遠¶
邇。及夫書於循吏。為後法程。則古人交阯九真之績。與河¶ 
<pb:NFKB_QTW_p0490-17a>
內潁川。固何以異焉。知今日麾葢。不為使君南溟之變化¶
耶。追思從兄秀才。為使君門閭之賓。曩歲晤語。備徵理行。¶
愴族屬之凋落。益暌離之怊悵。事可覆視。言為不誣。朱轓¶
郡節。三伏就路。眾君子祖道或賦。列為一編。延頸屈指。在¶
徵書北轅而已。¶ 

** 臘日與諸公龍沙宴集序¶ 
:PROPERTIES:
:TITID: QTWTIT10068
:PERSID: QTWAUT1352
:END:

清祀嘉平。著於三代。葢祭百種以報嗇。表一歲之順成。故¶
吾徒亦休澣考勝。用文會友。龍沙古地。大江在下。可以縱¶
遠目。可以滌煩襟。況簪裾成列。觴豆備薦。酒酣神王。舉手¶
<pb:NFKB_QTW_p0490-17b>
拊節。盡一日之澤。遣百慮如遺。二三子唯今日。可以酒狂¶
而不書。是無勇也。¶ 

** 秋夜侍姑叔讌會序¶ 
:PROPERTIES:
:TITID: QTWTIT10069
:PERSID: QTWAUT1352
:END:

叔父至自東周。第如新定。就長子桐廬尉之養也。途出雲¶
陽。德輿之僑居在焉。拜慶之後。式展讌餞。掇蔬焚枯。以實¶
圓方。叔父諸姑既就坐。㣥從伯仲。或冠或丱。中外稚孺。凡¶
四五十人。差其長幼。為侍坐之列。暢之以旨酒。既醉不諠。¶
侑之以清絃。中奏彌靜。天天申申。其樂無垠。發之於恬曠。¶
得之於名教。稍間。則圓魄照坐。微風入林。殘暑盡銷。清光¶ 
<pb:NFKB_QTW_p0490-18a>
交映。歌詩類事。舉節應觴。覺聽視之內。無非和樂。雖謝庭¶
羯末之盛。雪花柳絮之興。及夫情適於中。率禮無違。亦一¶
時也。乃命編次其文。且書其時。時建中四年之七月。德輿¶
操觚以序。¶ 

¶
