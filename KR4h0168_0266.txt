#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:KR4h0168_NKFB_0265-22a> ¶¶¶¶
#+PROPERTY: JUAN 0266
欽定全唐文卷二百六十六¶ 

<pb:KR4h0168_NKFB_0266-01a>

* 孫處元¶ 
:PROPERTIES:
:PERSID: QTWAUT0416
:END:

處元。潤州人。長安中徵為左拾遺。神龍初。功臣桓彥範等¶
用事。處元遺彥範書。言時事得失。不納。乃去官還鄉里。¶ 

** 重修順祐王廟碑¶ 
:PROPERTIES:
:TITID: QTWTIT06018
:PERSID: QTWAUT0416
:END:

夫視之不見。聽之不聞。理邃杳冥。事歸寥廓。神之體也。陰¶
陽授質。天地表形。妙萬物而見情。滋百寶而見性。神之用¶
也。有用有體。然後鏡窮達而通吉凶。惟深惟幾。然後繫幽¶
明而極變化。潤州城內荊王神廟者。漢高帝之從父兄也。¶
<pb:KR4h0168_NKFB_0266-01b>
帝唐之裔。豐谷之靈。鍾三才而秀出。應五運而挺生。夫其¶
文足化成。武堪靜難。慷慨奮發。伺風俟時。兆示玉雞。災成¶
金(闕一字)泣三靈之罷睠。悲九服之無依。波震塵飛。亂海嶽¶
而騰氣。龍興虎嘯。乘風雲而扇威。於是九四猶疑。三千未¶
附。代謀於應響之地。垂命於容髮之間。王洞曉龍韜。宏開¶
鳥翼。星流電激。鶚視鷹揚。一麾而獲馬欣。三捷而強彭越。¶
圍壽春舉周殷之衆。會垓下收項籍之功。取臨江若拾遺。¶
分舊楚猶摧朽。深謀出於不代。異績崇於一時。周邵未之¶
方。桓文安足比。致君堯舜。拯俗阽危。大啟荊宇。爰藩漢室。¶ 

<pb:KR4h0168_NKFB_0266-02a>

富陵之釁。蟬蛻道窮。變通古今之迹。是非茫昧之理。遺靈¶
宅此。歷代攸欽。自昔二千石臨郡。未嘗不先致饗而後莅¶
職。前刺史東平畢構。親為祭文。今刺史京兆韋銑。手薦酺¶
醢。司馬上谷成敬荷。高明下濟。稟乎剛克之威。俊乂稱賢。¶
當彼在官之譽。抑揚治道。含吐藝文。溫恭儉遜總其樞。正¶
直廉清充其用。聿從烏府。來佐鳳江。萬里表最。三台虛佇。¶
而尚澄襟靜室。攬轡中逵。藏往知來。誠為易道。窮高極遠。¶
不昧周經。言鍾化牝之符。克信懷珠之術。慨祠堂之褫落。¶
<pb:KR4h0168_NKFB_0266-02b>
悲厥迹之堙訛。迺命衆工。精求班匠。旋加刻削。廣事雕鎪。¶
同有子之追寫仲尼。等左徹之共朝軒帝。精誠通於至理。¶
髣髴見於仙祇。烟雲氣色。似獲嚴凝之助。日月照臨。如增¶
降鑒之象。延㣥峯於戶牖。遶浚壑於階墀。衆聖盡臻。百靈¶
咸暨。豈止一虵為異。雙鯉見祥。袁真託夢於太元。鄧艾通¶
幽於司馬。不俟四天之位。寧尸八部之榮。威儀悉整。簫管¶
皆徹。由是人無天札。歲靡災異。風雨調順。穀稼熟成。一邦¶
之氓。僉荷其慶。長吏顏元孫。舊德名家。鴻才碩學。性等玉¶
壺之潔。心同金奏之諧。端右一州。羽儀當代。錄事參軍魏¶
晰司功參軍裴侑李眺等。策名來仕。清德莅官。不虧基創¶ 
<pb:KR4h0168_NKFB_0266-03a>
之餘。彌篤敬恭之操。盡申明薦。咸勗至誠。未窮倏忽之遊。¶
終保清澂之氣。安歌兮緩節。緪瑟兮鳴箎。始沐藻而祈恩。¶
便奠椒而降祉。清光滿室。瑞氣盈庭。粵以大唐先天二年¶
太歲癸丑三月戊寅。甫功畢。夫寂然不動。感而遂通。極乎¶
幽贊之情。招乎福謙之佑。無方無體。至變至精。顯道而列¶
晬容。興物而崇清廟。事通元妙。光麗自然。屏翰千載。舟航¶
萬古。式揚粹烈。爰作銘云。¶ 

帝王興起必有藩捍。非獨也周。亦聞於漢。於穆懿戚。挺茲¶
楨幹。拯溺救焚。夷凶靜難。功成不處。德盛無鄰。威同夏日。¶
<pb:KR4h0168_NKFB_0266-03b>
德侔陽春。德盛伊何。輔主惠民。功成伊何。沒代留神。神道¶
設教。聖人所服。得一永符。樂天招福。不行而至。不疾而速。¶
利用靡窮。聰明難瀆。欲達吾信。詞陳史祝。¶ 

* 黃元之¶ 
:PROPERTIES:
:PERSID: QTWAUT0417
:END:

元之。睿宗時人。¶ 

** 潤州江寧縣瓦棺寺維摩詰畫像碑¶ 
:PROPERTIES:
:TITID: QTWTIT06019
:PERSID: QTWAUT0417
:END:

夫魁北藏樞。秉三奇於紫掖。崑西運軸。森萬族於黃輿。方¶
領圓冠。棹九流而宗學海。霓裳羽服。乘六甲而下仙巖。雖¶
辰像微茫。不能味甘陳之識。陬維窅邈。不能探章亥之功。¶ 

<pb:KR4h0168_NKFB_0266-04a>

仁義與禮樂可遵。未出死生之境。昏默與清虛可尚。纔居¶
天地之先。且造化以六合為功。聖人以二門分教。豈夫百¶
千萬劫。量其遠近。三十七品。語其功業者哉。況性相之微。¶
不可以名言得。虛有之妙。不可以智力知。三千之淨土無¶
邊。八萬之法門虛受。能住不思義解脫者也。維摩詰者。華¶
言淨名居士也。沒於妙喜之國。生於毗邪之域。大仙那提¶
之子。常修梵行。世號白衣居士焉。故總妙圓明。現身方丈。¶
無起無住。不去不來。空色空而取真空。滅生滅而求寂滅。¶
<pb:KR4h0168_NKFB_0266-04b>
或歸之於無物。或得之於默然。邪正於是路殊。語言由其¶
道斷。居士之真宗也。若乃家室不離而教傳緇服。天子迴¶
向而身為白衣。讓金粟之尊。未即如來之位。晦玉毫之相。¶
空留長者之名。亦猶百谷之王。以下莫能大。六虛之相。居¶
高而自卑。居士之洪謙也。若乃移外方之諸佛。一室規乎¶
四天。對樂世之衆生。一劫成乎七日。毛孔之內。鼓大海之¶
波濤。芥子之中。鬱須彌之巘崿。擲世界於恒沙之外。不覺¶
不知。攝高堂於大會之前。同瞻同仰。嵐風動地。口吸莫以¶
為難。猛火燃天。腹貯但聞其一。居士之神通也。若乃㣥邪¶
作梗。諸惡延災。衆生茹焚溺之悲。含識迫傷夷之患。由是¶ 
<pb:KR4h0168_NKFB_0266-05a>
騁自在之力。縱無礙之威。破煩惱而擊慳貪。斬毒蛇而擒¶
醉象。朦幢暫建。面縛四魔。智劒纔揮。心降六賊。故使波旬¶
振讋。不能變帝釋之容。外道摧殘。不能竊真如之業。居士¶
之威力也。若乃非相成光乎是相。故見於威儀。無言假道¶
於有言。方形於問答。宏乞食之理。須菩提但覺茫然。聞宴¶
坐之談。舍利佛不能加報。摩訶迦葉息言於二乘。大目揵¶
連吞聲於四衆。亦由明鏡內鑒。照之而不疲。洪鐘外發。扣¶
之而必應。是以五百弟子。同稱我不堪任。二千門人。盡得¶
無生法忍。居士之靈辨也。若乃智總大雄。心行菩薩。雖人¶
<pb:KR4h0168_NKFB_0266-05b>
我無相。以拯救為懷。憂本無憂。憂凡俗之憂。病本無病。病¶
衆生之病。富室貧里。等資其福田。酒肆婬房。廣談其善誘。¶
則知去重昏之小翳。朗惠日而無私。(闕一字)中根之大莖。霑¶
法雨而同潤。居士之慈悲也。若乃前際後際。無昧於因緣。¶
成時化時。不違於本願。光嚴悟矣。行念其道場。新學豁然。¶
坐知其宿命。晨持乳鉢。未息麤言。中設飯盂。普均香氣。有¶
疾菩薩。憂惱於是併除。犯律比邱。疑悔由其傾葢。居士之¶
利益也。若乃恭承父訓。事方便以崇嚴。瞻望母儀。奉智度¶
而資受。結齊肩於法喜。坐詠宜家。期上足於塵勞。行同入¶ 
<pb:KR4h0168_NKFB_0266-06a>
室。因風起對。共賞慈悲。他日趨庭。獨推誠實。知識慕善。道¶
品所有居先。伴侶求真。度法由其見託。居士之宗黨也。若¶
乃上棟下宇。空寂為輪奐之資。淨服名衣。慙媿入裁縫之¶
用。開八正之路。則衆馬交馳。坐四禪之牀。則身心不動。智¶
惠之果。秋垂無漏之林。淨妙之花。春發總持之苑。禪悅為¶
味。詎假珍羞。解脫充漿。寧思玉液。奏法音之樂。則絲竹藏¶
聲。燒異品之香。則旃檀罷郁。居士之遊處也。於是隨意所¶
轉。覺路遐通。應緣而攝。梁津[:#AS-8864:⿺克寸]濟。恢勇猛之志。則火(闕一¶
字)生蓮。廣(闕一字)虛之因。則水中現月。法本希有。若都優曇¶
<pb:KR4h0168_NKFB_0266-06b>
之花。道之將行。大備貝多之葉。舉閻浮之國土。禮敬忘疲。¶
想毗耶之人天。聲塵不朽。居士之遺跡也。得其道者。則三¶
乘弟子。羞稱多聞。行其法者。則七種學人。莫不愛樂。是致¶
四天讚仰而無暇。十地攀接而無階。王者資而九有清。㣥¶
生聞而六念作。雖驪龍改地。共尊金粟之儀。水土遷行。長¶
奉寶臺之供。我國家神明造物。聖政調時。滌瑕穢而玉鏡¶
清。剗澆訛而撝大朴。牢籠七十七代。鬱映萬八千年。率土¶
之濱。罔有弗韙。普天之下。共惟帝臣。京坻積而銅爵鳴。鐘¶
鼓和而玉羊現。將益四生之福。爰開十善之因。精舍廣祇¶
陁¶ 
<pb:KR4h0168_NKFB_0266-07a>
之園。列郡揚淨名之教。萬姓資其分別。八方暢其休明。天¶
地平成。於是乎汲引。在江寧縣瓦棺寺變相者。晉虎頭將¶
軍顧愷之所畫也。爾其上纏珠斗。下控金陵。六代為天子¶
之都。三分入王孫之國。禮讓流行之地。英靈誕秀之鄉。鷲¶
巖分虎踞之山。鴈塔枕龍盤之水。總幽閒與形勝。則瓦棺¶
之寺焉。昔有晉莊嚴淨域。時梵侶以規模雖廣。雕飾未周。¶
永念粹華。每疚懷於須達。共成圓滿。而假力於檀那。凡厥¶
施財。莫匪鳴剎。顧君乃連扣資數百。[:#AS-8B72:⿱竹卞]逾千萬。大衆眙愕。¶
不知其然。君習氣精微。洗心閑雅。雖纓弁混俗。而繢素通¶
<pb:KR4h0168_NKFB_0266-07b>
神。乃白緇徒。令其粉壁。於是登月殿。掩雲扉。考東漢之圖。¶
採西域之變。妙思運則冥會。能事畢則功成。神光謝而晝¶
夜明。聖容開而道俗覩。振動世界。謂彌勒菩薩下兜率之¶
天。照耀虛空。若多寶如來踊耆闍之地。由是士女駢比。擁¶
路爭趨。車馬軒轟。傾都盛集。玉貝交獻。須臾而寶藏忽盈。¶
青鳬亂飛。俄爾而銅山崛起。納繒帛者繼踵。施衣布者架¶
肩。當鳴剎而雖則可驚。不崇朝而過其本數。非夫精義入¶
神者。孰能與於此乎。雖江山寂寥。居處緬邈。年移代改。留¶
侯歎過隙之駒。郭是人非。丁令化遼城之鶴。由是觀其道¶ 
<pb:KR4h0168_NKFB_0266-08a>
場妙矣。謂應供而來儀。牀枕儼然。疑有懷於問疾。目若將¶
視。睂如忽嚬。口無言而似言。鬢不動而疑動。豈丹青之所¶
歎詠相好之有靈哉。頂禮者肅如在之心。瞻仰者發歸依¶
之念。信受演說之旨。大布於人天。住持負荷之規。實存於¶
牧宰。刺史楊令琛。懷軌物之量。韞不伐之才。五服當列土¶
之榮。千里負專城之寄。移風易俗。頻垂董相之帷。揖道歸¶
真。再擁文侯之篲。長史薛宏。以仁賢雅望。迂德於仲舉之¶
輿。司馬成景賀。以卿相高才。屈跡於士元之驥。俱遊六藝。¶
貯籯金而常滿。共逢三朋。攬衣珠而永悟。縣令陸彥恭。風¶
<pb:KR4h0168_NKFB_0266-08b>
神俊邁。境宇恬虛。雖馴雉巳彰。實割雞焉用。風亭月牖。還¶
開見寶之詞。石冷泉清。頗恣分襟之賞。修菩薩之行。則仰¶
之彌高。現宰官之身。則威而不猛。相門出相。茲焉在茲。佇¶
聞摶擊鵬衢。栖遲鳳沼。豈徒播茲風化。奏彼絃歌而已哉。¶
丞鄭孝義。逸氣飛騰。英懷倜儻。擢命世之標幹。揮舍人之¶
符彩。我之自出。鳳樓鳴五色之雛。家之積善。牛渚降九派¶
之族。宏才博學。再閱康成之門。愛客好賢。重覩當時之驛。¶
朋友推其令譽。人吏偃其高風。歷州縣而暫勞。獻鹽梅而¶
詎遠。主簿于植。才藝早著。水鏡長懸。將騁驥於高門。先漸¶ 
<pb:KR4h0168_NKFB_0266-09a>
鴻於下位。尉史惟清。以雍容儒雅。門專秉直之風。以磊落¶
才雄。巖引乘箕之宿。則知龍駒千里。非黃綬之所羈。鶴鳴¶
九皐。惟青天之是矚。家裘不墜。望台鉉而相輝。堂構克隆。¶
見公侯而必復。寺主曇影及徒衆并諸寺大德等。並法身¶
挺秀。覺意圓明。屈拔提之尊號。懷盛明之忍辱。四十二之¶
賢聖。接踵比肩。一十八之(闕一字)虛。心持目想。勇猛精進。將¶
億耳而齊驅。博達多聞。與阿難而並騖。言論辨了。有類鵬¶
蓍。體性利根。更嘉鴦掘。故能經行不倦。拯濟忘疲。模楷四¶
流。笙簧二諦。邑人左補闕馮宗右拾遺孫處元等。並資忠¶
<pb:KR4h0168_NKFB_0266-09b>
履孝。抱義懷仁。凝大江之精靈。鬱高山之景行。莫不衡門¶
育德。華省馳聲。或長揖九徵。或光膺八命。所以東南蓄寶。¶
江左有人焉。既而道俗披誠。賓僚託款。濫見推於相質。遠¶
不讓於當仁。弟子謬忝詞場。頻擢桂林之秀。言瞻法宇。早¶
從祗樹之遊。覩泡影之皆虛。悟聲色之非實。雖心為形役。¶
而志與道俱。思惟必在於佛乘。夢想無忘於梵行。觀居士¶
之跡。不可思議。閱居士之言。得未曾有。恨不親承聖旨。捧¶
袂於不二之門。躬奉尊顏。跪履於大千之界。託菩薩之下¶
位。共拂天花。接比邱之末行。同窺聖果。昔讚舞鸞之化。每¶ 
<pb:KR4h0168_NKFB_0266-10a>
有願於揄揚。今從問鵬之遊。豈得默而無述。爾時欲重宣¶
此義。是以敢作銘云。其詞曰。¶ 

元氣浩浩。大匠存存。鎚鞴精粹。折託乾坤。四生有劫。六趣¶
無門。愛流夕漲。塵飛晝昏。(其一)巍哉世雄。應期來現。妙矣居¶
士。隨緣利見。大庇生靈。遂荒臺殿。劫塵遐邈。恒沙法遍。(其¶
二)空牀寂寂。虛室閑閑。文殊奄至。波旬遽還。拔毛沃海。剖¶
芥藏山。地分珠柱。天潤玉顏。(其三)智惠無邊。威靈具足。廣延¶
寶座。高蹈金粟。振動人天。津梁道俗。火宅垂蔭。幽徒炳燭。(¶
其四)於赫有晉。像教斯傳。繢事(闕一字)矣。靈儀在焉。神光夕¶
<pb:KR4h0168_NKFB_0266-10b>
照。瑞相朝圓。赩如電掣。皎若星懸。(其五)我皇垂拱。誕膺寶位。¶
控引四流。陶鈞萬類。法闡妙有。靈通夢寐。政事以和。物無¶
不利。(其六)天陰南斗。地擁東吳。江山作固。臺壘稱都。俗富英¶
俊。人多給孤。莊嚴結構。炳煥規模。(其七)瞻彼邦邑。媚茲寮寀。¶
化偃一同。聲馳四海。冰王常瑩。松筠不改。迺睠道場。肅焉¶
如在。(其八)薄遊淨域。永念毗耶。香如致飯。衣似持花。嚬容示¶
疾。啟齒降邪。室懷方丈。會想無遮。(其九)杳杳三界。茫茫九有。¶
瞻仰睟容。思惟受手。式刊貞石。僉圖不朽。盛烈鴻名。天長¶
地久。(其十)¶ 

<pb:KR4h0168_NKFB_0266-11a>

* 李乂¶ 
:PROPERTIES:
:PERSID: QTWAUT0418
:END:

乂字尚真。趙州房子人。第進士。舉茂才異等。累調萬年尉。¶
景龍中累遷中書舍人修文館學士。景雲初封中山郡公。¶
開元中為紫微侍郎。拜刑部尚書。卒年六十八。贈黃門監。¶
諡曰貞。¶ 

** 諫遣使江南以官物充直贖生疏¶ 
:PROPERTIES:
:TITID: QTWTIT06020
:PERSID: QTWAUT0418
:END:

江南水鄉。採捕為業。魚鼈之利。黎元所資。土地使然。有自¶
來矣。伏以聖慈含育。恩周動植。布天下之大德。及鱗介之¶
<pb:KR4h0168_NKFB_0266-11b>
微品。雖雲雨之私。有霑於末類。而生成之惠。未洽於平人。¶
何則。江湖之饒。生育無限。府庫之用。供支易殫。費之若少。¶
則所濟何成。用之儻多。則常支有闕。在於拯物。豈若憂人。¶
且鬻生之徒。惟利斯視。錢刀日至。網[:#AS-8DB8:●]年滋。施之一朝。營¶
之百倍。未若回救贖之錢物。減困貧之徭賦。活國愛人。其¶
福勝彼。¶ 

** 對成都令勸學判¶ 
:PROPERTIES:
:TITID: QTWTIT06021
:PERSID: QTWAUT0418
:END:

** 　得成都令江延調縣中子弟二十已上除其吏徭各率環刀一密布十令詣太學府司科擅賦斂錄事批放仍舉科諸生謀殺之罪¶ 
<pb:KR4h0168_NKFB_0266-12a>

:PROPERTIES:
:TITID: QTWTIT06021
:PERSID: QTWAUT0418
:END:

郎官上應列星。惟帝稱難。邑宰下宣風化。得人斯委。江延¶
材膺訓俗。功寄臨人。拜職周京。銅章之秩六百。隨班蜀國。¶
劒門之路五千。冀行鄒魯之風。思變彭岷之俗。上琴臺而¶
馴翟。依石鏡而翔鸞。將宏富教之宜。用廣文儒之業。爰調¶
子弟。是蠲徭賦。環刀密布。聚糧求任土之資。裂裳負笈。函¶
席就橫經之道。惜乎英靈莫嗣。曾靡尚於摳衣。剛悍猶傳。¶
遂有歌於剚刃。不漸文翁之化。有逾原壤之愆。擅賦之條。¶
<pb:KR4h0168_NKFB_0266-12b>
在江延之何負。謀殺之狀。顧諸生而已彰。上藩之斷頗乖。¶
錄事之批為得。¶ 

** 節愍太子哀冊文¶ 
:PROPERTIES:
:TITID: QTWTIT06022
:PERSID: QTWAUT0418
:END:

維景雲元年十月朔日。節愍太子梓宮啟自鄠杜。粵某日。¶
將陪窆於定陵。禮也。蜃衞初列。鳳仙將遠。閱少海而不留。¶
赴窮泉而莫返。皇帝懷副君之大義。降猶子之深慈。飾忠¶
烈於逝者。備哀榮以送之。漢幄虛侍。周牆肅事。思臺空築。¶
幽埏永閟。金相兮玉裕。揆行兮旌能。峻節兮無泯。芳聲兮¶
有恒。其詞曰。¶ 

素雲流祉。白水貞祥。祀及百代。威加萬方。勃焉家國。赫矣¶
皇王。帝子攸降。乾男以將。邁德誕靈。懷文抱質。漢臺占雨。¶ 

<pb:KR4h0168_NKFB_0266-13a>

秦宮近日。敏對不㣥。能言罕匹。藝該百變。詞含六律。朝霞¶
自舉。夜月嘗遊。醴薦推穆。書成重鄒。典戎仙衞。作牧神州。¶
是謂元子。光膺孟侯。少陽正位。太學知道。春誦夏絃。尊師¶
敬老。榮承玉匕。寵殷瑜珮。三善不忘。四章旋逮。過闕則下。¶
入廟斯趨。曰仁與孝。終始不渝。聖敬日躋。溫文歲廣。望高¶
周副。才優魏兩。周事有倫。出言無黨。政成中外。聲溢天壤。¶
邪臣作蠱。匹夫知惋。不顧身尤。將夷國難。忠義斯仗。謀猷¶
是斷。獲戾宮朝。歸魂霄漢。白駒過隙。蒼蠅止藩。水逝西沼。¶
<pb:KR4h0168_NKFB_0266-13b>
霜彫北園。鶴闕誰馭。鳩里徒冤。瞑目於此。傷心詎論。嗚呼¶
哀哉。去日淪暉。前星墜彩。形神溘謝。德音如在。物是人非。¶
年移運改。聖朝延鑒。徽章有待。有待伊何。慶逢開闢。延鑒¶
伊何。恩隆典冊。即鳴鳳之岡嶺。啟占烏之隧宅。人辭中壘¶
之桑。鳥思平陵之柏。地如伊水。山連紀市。嗟委化於仙期。¶
欲問安於神理。五營成列。萬國咸酸。挽鐸朝喝。旌麾曉寒。¶
指牽牛以南渡。乘飲龍而北傃。顧青舍兮非春。掩元扉兮¶
大暮。昔之來矣銀牓銅樓。今之往兮曠野荒邱。冉冉兮辰¶
促。蒼蒼兮道悠。惟聲華與純懿。比金石而恒留。嗚呼哀哉。¶ 

* 韋均¶ 
:PROPERTIES:
:PERSID: QTWAUT0419
:END:

<pb:KR4h0168_NKFB_0266-14a>

均。長安中官雍州富平縣丞。¶ 

** 造像記¶ 
:PROPERTIES:
:TITID: QTWTIT06023
:PERSID: QTWAUT0419
:END:

原夫六塵不染。五蘊皆空。將導㣥迷。爰登正覺。大雄見世。¶
既開方便之門。真諦乘時。更顯因緣之路。是以耆山廣演。¶
火宅斯分。給園宏誓。樊籠自釋。聖人之德。不可思議。弟子¶
通直郎行雍州富平縣丞韋均。比為慈親不豫。敬發菩提¶
之心。今者所苦巳瘳。須表證明之力。遐徵琬王。近備雕鐫。¶
謹造像一鋪。敬為銘曰。¶ 
¶
<pb:KR4h0168_NKFB_0266-14b>

大哉至聖。妙矣能仁。濟世無德。歸功有因。潛開覺路。暗引¶
迷津。願迴光於孝道。永錫壽於慈親。¶ 

* 李孝倫¶ 
:PROPERTIES:
:PERSID: QTWAUT0420
:END:

孝倫。武后時守記室參軍事。¶ 

** 敬善寺石像銘¶ 
:PROPERTIES:
:TITID: QTWTIT06024
:PERSID: QTWAUT0420
:END:

若夫銀枝毓祉。締靈影於金園。劒雨銷氛。飛惠液於沙界。¶
自鶴林祕彩。鷄山蘊迹。甄睿像於貞金。刊瑞容於芳琬。風¶
猷不墜。繄此賴焉。紀國太妃韋氏。京兆人也。苕姿含綺。霏¶
華椒掖。蘭儀湛秀。緝美蘋隈。而思惕紅沙。浪真輝於五劒。¶
神棲縞霧。延妙業於三珠。爰擇勝畿。聿修靈像。質融虬彩。¶ 

<pb:KR4h0168_NKFB_0266-15a>

影襲鸞騫。月逗仙河。分紫眉而汰色。星流天菀。翊紺瞳而¶
飛照。懇誠巳罄。茂績其凝。化鳥旌越海之功。藏龜彰拔塵¶
之果。昭昭峻業。難可名言者哉。加(闕一字)凝石疏基。均霜表¶
地。川潔桐園之[:#AS-FEED:●]¶ 
[:#AS-FBEC:●]翠。風送杏巖之香。雖淨¶
鏡開金。慮睽(闕一字)於桑海。宏規籀石。諒終期於芥城。其銘¶
曰。¶ 

二靈已散。一體未融。動植滋夥。物象相蒙。情氛委岳。識浪¶
隨風。終淪(闕一字)住。孰亮三空。大雄降迹。元津斯演。瑞浦澄¶
<pb:KR4h0168_NKFB_0266-15b>
流。祥山闢巘。雪童戰勝。檀林翼善。了義西宣。妙輪東轉。葉¶
潤攸在。震區有庇。望影咸圖。尋光必萃。粵惟德範。夙探微¶
祕。詣道雖忘。瞻容乃喟。珠瓔褫玩。銀藏傾財。林中寫塔。雲¶
外崇臺。臨豪月滿。映臉蓮開。香烟起霧。梵響驚埃。南控鸞¶
川。北馳春路。萬室迴曬。四依輟步。撫因共植。披文同悟。比¶
日長懸。隨山永固。¶ 

* 嚴善思¶ 
:PROPERTIES:
:PERSID: QTWAUT0421
:END:

善思名譔。同州朝邑人。以字行。消聲幽藪科擢第。武后時¶
為監察御史。稍遷太史令。景龍中累遷禮部侍郎。善思精¶
天文卜相之術。睿宗在藩。善思言必登帝位。既踐阼。拜右¶
散騎常侍。唐隆元年。鄭愔謀冊譙王重福為帝。偽制除善¶ 
<pb:KR4h0168_NKFB_0266-16a>
思禮部尚書。事覺。配流靜州。赦還。開元十七年卒。年八十¶
五。¶ 

** 論則天不宜合葬乾陵表¶ 
:PROPERTIES:
:TITID: QTWTIT06025
:PERSID: QTWAUT0421
:END:

臣謹按天元房錄葬法云。尊者先葬。卑者不合於後開入。¶
臣聞葬則天太后卑於天皇大帝。今欲開乾陵合葬。即是¶
以卑動尊。事既不經。恐不安穩。臣又聞乾陵元闕其門。以¶
石閉塞。其石縫隙。鑄鐵以固其中。今若開陵。必須鐫鑿。以¶
神明之道。體尚幽元。今乃動眾加功。誠恐多所驚黷。又若¶
別開門道。以入元宮。即往者葬時。神位先定。今更改作。為¶
<pb:KR4h0168_NKFB_0266-16b>
害益深。又以修築乾陵之後。國頻有難。遂至則天太后權¶
總萬機二十餘年。其難始定。今乃更加營作。伏恐還有難¶
生。但合葬非古。著在禮經。緣情為用。固無定準。况今事有¶
不安。豈可復循斯制。伏見漢時諸陵。皇后多不合葬。魏晉¶
已降。始有合者。然以兩漢積年。向餘四百。魏晉之後。祚皆¶
不長。雖受命應期。有因天假。然以循機享德。亦在天時。但¶
陵墓所安。必須勝地。後之允嗣。用託靈根。或有不安。後嗣¶
固難長享。伏望依漢朝之故事。改魏晉之頹綱。於乾陵之¶
傍。更擇吉地。取生墓之法。別起一陵。既得從葬之儀。又成¶ 
<pb:KR4h0168_NKFB_0266-17a>
固本之業。臣伏以合葬者人緣私情。不合者前循故事。若¶
以神道有知。幽途自得通會。若以死者無知。合之復有何¶
益。然以山川精氣。上為星象。若葬得其所。則神安後昌。若¶
葬失其儀。則神危後損。所以先哲垂範。具之葬經。欲使生¶
人之道必安。死者之神永泰。伏望少迴天眷。俯鑒臣言。行¶
古昔之明規。制私情之愛欲。使社稷長享。天下乂安。凡在¶
懷生。孰不慶幸。¶ 

** 公除後請習樂表¶ 
:PROPERTIES:
:TITID: QTWTIT06026
:PERSID: QTWAUT0421
:END:

臣伏見太常奏。公除後請習樂以供郊廟享祀。奉勅不允。¶
<pb:KR4h0168_NKFB_0266-17b>
臣與眾官詳審。以為樂音氣化。所以感天地。動鬼神。調五¶
行。均四序。故哲王垂制。被之樂章。六變而神祇降饗。九成¶
而祖考來格。今陛下以服未一周。久停六律。稽象德於太¶
廟。寢祈福於近郊。何以昭永歷於上元。助成功於先聖。考¶
之典禮。恐或未安。臣以漢魏喪禮以日易月者。蓋為三年¶
不為禮禮必壞。三年不為樂樂必崩是也。以樂因陽來。禮¶
由陰作。樂崩則陽伏。禮廢則陰愆。風雨或違。粢盛遂闕。豐¶
潔之祠有謬。兆庶於是不安。所以變諒闇之舊儀。遵適時¶
之新禮。斯實存至公於天下。割巨痛於私情。祈社稷之永¶ 
<pb:KR4h0168_NKFB_0266-18a>
安。庶宗廟之長享。孝道之大。何以加之。使漢魏之禮未然。¶
則當自我作古。况其得禮之變。詎可越而不從。伏請依太¶
常所請。許其教習。¶ 

¶
