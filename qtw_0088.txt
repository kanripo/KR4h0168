#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0087-15a> ¶¶
#+PROPERTY: JUAN 0088
欽定全唐文卷八十八¶ 

<pb:NFKB_QTW_p0088-01a>
　僖宗(三)¶ 

** 委使臣徵訪兵術賢才詔¶ 
:PROPERTIES:
:TITID: QTWTIT02791
:PERSID: QTWAUT0018
:END:

朕每念艱難之本。思拯濟之圖。理少亂多。古猶今也。蓋搜¶ 
揚之未至。非爵賞之不行。況自鄉里沽名。物情賈怨。朝市¶ 
有爭先之黨。山林多獨往之人。彼豈自窮。而莫知返。其有¶ 
文苞經緯。道貫儒元。貞遁自肥。浮名不染。豈無加等之命。¶ 
以待非常之流。今委使臣。遠近徵訪。必行備禮。以聳羣方。¶ 
且幾貴研深。用惟體要。運當無事。固垂拱而可持。時屬多¶ 
<pb:NFKB_QTW_p0088-01b>
虞。非拔奇而不振。或有材優將略。業洞兵鈐。辨勝負於風¶ 
雲。計長短於主客。妙得神傳之決。恥成兒戲之名。不俟臨¶ 
機。方期制變。或銷聲於屠釣。或屈志於風塵。勿媿自媒。當¶ 
期致用。至乃旁規國病。動適時宜。深探貨殖之源。備得富¶ 
強之術。排於浮議。鬱彼良圖。又有志擅縱橫。久潛緇褐。材¶ 
雖超異。見辱儕流。苟全一藝之工。不必萬夫之敵。亦有推¶ 
研歷象。挍步星辰。言必效於機先。術豈疑於億中。是資奇¶ 
器。孰曰異端。亦在勸來。佇加殊賞。噫。功名可慕。少壯幾何。¶ 
在君親則忠孝相資。念國家則安危同切。勿甘流落。猶徇¶ 
<pb:NFKB_QTW_p0088-02a>
宴安。並委使臣。牓示訪求。長吏津置發遣。同心體國。無使¶ 
淹延。懸賞俟能。必期升擢。朕雖鍾艱否。亦謂憂勤。高祖太¶ 
宗之在天。固當垂祐。社稷生靈之有主。夫豈乏賢。達我敷¶ 
求。咨爾將命。勿孤翹矚。苟自因循。其閒儒學優游。軍謀宏¶ 
遠。密陳時務。願應制科者。巳從別勅處分。跅[:#AS-FEBA:●]¶ 
[:#AS-FBED:●]遺才。沈淪¶ 
末位。不礙文武。並須升聞。布告天下。咸使知悉。¶ 

** 命相度河渠詔¶ 
:PROPERTIES:
:TITID: QTWTIT02792
:PERSID: QTWAUT0018
:END:

食乃人天。農惟國本。兵荒益久。漕輓不通。關中鄭白兩渠。¶ 
古今同利。四萬頃沃饒之業。億兆人衣食之源。比者權豪。¶ 
<pb:NFKB_QTW_p0088-02b>
競相占奪。堰高磑下。足明棄水之由。稻浸稑澆。乃見侵田¶ 
之害。今因流散。尚可經營。宜委京兆尹選強幹僚屬。巡行¶ 
鄉里。逐便相度。兼利公私。或署職特置使名。假之權寵。或¶ 
力田遞升科級。許免征徭。因務勸分。冀能兼蓄。亦宜速具¶ 
聞奏。¶ 

** 求言詔¶ 
:PROPERTIES:
:TITID: QTWTIT02793
:PERSID: QTWAUT0018
:END:

古者進善翹旌。蔽賢削地。苟異至公之選。適開浮黨之門。¶ 
要在拔奇。方資濟理。昔貞觀戡亂既久。理具畢張。而馬周¶ 
徒步獻書。上猶前席。魏徵直言替否。下得竭誠。況朕久致¶ 
<pb:NFKB_QTW_p0088-03a>
履危。實惟懵道。欲新庶政。益賴羣才。巳詔中外臣僚。必使¶ 
搜羅淹滯。仍令文武各陳所見。冀有可裨。苟申籌國之謀。¶ 
是濟同舟之患。非無上賞。佇稱勤求。布告遠近。咸使知悉。¶ 

** 優卹扈駕兵士并訓飭神策諸軍詔¶ 
:PROPERTIES:
:TITID: QTWTIT02794
:PERSID: QTWAUT0018
:END:

政在有經。動惟可久。事能師古。安則易持。今者初復舊京。¶ 
須申定制。大漢之術兼王霸。先儒之權有弛張。重舉綱條。¶ 
且務輯睦。未遑改作。尤貴適時。夫萬乘抗威。四方從令。雖¶ 
資強幹。是切安人。迎駕諸軍都士等。扈從經年。鄉關積念。¶ 
永言忠力。合假恩優。節級議功。爵秩無恡。其情願住京邑¶ 
<pb:NFKB_QTW_p0088-03b>
者。便充填兩軍。欲歸本道者。即仰所司各與公牒。到本道¶ 
後。遞加糧賜。別立名額。給復終身。如諸都中人數稍多。優¶ 
賞未徧。即令所司計其積欠。指揮某郡某縣。或各逐將校¶ 
任去處。上供財賦。令自差人請領。神策軍自經亂離。久未¶ 
訓整。孤兒漸散。壯騎多亡。羽林之垂象空存。天陣而疾雷¶ 
不震。雖言無戰。豈忘有虞。宜委中書門下與本軍商量。案¶ 
舊籍裁減冗數。惟務摭實。仍令三司資助。各修營壘。貴使¶ 
繕完。又金吾諸衞等。城禁日嚴。徼巡務切。須令集事。不可¶ 
闕人。亦宜條錄修補。¶ 

<pb:NFKB_QTW_p0088-04a>

** 議鹽法錢法詔¶ 
:PROPERTIES:
:TITID: QTWTIT02795
:PERSID: QTWAUT0018
:END:

近京贍國之資。榷鹽為本。法禁久廢。姦蠹實繁。陷誤藩方。¶ 
依憑城社。須知根柢。乃可改張。委本司選周術通財。庶期¶ 
革弊。其江淮食貨利害。亦須詳究。指揮沿路占留。遣使親¶ 
諭。兵革之後。銅鉛至多。折納鑄錢。尚資興利。亦要議其可¶ 
否。不令旁撓農商。¶ 

** 答宰臣蕭遘等上尊號詔¶ 
:PROPERTIES:
:TITID: QTWTIT02796
:PERSID: QTWAUT0018
:END:

朕猥以寡德。丕承耿光。宵旰雖勤。干戈繼作。困生靈於豺¶ 
豕。委宮闕於榛蕪。罪己則深。噬臍何及。尚賴天地悔禍。祖¶ 
<pb:NFKB_QTW_p0088-04b>
宗降靈。內之則公卿大臣。外之則方伯元老。上憑眷祐。下¶ 
憫蒸黎。允叶一心。克濟四海。靖妖氛於㝢縣。剗戎壘於郊¶ 
圻。雖復舊都。匪遑高枕。於戲。大恥才雪。羣生未蘇。文武典¶ 
章。墜無半在。威權法制。行亦幾何。土疆徒繫於地官。征賦¶ 
罕歸於國帑。肅恭常祀。尤在正辭。昭格上元。寧容溢美。卿¶ 
等同匡艱運。當識深衷。加以虛名。斯為不急。步驟錙銖之¶ 
際。自有至公。照臨明晦之閒。寧資外獎。當勤納誨。宜斷來¶ 
章。¶ 

** 允宰臣蕭遘等上尊號詔¶ 
:PROPERTIES:
:TITID: QTWTIT02797
:PERSID: QTWAUT0018
:END:

<pb:NFKB_QTW_p0088-05a>

朕以寡昧。嗣守丕圖。思臻太和。不敢寧處。干戈載戢。稼穡¶ 
少登。禮樂中興。聲教遂被。是用郊上元以報本。解密網以¶ 
緩刑。豈非九廟降靈。羣賢叶力。共賛薄德。致茲小康。永惟¶ 
眇躬。實懼虛飾。卿等上稽天意。下採人謠。旁訪典謨。仰奉¶ 
明訓。以為天地之道。既不讓於強名。皇王之心。宜屈己而¶ 
從物。累貢殷勤。至於再四。雖鑿井耕田。未及勳華之理。而¶ 
樂推欣服。難違億兆之情。既徇衆詞。疑終溢美。勉俞來請。¶ 
深用愧懷。¶ 

** 立壽王傑為皇太弟知軍國事詔¶ 
:PROPERTIES:
:TITID: QTWTIT02798
:PERSID: QTWAUT0018
:END:
<pb:NFKB_QTW_p0088-05b>

門下。朕幼荷丕構。夙夜不遑。蓋以三百年之鴻基。十七聖¶ 
之大業。守文重事。偃武貞期。惟懼冲人。不克負荷。果致干¶ 
戈四處。寇盜連年。再省藩維。兩違陵廟。上媿高祖太宗之¶ 
締構。下慙中外羣后之匡扶。既積殷憂。俄成疾疹。而上天¶ 
降祐。中道獲痊。萬乘還宮。六龍挽駕。御端門而肆赦。閱諸¶ 
夏而駿奔。雖有愧中興。而克全舊物。繄爾中外。方事報功。¶ 
寧期瘥疾未瘳。尚嬰沈痼。徒思勿藥。詎報有徵。腠理是加。¶ 
連綿莫療。永惟八方之大。萬務之殷。既不躬親。固當擁滯。¶ 
朕親弟壽王傑。天資永悟。生稟溫文。孝友通於神明。仁愛¶ 
<pb:NFKB_QTW_p0088-06a>
格於上下。必能體我憂惕。濟我艱難。用叶和平。得就頤養。¶ 
宜冊為皇太弟。知軍國政事。咨爾內外大臣。羣方庶尹。悉¶ 
宜聽監國處分。盡心輔戴。寧國安人。酌變從宜。同厎於理。¶ 
布告天下。咸使聞知。¶ 

** 遺詔¶ 
:PROPERTIES:
:TITID: QTWTIT02799
:PERSID: QTWAUT0018
:END:

門下。朕以沖眇。祗荷鴻基。每惟祖宗之締構艱難。念中外¶ 
之始終匡輔。常同馭朽。豈忘納隍。而乃重去廟朝。兩違陵¶ 
寢。始則黃巢犯闕。後則朱玫干天。險阻道塗。蒼黃播越。唯¶ 
思罪己。但念勞人。宗社降靈。妖氛尋盪。六龍回轡。萬乘還¶ 
<pb:NFKB_QTW_p0088-06b>
宮。方將陳玉帛以充庭。會蠻夷而向闕。寧期殷憂成疹。宵¶ 
旰奪神。走羣望而靡徵。希勿藥而罔效。臣僚愛我。攻療無¶ 
遺。曾未小瘳。以至大漸。於戲。修短定分。古今常期。著在格¶ 
言。斯為達理。是用降茲訓誓。祗聽朕言。皇太弟知軍國事¶ 
敏。聽政明敏。孝友天資。聰明神助。龍顏表異。日角標奇。居¶ 
大麓而風雨不迷。輔中興而山河備歷。寬宏及物。清明在¶ 
躬。必能保守宗祧。奉承天地。內撫百姓。外鎮四夷。實億兆¶ 
之念同。固威靈而是屬。付託無恨。予復何憂。宜令所司備¶ 
禮。於柩前即皇帝位。仍以太保兼侍郎韋昭度攝冢宰。軍¶ 
<pb:NFKB_QTW_p0088-07a>
國事重。不可暫闕。以日易月。抑惟舊章。皇帝三日而聽政。¶ 
十三日小祥。二十五日大祥。二十七日釋服。天下節度觀¶ 
察防禦等使及監軍諸州刺史。職守非輕。並不得離任赴¶ 
哀。應天下人吏百姓。告哀後出臨。三日皆釋服。無禁婚嫁¶ 
祠祀飲酒食肉。釋服之後。無禁舉樂。文武官朝晡臨時十¶ 
五舉音。宮中當臨者。非時不得擅哭。五坊鷹犬。除備蒐狩¶ 
外。餘並解放。醫官及伎術人等。晝夜勞苦。知無不為。宜各¶ 
安存。勿或加罪。噫。朕念兵革以來。耕農久廢。尤傷畿甸。莫¶ 
不流亡。豈堪復土之規。獨昧弔人之旨。且累朝遺制。畢及¶ 
<pb:NFKB_QTW_p0088-07b>
山陵。以漢文薄葬之詞。為列聖循常之命。約錦繡金銀之¶ 
飾。禁奢華雕麗之工。皆例作空文。而並違先旨。今者流離¶ 
若是。痛毒堪悲。仗百姓即百姓一空。捐國用則國用無取。¶ 
不可踵從前之計度。困此日之生靈。俾朕厚顏。下見先帝。¶ 
應緣山陵事務。宜令中外商量。比從來每事十分各減六¶ 
七。桐棺瓦器。朕所慕之。況在今晨。勿欺大夜。咨爾股肱重¶ 
臣。內外文武。爪牙之士。腹心之徒。合志同心。輔予令弟。布¶ 
告天下。咸使聞知。¶ 

** 戒約新及第進士宴遊勅¶ 
:PROPERTIES:
:TITID: QTWTIT02800
:PERSID: QTWAUT0018
:END:

<pb:NFKB_QTW_p0088-08a>

進士策名。向來所重。由此從官。第一出身。誠宜行止端莊。¶ 
宴遊儉約。事務率醵。動合兢修。保他日之令名。成在此之¶ 
慎靜。豈宜縱逸。唯切追歡。近年以來。澆風大扇。一春所費。¶ 
萬餘貫錢。況在麻衣。從何而出。力足者樂於書罰。家貧者¶ 
苦於成名。將革弊訛。實在中道。宜令禮部切加戒約。每年¶ 
有名宴會。一春罰錢及鋪地等。相許每人不得一百千。其¶ 
勾當分手。不得過五十人。其開試開宴。並須在四月內。稍¶ 
有違越。必舉朝章。仍委御史臺當加糾察。¶ 

** 宣撫東都官吏勅¶ 
:PROPERTIES:
:TITID: QTWTIT02801
:PERSID: QTWAUT0018
:END:
<pb:NFKB_QTW_p0088-08b>

勅東都留守王渢河南尹劉允章及分司御史官僚皇城¶ 
將吏府縣官僧道耆壽百姓等。朕端居上京。默念東洛。常¶ 
恐宗廟不得嚴肅。宮闕或至蕭條。省寺荒涼。井鄽凋耗。府¶ 
縣有疲羸之苦。郊原貽蝗旱之災。雖鑾輅翠華。未期巡幸。¶ 
而臨軒負扆。常注憂勤。昨者草寇憑陵。王師討伐。勤勞車¶ 
甲。綿歷星霜。巡環於十二郡閒。塗炭於數千里內。方聞翦¶ 
滅。又致猖狂。王仙芝等縱脅生靈。聯攻縣邑。纔收陽翟。又¶ 
破郡城。不日復陷汝州。兼擄郡守監軍使。凶黨既盛。人心¶ 
易搖。尋聞洛邑震驚。都城紛擾。舊相護几筵迴避。羣官挈¶ 
<pb:NFKB_QTW_p0088-09a>
妻子奔逃。工商失業以無依。黎庶捨家而竟出。朕每聞奏¶ 
報。彌切驚憂。心如納隍。手若馭索。便罷重陽內宴。以示焦¶ 
怛之懷。而宗社降靈。神祇助順。尋聞寇盜。不敢侵踰。吹燎¶ 
火以南旋。却洪波於北注。今則官兵漸集。王室頓安。公卿¶ 
可以還舊居。閭巷足得復生業。況聞秋田大稔。物價稍低。¶ 
雖蹔履於艱危。必終成於康濟。今差左諫議大夫楊授工¶ 
部員外郎李巢專往宣慰。凡居長吏官僚等。切在條理安¶ 
存。必令減節征徭。均平賦稅。無使虐吏。重困疲人。諸道師¶ 
徒。多巳屯集。累勅有司官吏。不令供餽闕遺。亦委使臣。勞¶ 
<pb:NFKB_QTW_p0088-09b>
諭將卒。專俟凱旋之日。當行慶賜之恩。¶ 

** 停福建觀察使李播等任勅¶ 
:PROPERTIES:
:TITID: QTWTIT02802
:PERSID: QTWAUT0018
:END:

福建觀察使李播荊州刺史楊權古蔚州刺史王龜範璧¶ 
州刺史張贄濮州刺史韋浦施州刺史婁傅會邢州刺史¶ 
王回撫州刺史崔理黃州刺史計信卿等。刺史親人之官。¶ 
苟不諳詳。豈宜除授。比為朕養百姓。非獨榮爾一身。每念¶ 
疲羸。實所傷歎。李播等九人授官之時。衆詞不可。王回等¶ 
三人到郡無政。惟務貪求。實汚方州。並宜停任。¶ 

** 遣使宣慰蘄黃等州勅¶ 
:PROPERTIES:
:TITID: QTWTIT02803
:PERSID: QTWAUT0018
:END:

<pb:NFKB_QTW_p0088-10a>

君后惻隱之心。必先於濟物。朝廷發生之澤。本務於弔人。¶ 
納隍雖軫於四維。滅燎尚延於數月。朕每念愁毒。良增震¶ 
嗟。王仙芝尚君長等。跡自椎埋。結成嘯聚。呼澤而豺狼相¶ 
應。掠地而雞犬無遺。是以所寇州城。便為荊棘。黔首盡逃¶ 
於山谷。遺骸欲遍於邱墟。皆由時平不務於講兵。歲久遂¶ 
至於忘戰。以至望風喪敗。迎刃殲夷。縣道皆空。人靈胥怨。¶ 
嘆凶徒之未服。念赤子之無辜。蓋朕誠信未能感昭。慰曉¶ 
莫能通達。須漸資於完復。俾稍慰於流離。爰命腹心。往詢¶ 
疾苦。今故遣國子司業李夷遇。將我惠渥。卹彼荒殘。拯塗¶ 
<pb:NFKB_QTW_p0088-10b>
炭之沈淪。解瘡痍之呻痛。應汝隨申安蘄黃等州。凡經王¶ 
仙芝尚君長所攻劫處。悉加撫育。遍問存亡。其有巳歸復¶ 
人戶。仰所在州縣各酌量遭罹重輕。減放租稅。其今年并¶ 
至來年春季內所有差役。並宜放免。其田苗如經軍馬踐¶ 
踏。兼人戶有戰陣死亡者。全與放免。其有衣冠士族。經亂¶ 
兵橫罹殺戮者。仰於屬省錢內量給衣衾槥櫝。速與葬送。¶ 
并為設祭。慰其營魂。衆暴骨遺骸。委在城郭郊野。無親故¶ 
收認者。宜作大塚以瘞之。將校常主牙旗。新曾加戰。折股¶ 
斷臂。解脛陷胷。進不念身。誓思報國。亡歿者當與襃贈。見¶ 
<pb:NFKB_QTW_p0088-11a>
在者終身不停衣糧。仍令本州縣官吏(闕)遇難不撓。臨危¶ 
向公。枉陷兵鋒。合嘉名節。仰所在錄名奏聞。當與追贈。其¶ 
有道路郵館之所。傳遞警急之時。或驛吏驚奔。賊徒焚爇。¶ 
仰宣慰使量所在物力。重為經營。冀備追風。免妨乘馹。其¶ 
衣冠將吏。軍人百姓。遭焚劫甚者。委州縣審細檢勘。以義¶ 
倉斛斗賑救。且令粗濟饑危。所在府庫囷倉。亦有不經劫¶ 
盜。或恐奸吏乾沒隱欺。切仰勘騐虛實。分析申奏。其有留¶ 
州留使錢物。皆是十月巳前秋賦之初。須仗循良。漸自收¶ 
歛。節其橫費。酌彼軍須。講於耕戰之餘。用濟公私之急。其¶ 
<pb:NFKB_QTW_p0088-11b>
須添器械。更峻城隍。猶防烏合之徒。重有鯨衝之勢。推我¶ 
隱憂之意。俾觀急病之能。況十室之中。必有忠信。數郡之¶ 
內。漸復人煙。所宜互佩韋弦。重張琴瑟。全由良吏。善撫疲¶ 
人。應有緩急之閒。便宜所切。州縣之利病。奏請之未行。仰¶ 
宣慰使與所在刺史縣令。細詳事由。逐件聞奏。兼期知我¶ 
萬機之重。俟黎元而共安。九重之深。願風俗而常泰。委是¶ 
將命。以布朕心。¶ 

** 賜亳州太清宮勅¶ 
:PROPERTIES:
:TITID: QTWTIT02804
:PERSID: QTWAUT0018
:END:

亳州太清宮是混元降聖之地。名高道祖。福蔭皇基。九龍¶ 
<pb:NFKB_QTW_p0088-12a>
之瑞井涵空。一塵之仙蹤在木。累代之祺祥可紀。近年之¶ 
感應尤彰。所宜嚴盛於福庭。安可荒涼於淨宇。潘稠能施¶ 
善政。久染真風。廣出俸錢。備修宮觀。垣牆棟桷。無不精新。¶ 
像設丹青。彌加煥麗。觀圖考事。深可慰嘉。其住宮威儀道¶ 
士吳重元可賜紫。仍號凝元先生。道士馬含彰孫棲梧並¶ 
賜紫。潘稠加金紫光祿大夫檢校工部尚書。餘如故。¶ 

** 封丈人山為希夷公勅¶ 
:PROPERTIES:
:TITID: QTWTIT02805
:PERSID: QTWAUT0018
:END:

元氣斯剖。維山結成。孕雲雨於林巒。乃神仙之窟宅。丈人¶ 
即天關紫府。鎮於蜀郡青城。方象外之崑邱。狀海邊之蓬¶ 
<pb:NFKB_QTW_p0088-12b>
島。南巡鶴廟。軒皇與元祖俱來。少駐鑾車。展敬則封崇宜¶ 
及。俾使琅函署德。常傳萬歲之聲。玉檢銘功。速建太平之¶ 
業。其山宜封希夷公。仍令本州刺史親備香齋。冀申虔祝。¶ 
供奉官袁易刺史王茲縣令崔正規等入山致醮行禮。¶ 

** 釐革選人勅¶ 
:PROPERTIES:
:TITID: QTWTIT02806
:PERSID: QTWAUT0018
:END:

朝廷懸爵賞之科。設掄才之政。言其藻鑒。在乎清通。況當¶ 
求理之時。方切任賢之術。將宣至化。實賴平衡。宜於取捨¶ 
之閒。必叶公忠之論。如聞羈棲旅食。貧苦選人。守數考而¶ 
方及選期。望一官而時希寸祿。注唱纔畢。旋又更移。多被¶ 
<pb:NFKB_QTW_p0088-13a>
逗遛。莫遂便穩。脂膏之地。須因有賄而昇。遷避之官。即是¶ 
孤寒所受。言斯猥弊。乃積歲年。縱有條流。尋亦隳改。況今¶ 
行在。宜溥渥恩。不欲使歎惋栖遲。吁嗟屈滯。歸乎允當。倚¶ 
在有司。宜令中書門下切在條流。如選人實有考課堪理¶ 
繁劇者。臨時注擬。可以甄昇。繫生民之慘舒。任銓衡之推¶ 
擇。勿令留滯。切速指揮。仍將朕意。宣示百寮。及吏部三銓¶ 
并選人等。各令知悉。¶ 

** 誅蕭遘等勅¶ 
:PROPERTIES:
:TITID: QTWTIT02807
:PERSID: QTWAUT0018
:END:

逆賊偽宰相蕭遘鄭昌圖裴徹。皆代荷國恩。身極人爵。或¶ 
<pb:NFKB_QTW_p0088-13b>
兩府鈞衡之任。或六官兵賦之權。所宜罄竭丹誠。祗膺茂¶ 
寵。而遽乖臣節。輒肆逆謀。挾扶䟽屬之人。遂成篡奪。驅脅¶ 
端良之士。大恣猖狂。扇惑藩方。馳書邊徼。妄徵故事。欲動¶ 
人情。並居偽廷。同干相位。事主之道。何以為心。賴遠近輸¶ 
誠。祖宗垂祐。忠臣發憤。妖孽就誅。今則興復有期。廟朝重¶ 
正。顧惟涼德。益所兢慙。然則刑賞之科。所以示天下而申¶ 
懲勸也。其於用舍。朕不敢私。撫事論辜。難逃極典。宜令所¶ 
在集衆。斬訖聞奏。宣示天下。宜體朕懷。¶ 

** 賜潘稠勅¶ 
:PROPERTIES:
:TITID: QTWTIT02808
:PERSID: QTWAUT0018
:END:

<pb:NFKB_QTW_p0088-14a>

移縣就宮。必多穢瀆。縣依舊所。宜準萬年例昇為赤縣。仍¶ 
降青詞。修齋告盟。¶ 

** 冊尊號德音¶ 
:PROPERTIES:
:TITID: QTWTIT02809
:PERSID: QTWAUT0018
:END:

天地運無私之道。以遂羣生。帝王宏在宥之仁。是章含垢。¶ 
得不廣沾沛澤。昭洽寰區。爰施解網之恩。用忻垂衣之化。¶ 
朕君臨大寶。子育含靈。前歲中外臣僚。藩方將帥。獻我徽¶ 
號。詢於典章。雖云前赦不遙。既受鴻名。咸施慶澤。稟列聖¶ 
之法嗣。致兆人之勸康。然以赦宥恐頻。變通宜審。權停舊¶ 
典。再及新春。每念貶降遐荒。遷流裔土。傾心望闕。延頸祈¶ 
<pb:NFKB_QTW_p0088-14b>
哀。繫於朕懷。常深惻憫。宜順陽和之。追行盪滌之恩。自¶ 
乾符四年正月五日巳前。京畿及天下州府。大辟罪巳下。¶ 
見禁囚徒。各委長吏遞減二等。限五日決遣。唯十惡五逆。¶ 
故殺人。及官典犯入巳贓。持刀行劫。合造毒藥。不在此限。¶ 
於戲。朕居億兆之上。於今四年。業業兢兢。如履冰馭朽。苟¶ 
有闕教道。何致時雍未嘗不更自勞心。尤思致理。況允契¶ 
羣臣之望。欽承列聖之規。特降鴻恩。獲遵彞典。今則巳覃¶ 
惠澤。俾洽生成。復遇陽春。同均煦育。宣布中外。深體朕懷。¶ 

