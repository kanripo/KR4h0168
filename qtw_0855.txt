#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0854-16a> 
#+PROPERTY: JUAN 0855
欽定全唐文卷八百五十五¶ 

<pb:NFKB_QTW_p0855-01a>

* 常準¶ 
:PROPERTIES:
:PERSID: QTWAUT2364
:END:

準。漢乾祐元年官吏部員外郎。¶ 

** 請禁攝官衝替奏¶ 
:PROPERTIES:
:TITID: QTWTIT17305
:PERSID: QTWAUT2364
:END:

臣以國家選擇令佐。或從銓注。或是勅除。立考課以校政能。驗貪廉而行黜陟。如斯條貫。尚有闕遺。近者諸道州府。多署攝官。以代正授。既不拘於考績。唯掊斂於資財。致使戶民。轉為蠹耗。臣請示諸道州府長吏。如令佐正官月限己滿。除替未到。不限時月。切不得以攝官衝替。須待正授替官。即令對面交割縣務。然後本州使出給解由批書歷子。如此則承真命者守文畏法。求攝任者退亦悛心。¶ 

* 王周¶ 
:PROPERTIES:
:PERSID: QTWAUT2365
:END:

周。魏州人。事後唐明宗。以戰功拜刺史。晉天福中歷貝州涇州節度使。遷武勝保義義武成德四鎮。杜重威降契丹。欲自引決。家人迫以出降。授武勝軍節度使檢校太師。漢祖入立。徙鎮武寧。加同平章事。乾祐元年卒。贈中書令。¶ 

** 蚋子賦(并序)¶ 

:PROPERTIES:
:TITID: QTWTIT17306
:PERSID: QTWAUT2365
:END:

蚋子之下有蟆子。蟆子之下有浮塵子。三者異乎。皆狀小¶ 
<pb:NFKB_QTW_p0855-02a>
而黑。世云巴蛇鱗介中微蟲所變耳。三伏間畫飛夜息。咂啄人肌膚。動為瘡痏。能飛不見其翼。能囓不見其口。微眇之極。雖縝密衣服。亦可通透。莊生焦螟之說近之也。至微之蟲豸。詩獨無蚋。故作賦以廣之。¶ 

蟲之至微。名之曰蚋。信乎蟣之別品。復為蝨之餘裔。㣥巢蚊之異類。結搏牛之深契。附諸鬱蒸。產彼蕪穢。張華之識。何以辯其兩翼。離婁之明。何以見其長喙。伺暑絺之漏露。啐豐肌而睥睨。默然而至。暗然而噬。人之至靈。何闕爾之所衛。人之至剛。何反爾之所制。狀斯咄咄。籲於造物。何不恣蛇虺之毒。必當與之為避。何不張虎豹之口。不敢與之為忽。豈其食人之膏血。資己之肥腯。念膚體之何毀。痛瘡痏之難沒。吾將擷楸葉以為焚。俾爾之銷骨者也。¶ 

* 劉鼎¶ 
:PROPERTIES:
:PERSID: QTWAUT2366
:END:

鼎字公度。徐州蕭縣人。起家為大理評事。歷殿中侍御史起居郎。後唐清泰中出為渾州廉判。入為刑部郎中。改吏部郎中兼侍御史知雜事。漢乾祐初拜諫議大夫。卒年五十五。¶ 

** 請依故事薦人自代疏¶ 
:PROPERTIES:
:TITID: QTWTIT17307
:PERSID: QTWAUT2366
:END:

<pb:NFKB_QTW_p0855-03a>

臣見建中元年正月勅。中外文武臣僚。授官上任後三日。舉一人自代。事下中書。如除官用人。選所薦多者擬議。多事以來。此道久廢。今後乞復施行。¶ 

* 張允¶ 
:PROPERTIES:
:PERSID: QTWAUT2367
:END:

允。鎮州束鹿人。後唐同光中累遷宏文館直學士水部員外郎知制誥。清泰初改給事中。轉左散騎常侍。晉天福五年遷禮部侍郎。改御史中丞。轉兵部侍郎知制誥。充翰林學士承旨。漢乾祐初授吏部侍郎。卒年六十五。¶ 

** 請罷明經科奏¶ 
:PROPERTIES:
:TITID: QTWTIT17308
:PERSID: QTWAUT2367
:END:

明君側席。雖切旁求。貢士觀光。豈宜濫進。竊窺前代。未設諸科。始以明經。俾昇高第。自有九經五經之後。及三禮三傳已來。孝廉之科。遂因循而不廢。縉紳之士。亦緘默而無言。以致相承。未能改作。每歲明經。少至五百已上。多及一千有餘。舉人如是繁多。試官豈能精當。況此等多不究義。唯攻帖書。文理既不甚通。名第豈可妄與。且當年登科者不少。相次赴選者甚多。州縣之間。必無貢闕。輦轂之下。須有稽畱。怨嗟自此而興。謗讟因茲而起。但令廣場大啟。諸科並有。明經者悉包於九經五經之中。無出於三禮三傳¶ 
<pb:NFKB_QTW_p0855-04a>
之內。若無釐革。恐未便宜。其明經一科。伏請停廢。¶ 

** 請罷童子科奏¶ 
:PROPERTIES:
:TITID: QTWTIT17309
:PERSID: QTWAUT2367
:END:

國家懸科待士。貴務搜揚。責實求才。須除訛濫。童子每當就試。止在念書。背經則雖似精詳。對卷則不能讀誦。及名成貢院。身返故鄉。但刻日以取官。更無心而習業。濫蠲徭役。虛占官名。其童子一科。亦請停廢。¶ 

** 駮曹國珍請修大晉政統疏¶ 
:PROPERTIES:
:TITID: QTWTIT17310
:PERSID: QTWAUT2367
:END:

作者之謂聖。述者之謂明。苟非聖明。焉能述作。若運因革故。則事乃惟新。或改正朔而變犧牲。或易服色而殊徽號。是以五帝殊時。不相沿樂。三王易世。不相襲禮。止於近代。率由舊章。比及前朝。日滋其目。多因行事之失。改為立制之初。或臣奏條章。君行可否。皆表其年。紀以姓名。聚類分門。成文作則。莫不悉稽前典。垂範後昆。述自聖賢。歷於朝代。得金科玉條之號。設亂言破律之防。守而行之。其來尚矣。皇帝陛下運齊七政。歷契千年。爰從創業開基。莫不積功累德。所宜直筆。具載鴻猷。若備錄前代之編年。目作聖朝之政統。此則是名不正也。夫名不正則言不順。而媚時掠美。非其實矣。若翦截其詞。此則是文不備也。夫文不備¶ 
<pb:NFKB_QTW_p0855-05a>
則啟事端。而禮樂刑政。於斯亂矣。若改舊條而為新制。則未審何門可以刊削。何事可以編聯。既當革故從新。又須廢彼行此。則未知國朝能守而不失乎。臣等同共參詳。未見其可。況臣等學慙該古。識昧折中。當君上順道師古之時。無臣下亂名改作之犯。則天下幸甚。天下幸甚。¶ 

** 駮赦論¶ 
:PROPERTIES:
:TITID: QTWTIT17311
:PERSID: QTWAUT2367
:END:

管子云。凡赦者小利而大害。久而不勝其禍。無赦者小害而大利。久而不勝其福。又漢紀云。吳漢疾篤。帝問所欲言。對曰。唯願陛下無為赦耳。如是者何。蓋行赦不以為恩。不行赦亦不以為無恩。為罰有罪故也。竊觀自古帝王。皆以水旱則降德音而宥過。開獄牢以放囚。冀感天心。以救其災者。非也。假有二人訟。一有罪一無罪。若有罪者見捨。則無罪者銜寃。銜寃者彼何疎。見捨者此何親乎。如此則是致災之道。非救災之術也。自此小民遇天災則喜。皆相勸為惡。曰國家好行赦。必赦我以救災。如此則是國家教民為惡也。且天道福善禍淫。若以捨為惡之人。而便變災為福。則又是天助其惡民也。細而災之。必不然矣。或曰。天降之災。蓋欲警戒人主。節嗜慾。務勤儉。䘏鰥寡。正刑罰。不濫¶ 
<pb:NFKB_QTW_p0855-06a>
捨有罪。不僭殺無辜。使美化行於天下。聖德聞於上。則雖有水旱。亦不為沴矣。豈以濫捨有罪。而反能救其災乎。彰其德乎。是知赦之不可行也。明哉明哉。¶ 

* 馬承翰¶ 
:PROPERTIES:
:PERSID: QTWAUT2368
:END:

承翰。漢乾祐初官兵部郎中。奉使吳越。觀其驕僭。形於譏誚。錢宏俶摭其過奏之。責授慶州司戶員外置。¶ 

** 請禁走馬害人奏¶ 
:PROPERTIES:
:TITID: QTWTIT17312
:PERSID: QTWAUT2368
:END:

伏見都下衢街窄狹。人物殷繁。其有步履艱難。眼目昏暗。老者幼者。悉在其間。車馬若縱於奔馳。生性必見於傷害。況律禁無故走馬。傷人殺人。素有嚴典。臣竊恐功勳之子。軍伍之人。向來偶昧於憲章。此際忽思於馳騁。害人者死。是殺二人。殺人既多。亦傷至化。臣以為不若令之在前。使民知禁。臣乞特降明詔。示諭內諸司以下。及諸軍巡於街衢坊曲。並不得走馬。兼乞指揮逐界金吾司所由。及軍巡所由。常切止約。如有故違。走馬者不問是何色目人。並捉搦申所司。請依律科斷。若所由不切止約。致走馬害人者。逐界分所由與所犯人同罪科斷。其或自內中急傳宣旨者。即請賜銀牌或牙牌。令以手持之。俾路人及所由辯認。¶ 

<pb:NFKB_QTW_p0855-07a>

易為奔避。上行其令。而下不敢違。非惟得罪者無同。抑亦所犯者應少。¶ 

* 李守貞¶ 
:PROPERTIES:
:PERSID: QTWAUT2369
:END:

守貞。河陽人。晉天福中累遷宣徽使。少帝即位。授滑州節度使兼侍衛馬軍都指揮使。改侍衛都虞侯。開運元年授[:#AS-8862:⿱亠兊]州節度使。加同平章事。二年。契丹南下。以為北面行營都監。還為侍衛副都指揮使。移鎮宋州。代高行周為侍衛親軍都指揮使。移鎮鄆州。契丹寇邊。以為北面行營都部署。軍敗降契丹。授司徒依前鄆州節度使。從契丹至汴。尋歸本鎮。漢祖入立。授太保。封魯國公。移鎮河中。乾祐二年以叛誅。¶ 

** 上南唐元宗乞師表¶ 
:PROPERTIES:
:TITID: QTWTIT17313
:PERSID: QTWAUT2369
:END:

臣之先世。乃唐遠裔。錫侯命將。代不絕人。茂績殊勳。著於簡冊。昔日巢寇犯闕。僖昭失御。宗社板蕩。為人所有。臣雖生於梁末。幼失怙恃。零丁孤苦。遭世多難。逮能執戈。捐身事晉。征討攻伐。粗立戰功。高祖見擢。俾典禁衛。頗著勞績。尋屬顧命。出守蒲津。洎少主厄運。遂沒戎虜。晉鼎覆餗。天下橫流。疆宇無主。臣不勝忿惋。痛心疾首。欲效愚忠。誅鉏¶ 
<pb:NFKB_QTW_p0855-08a>
虵豕。恢復先業。庶安宇內。功未及立。兇黨俄臨。衆寡不敵。遂罹危迫。臣雖躬當矢石。以帥㣥下。悉力固守。冀殄犬羊。殞首不顧。臣之分也。然預防不虞。有備不敗。古之善教也。臣遠聞君王霸有江左。雄跨淮甸。禁暴弭亂。推亡固存。有王者之風。將繼巨唐有土者。非君而誰。況臣忝宗盟。敢罄誠。苟君王察臣忠勇。憐顧本支。救患恤鄰。遏強拊順。爰遣偏將。出為東援。則五霸之風。不讓桓文之主。苟獲全濟。實君之惠。¶ 

* 高守瓊¶ 
:PROPERTIES:
:PERSID: QTWAUT2370
:END:

守瓊。漢乾祐二年官右拾遺。¶ 

** 請慎選縣令奏¶ 
:PROPERTIES:
:TITID: QTWTIT17314
:PERSID: QTWAUT2370
:END:

有國通規。無先擢士。論選既當。綱紀必陳。而縣令宇人。最親理道。若宰大邑。難用小才。一同皆繫於慘舒。百姓咸關於利病。實賴勤恪。以恤孤惸。吏若不臧。人當受弊。近年銓司注擬。藩府薦論。只循資歷而行。不以年顏為念。且少年宰邑。鮮有廉勤。不執公方。惟貪娛樂。以臣愚見。凡朝廷選親人之官。年未三十。請不授縣令。少年授任。必慮因循。¶ 

* 盧振¶ 
:PROPERTIES:
:PERSID: QTWAUT2371
:END:

<pb:NFKB_QTW_p0855-09a>

振。漢乾祐二年官右補闕。¶ 

** 請開㪷門奏¶ 
:PROPERTIES:
:TITID: QTWTIT17315
:PERSID: QTWAUT2371
:END:

臣伏見汴河兩岸。隄堰不牢。每年潰決。正當農時。勞民功役。以臣愚管。沿汴水有故道陂澤處。置立㪷門。水漲溢時。以分其勢。即澇歲無漂沬之患。旱年獲澆溉之饒。庶幾編甿。差免勞役。¶ 

* 裴巽¶ 
:PROPERTIES:
:PERSID: QTWAUT2372
:END:

巽。漢乾祐二年官司封郎中。¶ 

** 請置洛陽壇墠齋屋奏¶ 
:PROPERTIES:
:TITID: QTWTIT17316
:PERSID: QTWAUT2372
:END:

國家郊廟社稷。百神祀祭。皆在雒陽。臣每見差官行事諸神壇墠。多無齋宿之所。以三公之職。衣冠於旅舍田家。狼籍凶穢。無所不有。恐非精誠蠲潔展敬之道也。臣請下河南府。於京城四郊。聊葺屋宇。充齋宿神厨之所。¶ 

* 樊倫¶ 
:PROPERTIES:
:PERSID: QTWAUT2373
:END:

倫。漢乾祐二年官國子司業。¶ 

** 禁僧尼剃度奏¶ 
:PROPERTIES:
:TITID: QTWTIT17317
:PERSID: QTWAUT2373
:END:

游惰之民。多歸僧舍。朝廷用兵。須豐軍食。請三五年間。止絕僧尼戒壇。兼禁私行剃度。¶ 

<pb:NFKB_QTW_p0855-10a>

* 梁文贊¶ 
:PROPERTIES:
:PERSID: QTWAUT2374
:END:

文贊。漢乾祐二年官戶部員外郎。¶ 

** 請罰惰民奏¶ 
:PROPERTIES:
:TITID: QTWTIT17318
:PERSID: QTWAUT2374
:END:

臣竊見諸道州府力及人戶。廣置田園。不勤耕稼。惟為無利。以事末遊。臣慮因循。以成漸染。請量為條教。以塞源流。臣請在官處官吏。搜求此色戶民。令出代耕錢納官。以督農務。¶ 

* 李欽明¶ 
:PROPERTIES:
:PERSID: QTWAUT2375
:END:

欽明。漢乾祐二年官司勳員外郎。¶ 

** 請許陳許蔡三州制造舟船奏¶ 
:PROPERTIES:
:TITID: QTWTIT17319
:PERSID: QTWAUT2375
:END:

臣伏以百姓轉食餽運。舟車之利。苦樂相懸。臣竊見蔡水嘗有漕運。多是括借舟船。破溺者棄在水邊。不許修葺。又不給付。以臣愚見。乞容陳許蔡三州人戶制造舟船。不用括取。以備差僱。水路可至合流鎮及陳州蔡水。未及水匱十數里。水小岸狹。或時乾淺。臣伏請開決汴水。取定力禪院西一半并港穿大城。向南至㪷門。可費三五千工。自水匱蔡水。路纔五六里。水勢便於開決。陳蔡漕運。必倍常年。私下往來。更豐財貨。此之利便。實益轉輸。¶ 

<pb:NFKB_QTW_p0855-11a>

** 請汰僧人疏¶ 
:PROPERTIES:
:TITID: QTWTIT17320
:PERSID: QTWAUT2375
:END:

伏見天下戶民。大半家貧產薄。征賦之外。差配尤繁。豈宜寒耕熱耨之人。供游手惰農之輩。臣近以簡苖外縣。遍歷鄉村。緇侶(闕)居精舍輝赫。每縣不下二十餘處。求化齋糧。不勝飽飫。寺家耕種。又免征稅。臣竊知淮南不度僧尼。不滋醫卜。己六十年矣。兼不許外求者入境。此輩遺畱蠹耗。幸我國困民貧。古語云。一夫不耕。一婦不織。必有受飢寒者。即自聖化之內。且約十萬僧尼。每人日米一升。十萬人日費二十石。以日繫月。其數可知。每人春冬服裝。除綾羅紗縠外。一僧歲中須絹五匹。綿五十兩。十萬僧計絹匹五十萬。綿兩五百萬。此輩不耕不農。皆出於蠶織。無裨至化。實斁大猷。臣以為聚僧不如聚兵。僧富不如民富。昔秦皇帝并吞六國。虎視天下。以兵多民富故也。僧何預焉。經曰。聖人在上。國無幸民。民之多幸。國之不幸。臣嘗三復此言。為之扼腕。¶ 

* 司徒詡¶ 
:PROPERTIES:
:PERSID: QTWAUT2376
:END:

詡。漢乾祐三年官禮部郎中。¶ 

** 請採遺書奏¶ 
:PROPERTIES:
:TITID: QTWTIT17321
:PERSID: QTWAUT2376
:END:

<pb:NFKB_QTW_p0855-12a>

臣聞致理之方。咸資稽古。多聞之道。詎捨㣥書。歷代已來。斯文不墜。石渠蓬閣。今則闕於芸編。百氏九流。在廣頒於搜訪。唐朝並開三館。皆貯百家。開元之朝。㣥書大備。離亂之後。散失頗多。臣請國家開獻書之路。凡天下文儒。衣冠舊族。有收得三館亡書。許報館進納。據卷帙多少。少則酬之以緡帛。多則酬之以官資。自然五六年間。庶幾粗備。¶ 

* 盧文紀¶ 
:PROPERTIES:
:PERSID: QTWAUT2377
:END:

文紀字子持。京兆萬年人。少舉進士。事梁為刑部侍郎集賢殿學士。後唐明宗時為御史中丞。遷工部尚書。末帝即位。拜中書侍郎同中書門下平章事。晉祖入立。罷為吏部尚書。累遷太子少保致仕。周祖入立。即拜司空於家。卒年七十六。贈司徒。¶ 

** 請追尊宣憲太后表¶ 
:PROPERTIES:
:TITID: QTWTIT17322
:PERSID: QTWAUT2377
:END:

臣聞聖列九皇。必禀嚴慈之訓。貴為萬乘。彌懷顧復之恩。所謂生我劬勞。昊天罔極。故漢昭帝承祧御歷。奉尊諡於雲陽。魏文帝繼體守文。思外家於甄館。則追崇母后。祔享廟庭。愛親之道克隆。敬本之文斯洽。臣等嘗覽國史。見元宗大聖孝明皇帝母昭成皇太后竇氏。作嬪初奉於相王。¶ 

<pb:NFKB_QTW_p0855-13a>

歷位纔終於藩孺。及至上皇傳國。聖子臨朝。則追尊配享於閟宮。儷極攸先於冡后。臣又見代宗睿文孝武皇帝母章敬太后吳氏。入宮纔侍於忠王。短世難登於命婦。及寶祚爰歸於聖嗣。追尊將祔於陵園。則㣥臣歷懇於封函。嚴配請崇於徽號。舊章斯在。闕禮未伸。臣等叨備鼎司。合伸茂典。伏惟聖母魯國太夫人夢梓興周。望雲佐漢。亶河洲之懿範。契沙麓之休祥。三母俱賢。周武最承於天統。四妃有子。唐侯光啟於帝圖。仰惟當宁之懷。彌軫寒泉之思。伏望配陵祔廟。法地則天。君親實殺於義方。恩禮宜歸於聖善。母以子貴。乃春秋之格言。孝以尊親。固禮經之明義。久虛時薦。慮損皇猷。俾秦官載顯於玉符。魏寢永光於金冊。則華夷大願。臣子遑寧。臣等謹案諡法。聖善周聞曰宣。施而不私曰宣。博聞多能曰憲。聖善周達曰憲。謹上尊諡曰宣憲皇太后。請依昭成章敬二太后故事。擇日備禮冊命。故事禮合配陵祔廟。臣等再詳儀注。備有典彞。伏恐朝廷且務於便安。司局貴期於辦集。酌於故事。更司簡詳。臣等伏聞先太后舊陵未祔於先朝。則都下難崇於別廟。既追尊諡。合創閟宮。臣等謹案漢故事。園寢不在王畿者。或在¶ 
<pb:NFKB_QTW_p0855-14a>
陵所便立寢祠。禮文雖異於國朝。事理可循於權道。臣等商量。太后上尊諡後。權立祠廟。以伸告獻。配祔之禮。請俟他年。¶ 

** 請御書殿最臣寮奏¶ 
:PROPERTIES:
:TITID: QTWTIT17323
:PERSID: QTWAUT2377
:END:

一人御宇。百職交修。則四時無水旱之災。萬國有樂康之詠。頃屬中原多事。三紀不寧。廉平因此而蔑聞。賞罰繇茲而失序。所以梟鸞並起。駘驥難分。有援助者。至濫必容。守孤貞者。雖賢莫進。遂使居官僶俛。奉職因循。唯思避事以偷安。罔効輔時而濟物。伏惟皇帝陛下削平九有。收復八紘。承乾興萬代之基。出震應千年之運。櫛沐風雨。手足胼胝。勤勞大集於聖功。華夏畢歸於睿畧。雖遠柔邇伏。咸知臨照之鴻恩。而旰食宵衣。尚念生靈之久困。累頒絲綍。典訪芻蕘。恐天災之流行。因皇風之擁隔。臣不揆庸短。輒冒宸聰。臣請告諭內外文武臣寮。凡守一官。責其舉職。公清奉上。勤恪為心。每歲秋冬。明定考較。將相則希回御筆。班行則悉委司存。外則州牧縣寮。具以真虛比較。儻聞共推異績。便宜特示甄酬。如其衆謂曠官。固可明行黜責。所冀免懷竊位。俱効竭誠。上則輔佐於大君。下則精專於庶務。¶ 

<pb:NFKB_QTW_p0855-15a>

高卑不濫。功過無私。官既清廉。則民無愁歎。勸課之方得所。則生靈之賦樂輸。故可以進賢良。退不肖。安生聚。實倉箱。使和氣遠敷。德澤廣被。顧惟穹昊。必降休祥。永致太平。竚期混一。臣叨逢明聖。謬列班行。既奉德音。合申所見。¶ 

** 請振飭辭謝朝班告假事例奏¶ 
:PROPERTIES:
:TITID: QTWTIT17324
:PERSID: QTWAUT2377
:END:

常朝辭謝官。常朝則南班橫行。與百官齊拜。入閣日敷正門外序班。亦伏南橫行。百官雖不拜。候喚伏時。辭謝官便展拜儀。今伏見每內殿起居日。先於文明殿庭序班。百官固不設拜。只候宰相至。便入起居。固不傳宣命。若有南班辭謝。稍似非儀。請自今後其日不許辭。皆令次日。候有常朝。即得辭謝。若遇急切公事。即准舊例。令隔門辭謝。或於閣門祇候宣放。其文武兩班。不更於文明殿序立。至於中興殿門外立班。祇候宰臣到。便依次第入起居。又准故事。常參官每日趨朝。不合無故請假。如實疾病。不朝參間。不得私行人事。新官未謝。不合私人事到宰相宅。每月請假。不得過三日。吏部南曹郎中。請以鏁院前五日免朝。若遇起居入閣。參假追朝。御樓謝賀。行香城外。班並合到。不到書罰。三司河南府職事帶正員官。如南曹例。¶ 

<pb:NFKB_QTW_p0855-16a>

** 請對便殿疏¶ 
:PROPERTIES:
:TITID: QTWTIT17325
:PERSID: QTWAUT2377
:END:

臣近蒙召對。面奉天旨。凡軍國庶事。利害可否。卿等位居輔弼。並合盡言。臣等仰承詔諭。退自省循。時遇休明。名叨輔弼。才器不能經綸庶務。智術不能康濟大猷。致陛下宵旰於丕圖。憂勤於治道。有靦面目。待罪巖廊。尚沐宸慈。猶寬冊免。莫不兢心自勵。俛首深惟。願竭愚鄙之諴。少副昭回之鑒。臣聞古先哲王。樂聞己過。道塗立誹謗之木。門庭樹告善之旌。從諫如流。聞議能服。祈以卜年長久。享祚無窮。陛下自纘邦家。克敦慈儉。守先皇仁政。遵列聖彞章。人樂和平。政皆畫一。天無祲沴之象。地無變怪之妖。日月無爽於虧盈。星緯不差於纒次。襞諫紙者無詞可措。持皁囊者無過可規。凡百庶寮。奉職不暇。臣伏覽貞觀故事。見魏徵馬周之章疏。王珪劉洎之奏論。或講貫古今。或鋪陳政術。皆萬代之長策。非一介之狂言。苟異經謀。何名獻納。臣等伏計宸算圖度者。必以嶺嶠未平。島夷猶梗。巴梁恃險。井絡纒妖。鮮卑尚撓於邊陲。將帥未施於方畧。臣等以為非獨人謀未至。亦恐天意使然。聲教苟孚。廓清何晚。臣畧以前事明之。何者。即如漢高。前代之英主也。一劍初奮於¶ 
<pb:NFKB_QTW_p0855-17a>
彭城。五年方誅於項籍。洎南平英布。北扞匈奴。解白登之圍。避柏人之難。凡十餘年親當矢石。乃混車書。如太宗文皇帝。本朝之聖祖也。自起義太原。佐命高祖。乃定江南之草竊。殄隴右之陸梁。禦突厥於便橋。擒公祏於京口。凡十餘年櫛風沐雨。命將出師。方得華裔向風。寰區無撓。伏念陛下爰從踐祚。纔歷一朞。雖乃聖乃神。不下於漢高文祖。而且耕且戰。更詳於人事天時。俾武王一舉盪平。體句踐十年教戰。若治兵之至要。御衆之大端。攻必取而守有餘。戰必勝而卒無怠。發號出令。保大定功。俾軍戍咸憚於機權。部校皆存於信義。驅之可以蹈湯火。使之可以為蟲沙。此則聖謀懸料於彀中。神策己包於術內。何假芻蕘小輩。草野凡生。持蠡妄測於滄溟。側管強窺於穹昊。不量事體。虛費莠言。故論語載仲尼治衛。必也正名。言順事行。勿容苟且。名言之際。聖哲攸艱。況在凡常。豈宜容易。思出其位。古人所非。臣等謬處台衡。奉行制勅。但緣事理。互有區分。軍戎不在於職司。錢穀非關於局分。苟陳異見。即類侵官。況才不濟時。識非經遠。因五日起居之例。於兩班旅見之時。畧獲對敭。兼承顧問。此際衛士周環於階陛。庶臣羅列¶ 
<pb:NFKB_QTW_p0855-18a>
於殿庭。四面聚觀。十手所指。臣等苟欲伸愚短。此時安敢敷陳。韓非昔懼於說難。孟子亦憂於言責。臣竊惟本朝故事。肅宗初平寇難。再復寰瀛。頗經涉於艱難。尤勤勞於委任。每正衙奏事。則泛咨訪於㣥臣。及便殿詢謀。則獨對揚於四輔。自上元元年後。於長安東置延英殿。宰臣如有奏議。聖旨或有特宣。皆於前一日上聞。及對御之時。只奉冕旒。旁無侍衛。獻可替否。得曲盡於討論。捨短從長。故無虞於漏洩。君臣之際。情理坦然。伏望聖慈俯循故事。或有事關軍國。謀而否臧。未果決於聖懷。要詢訪於臣輩。則請依延英故事。前一日傳宣。或臣等有所聽聞。切關利害。天形文字。須面敷敭。臣等亦依故事。前一日請開延英。當君臣奏言之時。祇請機要臣寮。侍立左右。兼乞稍霽嚴顏。恕臣荒拙。雖乏鷹鸇之効。庶盡葵藿之心。恭惟陛下睿畧縱橫。天機沉邃。臣等以愚智而干聖智。以凡情而測聖情。如螢爝比耀於烏蟾。畎澮爭流於江海。然而天覆地載。君義臣行。持祿取容。即見議於物論。有犯無隱。慮不愜於聖懷。既顯奉德音。俾令奏對。合披愚。先瀆宸聰。¶ 

** 請禁喪制踰式奏¶ 
:PROPERTIES:
:TITID: QTWTIT17326
:PERSID: QTWAUT2377
:END:

<pb:NFKB_QTW_p0855-19a>

奉四月十四日勅。喪葬之儀。本防踰僭。若容錦繡。難抑奢豪。但人情皆重於送終。格令當存於通理。宜令御史臺除錦繡外并庶人葬。更檢詳前後勅格。子細一一條件分析奏聞。冀合人情。永著常令者。今臺司再舉令文及故實條件如後。凡銘旌。三品已上長九尺。五品已上長八尺。六品已上長七尺。諸輀車。三品已上許使油幰施襈。兩廂畫雲氣。男子幰襈旒蘇皆使素。婦人使綵。又諸官五品已上。許使三梁六柱轝車。轝上有結絡。三品已上帶將相者。有鳳臺。自諸品官及郡守升朝官者。羚羊山華。餘平幰。諸棺槨不得雕鏤彩畫。施戶牕欄檻。棺內不得有金寶珠玉。諸喪葬不得備禮者。貴得同賤。賤不得同貴。准元和六年十二月刑部兼京兆尹鄭元狀奏。條流文武官及庶人喪葬。三品已上。明器九十事。四神十二時在內。不得過二尺五寸。餘人物並不得過一尺。園宅方五尺。下帳高方三尺。共置五十舁。挽歌三十六人。輀車使閙轍車。油幰朱絲絡網。兩廂畫龍虎。幰竿朱。未垂旒蘇緭幃襯幕及額帶等。其幰竿長二丈六尺。帶五重。旒蘇十八道。並不得使綾羅錦繡泥銀帖金彩畫及結鳥獸香囊等物。四使引四披六鐸六翣¶ 
<pb:NFKB_QTW_p0855-20a>
輓歌。並練布深衣。輴車誌石。任畫雲氣。不得置幰竿額帶等。方相車(闕)載方廂外。及魂車除幰網裙簾外。皆不得更別加裝飾。並使合轍車。纛竿長九尺。不得安大朱帖金銀。立鳥獸旗旛等。五品己上。明器六十事。四神十二時在內。園宅方四尺。下帳高方二尺。共置三十舁。減誌石車輀車。幰竿減四尺。長二丈二尺。流蘇減二道。使十六道。帶減一重。使四重。披引鐸翣各減二使四。挽歌一十六人。並無朱絲網絡。方相使魌頭車。纛竿減一尺。使八尺。幃額魂車准前。九品己上。明器四十事。四神十二時在內。園宅方三尺。共置二十舁。減輴車。幰竿減三尺。使一丈九尺。旒蘇減二道。使十四道。披引鐸翣各減二使二。帶減一重使三重。挽歌一十六人。纛竿減一尺使七尺。其幃額魌頭魂車准前。明器並使瓦木為之。四神不得過一尺。餘人物等不得過七寸。並不得用金銀雕鏤帖毛髮裝飾。¶ 

** 陳政事疏¶ 
:PROPERTIES:
:TITID: QTWTIT17327
:PERSID: QTWAUT2377
:END:

臣聞事君盡忠。孔子激揚於直道。無功受祿。周書譏諷於曠官。敢因災沴之時。輒貢傾輸之懇。臣伏見比年以來。朝廷多故。人事則兵喪禍亂。天時則水旱蟲霜。若非陛下拯¶ 
<pb:NFKB_QTW_p0855-21a>
溺救焚。移災作福。則生靈受弊。宗社何依。今則區宇甫安。人神胥悅。但以自夏愆陽。及秋霖雨。雖勞聖慮。過切閔傷。蓋屬當否數之辰。尤費消禳之力。雖民斯鮮福。亦天道使然。為君之難。實見於此。臣聞沉潛剛克。高明柔克。是君宜執柔以御下。臣當剛正以報君。則冀上下和平。君臣訢合。臣思德宗初置學士。本不以文翰是供。蓋獻納論思。朝夕延問。至於給諫遺補之職。是曰諫官。月請諫紙。時政有失。無不極言。望陛下聽政之餘。時召學士諫官。詢謀政道。俾獻讜言。明書黜陟之科。以責語言之効。書云。乂時暘若。肅時雨若。以洪範言之。係於君德。臣請嚴禋於宗廟社稷。精禱於岳瀆神祇。進忠良。退不肖。除寇盜。恤惸嫠。慎刑章。明舉選。任賢勿貳。去邪勿疑。王道砥平。無偏無黨。中外除改。請守舊規。長興四年以前勅命繁碎者。請重選擇。如新勅不及舊章。便請卻依前代。如舊章不如新勅。便請釐革施行。倘不阻於奏陳。庶漸臻於理體。¶ 

