#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0049-24b> ¶¶¶¶¶¶¶
#+PROPERTY: JUAN 0050
欽定全唐文卷五十¶ 

<pb:NFKB_QTW_p0050-01a>

* 德宗皇帝¶ 
:PROPERTIES:
:PERSID: QTWAUT0009
:END:

帝諱适。代宗長子。天寶元年生。至德元年封奉節郡王。寶¶ 
應元年五月進封魯王。八月徙封雍王。出鎮陝州。廣德二¶ 
年立為皇太子。大歷十四年五月即位。建中元年正月。上¶ 
尊號曰聖神文武皇帝。在位二十一年。年六十四。諡曰神¶ 
武孝文皇帝。廟號德宗。¶ 

** 加郭子儀尚父制¶ 
:PROPERTIES:
:TITID: QTWTIT01854
:PERSID: QTWAUT0009
:END:

軒皇致治。必資力牧。虞舜為政。實賴皐陶。苟無師臣。豈登¶ 
<pb:NFKB_QTW_p0050-01b>
仁壽。故呂望輔巳成之業。指揮致維師之名。伊尹出空桑¶ 
之中。翼賛負阿衡之號。司徒兼中書令河中尹靈州大都¶ 
督單于鎮北大都護充關內河東副元帥朔方節度關內¶ 
支度鹽池六城水運大使押蕃部及管內及河陽道觀察¶ 
等使上柱國汾陽郡王山陵使食實封一千九百戶子儀。¶ 
氣膺台輔。道佐經綸。當乾坤交泰之時。正君臣定位之禮。¶ 
我肅宗皇帝龍飛靈武。翦滅鯨鯢。公則揚斾宣威。佐清六¶ 
合。我大行皇帝撫軍鞏洛。收復都邑。公則摧殄諸寇。滌穢¶ 
兩河。而又獫狁犬戎。共侵涇略。公則挺身鋒刃。獨立戰塲。¶ 

<pb:NFKB_QTW_p0050-02a>
叱退窮醜。威雄七萃。塞垣無警。社稷永康。朕遭閔凶。爰在¶ 
諒闇。公又外釐百揆。內舉四維。委監山陵。克修制度。萬樞¶ 
倚辦。庶績其凝。凡所詢謀。必竭寅亮。敬加從話。則率土歡¶ 
心。寄以緝熙。則彞倫式序。宏宣五教。訓洽生靈。光昭七德。¶ 
威肅禍亂。豈周武有尊師之道。朕無崇德之名。宵衣永歎。¶ 
夕惕增懷。雖年耆益明。轅門待鎮。然復土寄重。留籍倚毗。¶ 
可加號尚父。兼太尉中書令山陵使。勳封如故。仍加實封¶ 
通前滿二千戶。每月給一千五百人糧料。并給二百匹馬¶ 
草料。有司備禮。以時冊命。¶ 
<pb:NFKB_QTW_p0050-02b>

** 停雜稅制¶ 
:PROPERTIES:
:TITID: QTWTIT01855
:PERSID: QTWAUT0009
:END:

自艱難巳來。徵賦名目繁雜。委黜陟使與諸道觀察使刺¶ 
史作年支兩稅徵納。比來新舊徵科色目。一切停罷。兩稅¶ 
外輒別率一錢。四等官準擅興賦以枉法論。其軍府支計¶ 
等數。準大歷十四年八月七日勅處分。¶ 

** 貶呂渭歙州司馬制¶ 
:PROPERTIES:
:TITID: QTWTIT01856
:PERSID: QTWAUT0009
:END:

呂渭僭陳章奏。為其本使薄訴官名。朕以宋有司城之嫌。¶ 
晉有司曹之諱。歎其忠於所事。亦謂確以上聞。乃加殊恩。¶ 
俾膺厚賞。迅聞所陳少字。往歲巳任少卿。昔是今非。罔我¶ 
<pb:NFKB_QTW_p0050-03a>
何甚。豈得謬當朝典。更厠周行。宜佐遐藩。用誡薄俗。可歙¶ 
州司馬同正。¶ 

** 授李泌平章事制¶ 
:PROPERTIES:
:TITID: QTWTIT01857
:PERSID: QTWAUT0009
:END:

自昔元后。表正萬邦。必兼聽以求聞。乃選賢而自輔。理亂¶ 
之本。繫乎其任。授之以道。將在之人。朕嗣守丕圖。運逢多¶ 
難。每虔心至理。思致和平。夕惕興懷。納隍是慮。今干戈甫¶ 
戢。而戎狄為虞。豈誠信所未孚。何聲教之不暨。是以夢想¶ 
良佐。庶迪前聞。云誰之思。朕志先定。前檢校禮部尚書陝¶ 
虢觀察使李泌。山河粹氣。道德清英。蔚為禎祥。生我王國。¶ 
<pb:NFKB_QTW_p0050-03b>
夷不雜。高明有融。深厚以致誠。直方而可大。識窮化本。¶ 
動會時中。讜正居心。謀猷允哲。自膺分陝。累洽嘉聞。宜其¶ 
入掌中樞。內司闕衮。賛兩儀之化育。貞百度之經綸。協和¶ 
神人。參總廊廟。咨爾才實。惠於邦家。往欽哉。式佇成績。可¶ 
守中書侍郎同中書門下平章事。¶ 

** 襃恤吐蕃盟會使崔漢衡等制¶ 
:PROPERTIES:
:TITID: QTWTIT01858
:PERSID: QTWAUT0009
:END:

乃者吐蕃犯塞。毒我生靈。俶擾隴東。深入河曲。朕以兵戈¶ 
粗定。傷夷未瘳。務息戰伐之謀。遂從通和之請。亦知戎醜。¶ 
志在貪婪。重違修睦之辭。乃允尋盟之會。果為隱匿。變發¶ 
<pb:NFKB_QTW_p0050-04a>
壝宮。縱犬羊兇狡之羣。乘文武信誠之衆。蒼黃淪陷。深用¶ 
惻然。此皆由朕之不明。致其至此。既無德於萬衆。亦有愧¶ 
於四方。宵旰貽憂。何嗟而及。今兵部尚書崔漢衡等。皆國¶ 
之良士。朝之藎臣。嬰縶穹廬。眇然異域。念其家室。雖未周¶ 
於屢空。錄以息男。庶或資於薄俸。漢衡宜與一子七品官。¶ 
司勳員外郎鄭叔矩檢校戶部郎中路沁殿中侍御史韓¶ 
弇及大將孟日華辛榮李至言范澄王良賁樂演明陽昔¶ 
權交成等各與一子八品官。試左金吾兵曹參軍袁同直¶ 
榆次尉裴頲及副兵馬使巳下各與一子九品官。仍並與¶ 
<pb:NFKB_QTW_p0050-04b>
正員官。餘將士各與一子官。仍委本使即具名銜聞奏。¶ 

** 授范希朝京西行營節度使制¶ 
:PROPERTIES:
:TITID: QTWTIT01859
:PERSID: QTWAUT0009
:END:

古之命將帥。修封疆。在於整軍。非以耀武。故繕理亭障。訓¶ 
齊車徒。以申國威。以固王略。非誠節茂著。無以分統六師。¶ 
非勳績彰明。無以并護諸將。副茲重任。實在忠賢。特進檢¶ 
校右僕射兼右金吾衞大將軍充右街使成紀男范希朝。¶ 
有貞臣之節。有良將之風。識達武經。學綜兵要。臨事能斷。¶ 
好謀而成。嘗領元戎。鎮於朔野。控河上之塞。拒漢南之庭。¶ 
修其政刑。諭以威德。士吏向慕。裔夷綏懷。入覲京師。策勳¶ 
<pb:NFKB_QTW_p0050-05a>
王府。洎司警衞。禁旅增嚴。直道彌彰。嘉庸茂著。固可以總¶ 
統北路。節制西陲。成魏絳和戎之勳。振晁錯備邊之策。俾¶ 
異俗率化。穡人成功。師乘以和。烽堠無警。懋昭丕績。時乃¶ 
之休。可開府儀同三司檢校左僕射兼右神策京西諸城¶ 
鎮行營兵馬節度使。勳封如故。¶ 

** 賑貸百姓制¶ 
:PROPERTIES:
:TITID: QTWTIT01860
:PERSID: QTWAUT0009
:END:

朕嗣守丕圖。於茲七稔。每念萬方所奉。惟在一人。百姓未¶ 
康。豈安終食。故所以賑贍優貸。思致乂安。方鎮牧守。誠宜¶ 
遵奉。如有違越。委御史臺及出使郎官御史訪察以聞。¶ 
<pb:NFKB_QTW_p0050-05b>

** 授齊抗兼修國史制¶ 
:PROPERTIES:
:TITID: QTWTIT01861
:PERSID: QTWAUT0009
:END:

天工人代。緝熙庶績。所以達四方之志。遂萬物之情。王猷¶ 
以穆。在乎宰執。君舉必書。宏厥史職。典領著作。允資藎臣。¶ 
中散大夫守中書侍郎同中書門下平章事上柱國賜紫¶ 
金魚袋齊抗。文合大雅。行歸中庸。宏道而致遠。含章而居¶ 
業。稽三王之法志。酌千古之獻言。積純粹而外發德輝。自¶ 
明誠而居為國器。擢登密勿。每竭訏謨。察其忠諒。多所宏¶ 
益。以序王道之端。辨人事之紀。勸懲教化。在於春秋。錯綜¶ 
裁成。必歸良直。以中樞之餘力。得東觀之全才。思革前愆。¶ 

<pb:NFKB_QTW_p0050-06a>

允資盛德。山甫補闕。巳彰於匪懈。臧文立言。佇聞於不朽。¶ 
修明策。惟爾之休。可兼修國史。餘並如故。主者施行。¶ 

** 授嘉王運等檢校司空制¶ 
:PROPERTIES:
:TITID: QTWTIT01862
:PERSID: QTWAUT0009
:END:

書載堯典。首稱睦族。詩歌周德。實美維城。朕嗣統百王。憲¶ 
章三代。義雖本於敘族。道無愧於尊賢。式遵舊章。爰舉成¶ 
命。嘉王運循王遹恭王通等。皆孝敬恭懿。敏裕齊莊。播蘭¶ 
茝之清芬。炳珪符之瑞采。易淩沛獻。詩掩楚元。古人素風。¶ 
造次於是。師氏典訓。周旋以之。固可以超金紫之貴階。升¶ 
台鉉之崇秩。策勳詔爵。以寵分茅。並可金紫光祿大夫檢¶ 
<pb:NFKB_QTW_p0050-06b>
校司空。賜上柱國。仍依百官例給料錢。¶ 

** 貶鄭餘慶郴州司馬制¶ 
:PROPERTIES:
:TITID: QTWTIT01863
:PERSID: QTWAUT0009
:END:

輔弼之臣。百辟是憲。苟二其行。則黷大猷。守中書門下平¶ 
章事鄭餘慶。頃謂忠貞。擢居台輔。仍乖正直。有涉比周。棄¶ 
法弄情。公行黨比。苟徇邪志。頗紊彞倫。謫佐遐藩。以懲不¶ 
恪。朕擢於不次。誠冀效忠。乃自速辜。亦所難逭。凡百君子。¶ 
宜悉朕懷。可郴州司馬置同正員。¶ 

** 罷邕府歲貢奴婢詔¶ 
:PROPERTIES:
:TITID: QTWTIT01864
:PERSID: QTWAUT0009
:END:

邕府歲貢奴婢。使其離父母之鄉。絕骨肉之戀。非仁也。罷¶ 
<pb:NFKB_QTW_p0050-07a>
之。¶ 

** 禫服終制詔¶ 
:PROPERTIES:
:TITID: QTWTIT01865
:PERSID: QTWAUT0009
:END:

朕聞禮貴緣情。因心展孝。高宗得說。其代予言。今朝有股¶ 
肱。濟為舟檝。出納惟允。足以保邦。況荼蓼在懷。日時猶淺。¶ 
欲遂權奪。抑就公除。攀號痛心。實所未忍。朕將從禫服。以¶ 
終喪紀。百辟卿士。宜悉哀懷。¶ 

** 素服練巾聽政詔¶ 
:PROPERTIES:
:TITID: QTWTIT01866
:PERSID: QTWAUT0009
:END:

昔高宗諒陰三年。舜為堯禹為舜亦服喪三年。故禮曰。三¶ 
年之喪。自天子達。是知罔極之恩。昊天難報。朕虔奉遺詔。¶ 
<pb:NFKB_QTW_p0050-07b>
又迫於羣議。將欲從吉。未忍割哀。其百僚宜以今月十七¶ 
日釋服。朕以素服練巾。銜哀聽政。凡百在位。知朕意焉。¶ 

** 即位求賢詔¶ 
:PROPERTIES:
:TITID: QTWTIT01867
:PERSID: QTWAUT0009
:END:

天下有才藝尤著。高蹈邱園。及直言極諫之士。所在具以¶ 
名聞。諸色人中。有孝悌力田。經學優深。文詞清麗。軍謀宏¶ 
遠。武藝殊倫者。亦具以名聞。能詣闕自陳者亦聽。仍限今¶ 
年十二月內到。朕當親試。¶ 

** 刪定條格詔¶ 
:PROPERTIES:
:TITID: QTWTIT01868
:PERSID: QTWAUT0009
:END:

律令格式條目有未折衷者。委中書門下擇理識通明¶ 
<pb:NFKB_QTW_p0050-08a>
官共刪定。自至德以來制勅。或因人奏請。或臨事頒行。差¶ 
互不同。使人疑惑。中書門下與刪定官詳決。取堪久長行¶ 
用者。編入條格。¶ 

** 答令狐峘諫厚奉元陵詔¶ 
:PROPERTIES:
:TITID: QTWTIT01869
:PERSID: QTWAUT0009
:END:

朕頃議山陵。心方迷謬。忘遵先旨。遂有優厚之文。卿聞見¶ 
該通。識達宏遠。深知不可。切以為言。引古援今。依經據理。¶ 
非唯中朕之病。兼亦成朕之身。今所以令朕免不子之名。¶ 
不遺君親於患者。皆卿之力也。敢不聞義而從。收之桑榆。¶ 
奉以始終。期無失墜。嗟乎。古之遺直。何以加卿。¶ 
<pb:NFKB_QTW_p0050-08b>

** 立宣王為皇太子詔¶ 
:PROPERTIES:
:TITID: QTWTIT01870
:PERSID: QTWAUT0009
:END:

主器者莫若長子。繼明者必建儲兩。既以傳重。亦以宗本。¶ 
則君親之大義。帝王之宏範。無先於此矣。朕以眇身。纉承¶ 
丕緒。夕惕祗畏。惟懷永圖。承八葉之耿光。居四海而稱大。¶ 
則匕鬯之主。粢盛之重。樹元貴嫡。有邦之先。宣王誦。生知¶ 
古制。既賢且長。聰明敏博。溫恭孝友。不自滿假。率由憲章。¶ 
慶發高禖。兆申甲觀。為子之道。惟父能知。審其觀志。宜承¶ 
大統。固能總戎監撫。載乎鼎實。不絕馳道。謙敬益崇。問安¶ 
必自於因心。入學固知其讓齒。升茲上嗣。庶貞萬國。可立¶ 
<pb:NFKB_QTW_p0050-09a>
為皇太子。宜令所司擇日。備禮冊命。¶ 

** 定兩稅詔¶ 
:PROPERTIES:
:TITID: QTWTIT01871
:PERSID: QTWAUT0009
:END:

戶無主客以見居為簿。人無丁中。以貧富為差。行商者在¶ 
郡縣稅三十之一。居人之稅。秋夏兩徵之。各有不便者三¶ 
之。餘征賦悉罷。而丁額不廢。其田畝之稅率。以大歷十四¶ 
年墾數為準。徵夏稅無過六月。秋稅無過十一月。違者進¶ 
退長吏。令黜陟使各量風土所宜。人戶多少。均定其賦。尚¶ 
書度支總統焉。¶ 

** 罷尚書左僕射劉晏領使詔¶ 
:PROPERTIES:
:TITID: QTWTIT01872
:PERSID: QTWAUT0009
:END:
<pb:NFKB_QTW_p0050-09b>

東都河南江淮山南東等道轉運租庸青苗鹽鐵等使尚¶ 
書左僕射劉晏。頃以兵車未息。權立使名。久勤元老。集我¶ 
庶務。悉心瘁力。垂二十年。朕以征稅多門。鄉邑凋耗。聽於¶ 
羣議。思有變更。將置時和之理。宜復有司之制。晏所領使¶ 
宜停。天下錢穀。委金部倉部中書門下揀兩司郎官。準格¶ 
式調掌。¶ 

** 令天下錢穀歸尚書省詔¶ 
:PROPERTIES:
:TITID: QTWTIT01873
:PERSID: QTWAUT0009
:END:

朕以征稅多門。郡邑凋耗。聽於羣議。思有變更。將制時雍。¶ 
宜遵古制。其江淮米準旨轉運入京者。及諸軍糧儲。宜令¶ 
<pb:NFKB_QTW_p0050-10a>
庫部郎中崔河圖權領之。今年夏稅以前。諸道財賦多輸¶ 
京者。及鹽鐵財貨。委江州刺史包佶權領之。天下錢穀。皆¶ 
歸金部倉部委中書門下兩司郎官。準格式調理。¶ 

** 遣黜陟使分行天下詔¶ 
:PROPERTIES:
:TITID: QTWTIT01874
:PERSID: QTWAUT0009
:END:

朕聞唐虞聖人之理。三載考績。黜陟幽明。兩漢施教之君。¶ 
亦命八使。澄清天下。朕纉承大業。思服訓謩。雖王公卿士。¶ 
內勤夙夜。藩岳守將。外盡公忠。而兵革未寧。戎狄未盡。紀¶ 
綱未振。法令未敷。封圻郡縣。賦稅不一。師旅上下。勞逸不¶ 
均。所以終宵積憂。寤寐增惕。爰命羣士。往代子言。行乎四¶ 
<pb:NFKB_QTW_p0050-10b>
方。以聽於理。舉其百事。以歸於正。朕之深願。可不勤副也。¶ 

** 放張涉詔¶ 
:PROPERTIES:
:TITID: QTWTIT01875
:PERSID: QTWAUT0009
:END:

尊師之道。禮有所加。議故之法。恩有所掩。張涉賄賂交通。¶ 
頗駭時聽。常所親重。良深歎息。宜放歸田里。¶ 

** 上沈皇太后尊號詔¶ 
:PROPERTIES:
:TITID: QTWTIT01876
:PERSID: QTWAUT0009
:END:

王者事父孝。故事天明。事母孝。故事地察。則事天莫先於¶ 
嚴父。事地莫盛於尊親。朕躬承天命以主社稷。執珪璧以¶ 
事上帝。祖宗克配。園寢永終。而內朝虛位。闕問安之禮。銜¶ 
悲內惻。憂戀終歲。思欲歷舟車之路。以聽求音問。而主茲¶ 
<pb:NFKB_QTW_p0050-11a>
重器。莫匪深哀。是用仰稽舊儀。敬崇大號。舉茲禮命。式遵¶ 
前典。宜令公卿大夫稽度前訓。上皇太后尊號。¶ 

** 定公主郡縣主出降覿見儀文詔¶ 
:PROPERTIES:
:TITID: QTWTIT01877
:PERSID: QTWAUT0009
:END:

冠婚之義。人倫大經。昔唐堯降嬪。帝乙歸妹。迨於漢氏。同¶ 
姓主之。爰自近古。禮教陵夷。公郡法度。僭差殊制。姻族闕¶ 
齒序之義。舅姑有拜下之禮。自家刑國。多愧古人。今縣主¶ 
有行。將俟嘉命。俾親執棗栗。以見舅姑。敬遵宗婦之儀。降¶ 
就家人之禮。事資變革。以抑浮華。其令禮儀使與禮官博¶ 
士約古今舊儀及開元禮。詳定公主郡縣主出降覿見之¶ 
文儀以聞。¶ 

** 令舉人指陳事跡詔¶ 
:PROPERTIES:
:TITID: QTWTIT01878
:PERSID: QTWAUT0009
:END:

常參官及節度觀察防禦軍使城使兵馬使諸州刺史少¶ 
尹赤令畿令并七品以下清官及大理司直評事等。頃者¶ 
令內外新授官人。三日內上表舉一人自代。欲於中選才¶ 
堪者任用。比來所舉。少有摭實。殊乖素來求才之意。自今¶ 
以後。每舉人皆令指陳其承前事跡。如有政能行義。藝業¶ 
勞効。各分析言之。¶ 

** 賈全等不必避嫌詔¶ 
:PROPERTIES:
:TITID: QTWTIT01879
:PERSID: QTWAUT0009
:END:

<pb:NFKB_QTW_p0050-12a>

功勞近臣。至親子弟。既處繁劇。或招過犯。寬宥則撓法。取¶ 
責則虧恩。不令守官。仍為至當。賈全等十人。昨緣畿內凋¶ 
殘。親自選擇。事非常制。不令避嫌。¶ 

** 贈郭子儀太師詔¶ 
:PROPERTIES:
:TITID: QTWTIT01880
:PERSID: QTWAUT0009
:END:

天地以四時成物。元首以股肱作輔。公台之任。鼎足相承。¶ 
上以調三光。下以象五岳。允釐庶績。鎮撫四夷。體元和之¶ 
氣。根貞一之德。功至大而不伐。身處高而更安。尚父比呂¶ 
望之名。為師增周公之位。盛業可久。歿而彌光。故太尉兼¶ 
中書令柱國汾陽郡王尚父子儀。天降人傑。生知王佐。訓¶ 
<pb:NFKB_QTW_p0050-12b>
師如子。料敵若神。昔天寶多難。羯胡作禍。咸秦失險。河洛¶ 
為戎。公能扶翼肅宗。載造區夏。於國有患。勞其戡定。於邊¶ 
有寇。藉其驅除。安社稷必在於絳侯。定羌戎無踰於充國。¶ 
絳臺綏四散之衆。涇陽降十萬之虜。勳高今古。名讋夷狄。¶ 
而勞乎征鎮。二紀於茲。頃以春秋既高。疆場多事。罷彼旌¶ 
鉞。寵在台衡。以公柱石四朝。藩翰萬里。忠貞懸於日月。寵¶ 
遇冠於人臣。尊其元老。加以崇號。期壽考之永。養勳賢之¶ 
德。膏肓生疾。藥石靡功。人之云亡。梁木斯壞。雖賻禮加等。¶ 
輟朝增日。悼心流涕。曷可弭忘。更議追崇。名位斯極。而尊¶ 
<pb:NFKB_QTW_p0050-13a>
為尚父。官協太師。雖爵秩則同。而體望尤重。歛以衮冕。旌¶ 
我元臣。聖祖園陵。所宜陪葬。式墓表文終之德。象山追去¶ 
病之勳。千載如存。九原可作。冊命之禮。有司備焉。可贈太¶ 
師。陪葬建陵。仍令所司。備禮冊命。賻絹三千匹。布三千端。¶ 
米麥三千石。¶ 

** 賜李元忠郭昕詔¶ 
:PROPERTIES:
:TITID: QTWTIT01881
:PERSID: QTWAUT0009
:END:

二庭四鎮。統任西夏。五十七蕃。十姓部落。國朝以來。相奉¶ 
率職。自關隴失守。東西阻絕。忠義之徒。泣血相守。慎固封¶ 
略。奉尊朝法。皆侯伯守將。交修共理之所致也。伊西北庭¶ 
<pb:NFKB_QTW_p0050-13b>
節度觀察使李元忠可北庭大都護。四鎮節度留後郭昕¶ 
可安西大都護四鎮節度觀察使。其將吏巳下。敘官可超¶ 
七資。¶ 

** 貶楊炎崖州司馬詔¶ 
:PROPERTIES:
:TITID: QTWTIT01882
:PERSID: QTWAUT0009
:END:

尚書左僕射楊炎。託以文藝。累登清貫。雖謫居荒服。而虛¶ 
稱猶存。朕初臨萬邦。思宏大化。務擢非次。招納時髦。拔自¶ 
郡佐。登於鼎司。獨委心膂。信任無疑。而乃不思竭誠。敢為¶ 
姦蠧。進邪醜正。既偽且堅。黨援因依。動涉情故。隳法敗度。¶ 
罔上行私。苟利其身。不顧於國。加以內無訓誡。外有交通。¶ 

<pb:NFKB_QTW_p0050-14a>
縱恣詐欺。以成贓賄。詢其事跡。本末乖謬。蔑恩棄德。負我¶ 
何深。考狀議刑。罪在難宥。但以朕於將相。義切始終。顧全¶ 
大體。特有宏貸。俾從遠謫。以肅具寮。可崖州司馬同正。仍¶ 
馳驛發遣。¶ 

** 削奪李惟岳官爵詔¶ 
:PROPERTIES:
:TITID: QTWTIT01883
:PERSID: QTWAUT0009
:END:

李惟岳其父寶臣。有忠勞於王室。夷險之際。猶全誠効。而¶ 
惟岳隳其父業。蔑棄國恩。縗絰之中。擅掌戎務。矯陳款狀。¶ 
冀邀爵祿。外結兇黨。益固奸謀。不孝不忠。宜肆原野。朕尚¶ 
念其前緒。容以自新。俾護父喪。以其屬歸闕。待以好爵。遇¶ 
<pb:NFKB_QTW_p0050-14b>
之如初。告諭既勤。罔有悛革。蠢爾狂狡。自詒滅亡。除暴去¶ 
邪。國有恒典。惟岳在身官爵。並宜削除。罪止元凶。餘無所¶ 
問。其屬將校。能以所部兵馬州縣來降者。便授以本職。仍¶ 
加封賞。¶ 

** 還馬燧家資詔¶ 
:PROPERTIES:
:TITID: QTWTIT01884
:PERSID: QTWAUT0009
:END:

忠臣之事君也。願隳家以奉國。良將之養士也。或均財以¶ 
周惠。爰自古昔。其儔益鮮。故竇嬰陳金於廟廡。趙奢散財¶ 
於部曲。皆受之天府。不取私門。猶能垂名史冊。遺芳千載。¶ 
而況執上將之旗鼓。率先登之士卒。將行命賞。罄乃家財。¶ 

<pb:NFKB_QTW_p0050-15a>
上以彰憂國之誠。下以竭奉公之効。不有襃美。孰旌忠賢。¶ 
河東節度使馬燧。誠美夙著。宏略載宣。克揚經武之規。實¶ 
重安人之寄。屬河朔干紀。磁邢當寇。而能忠義奮發。奉辭¶ 
問罪。出師之際。宣布明誠。誓將資產。分給戰士。故得三軍¶ 
之衆。相與感激。百勝之績。於茲競勸。朕當遂其懇懷。以成¶ 
厥美。殊常之迹。古人所難。舉而行之。用明信賞。仍班王府¶ 
之貨。式表忠臣之節。宜令度支出錢。充給將士。其馬燧家¶ 
資。並却還之。¶ 

** 令曹濮等州休兵詔¶ 
:PROPERTIES:
:TITID: QTWTIT01885
:PERSID: QTWAUT0009
:END:
<pb:NFKB_QTW_p0050-15b>

在昔聖王之御㝢也。常修文德。以勝威武。故能協和神人。¶ 
撫寧方夏。蓋有國之令圖也。朕自君臨萬邦。於茲三載。明¶ 
發求理。中夜靡遑。常懼祖宗之威靈。顧惟黎元之未洽。是¶ 
用君臣之際。推以腹心。賞罰之道。俾無僭濫。每發一詔施¶ 
一令。罔不本之以德義。後之以威刑。期戢五兵。思宏七教。¶ 
庶乎勝殘去殺之理。有[:#AS-8342:●]且格之道。而眇身薄德。肺腑未¶ 
親。四方諸侯。義信猶阻。近聞曹濮數州。知加兵籍。司馬採¶ 
聽飛語。容納奸謀。交質往來。邀結外援。雖各在封略。言備¶ 
寇攘。而汴郊士庶。頗聞驚擾。閭井奔散。如避寇讎。迨茲春¶ 
<pb:NFKB_QTW_p0050-16a>
中。首種未入。朕為人君父。不能以誠明感達股肱之佐。不¶ 
能以慈惠覆育黔黎之類。使其骨肉相去。情義不通。終宵¶ 
咎責。心用震悼。亦以社稷之計。億兆之命。防危慮遠。不得¶ 
不然。至於君臣之道。進退之理。雖以造次顛沛。嘗所不忘¶ 
也。是以分命節制。及集諸軍於汴宋懷鄭之閒。使各屯守。¶ 
發令之日。且常言誡。非有侵軼。不令議戰。但田里服業。農¶ 
桑及時。下無愁怨。外絕師旅。偃旗臥鼓。朕願斯畢。於戲。惟¶ 
天地日月。實鑒我心。山川鬼神。尚弼予志。布告中外。咸令¶ 
知悉。¶ 
<pb:NFKB_QTW_p0050-16b>

** 禁有司誣搆郭氏詔¶ 
:PROPERTIES:
:TITID: QTWTIT01886
:PERSID: QTWAUT0009
:END:

故尚父子儀。有大勳力。保乂於皇家。嘗誓以山河。琢之金¶ 
石。十世之宥。其可忘也。其家前時與人為市。以子儀歿後。¶ 
或被誣搆。欲論奪之。有司無得為理。¶ 

** 贈楊休明等官詔¶ 
:PROPERTIES:
:TITID: QTWTIT01887
:PERSID: QTWAUT0009
:END:

故河西兼伊西北庭節度觀察使檢校工部尚書兼御史¶ 
大夫贈太子太保楊休明。故河西節度觀察使檢校工部¶ 
尚書兼侍御史大夫周鼎。故西州刺史兼御史中丞李琇¶ 
璋。故瓜州刺史兼御史中丞知河西節度留後張銑。或寄¶ 
<pb:NFKB_QTW_p0050-17a>
崇方鎮。或攝總留務。時屬殷憂。並抗貞節。率勵將吏。誓一¶ 
其心。固守西陲。以俟朝命。羌戎乘閒。驟逼城池。國家方有¶ 
內虞。未遑外救。河隴之右。化為虜場。俾我忠良。歿身異域。¶ 
彌歷年紀。以逮於茲。旅柩方旋。誠深憫悼。故遞加寵贈。俾¶ 
極朝榮。式彰茂烈。永賁幽壠。休明可贈司徒。鼎可贈太保。¶ 
琇璋可贈戶部尚書。銑可贈兵部侍郎。¶ 

** 討李希烈詔¶ 
:PROPERTIES:
:TITID: QTWTIT01888
:PERSID: QTWAUT0009
:END:

淮陽軍節度使李希烈。頃以梁崇義叛逆。使之專征。即集¶ 
勳庸。大加恩禮。名極台輔。賞延子孫。而乃負德棄身。去忠¶ 
<pb:NFKB_QTW_p0050-17b>
效逆。攻劫道路。擅固鄧州。而又圖陷汴州。攘奪尉氏。攻圍¶ 
鄭圃。暴犯汝墳。巳勅神策汴滑河陽東畿汝州淮南山南¶ 
荊南湖南劒南江西鄂岳等道十五萬衆。[:#AS-8864:⿺克寸]日齊進。弔人¶ 
靖亂。罪止元兇。有能斬希烈歸降者。四品巳上以希烈官¶ 
爵授之。五品巳上封異姓王。實封四百戶。諸軍將士斬獲¶ 
希烈者。亦準此例封賞。以軍城降者。便以其職授之。賜其¶ 
實封。賊平後除供當道外。百姓給復三年。朕德之不明。化¶ 
有不洽。未躋仁壽。尚勞用兵。中心咎悼。無忘鑒寐。¶ 

** 優卹郭子儀諸子詔¶ 
:PROPERTIES:
:TITID: QTWTIT01889
:PERSID: QTWAUT0009
:END:

<pb:NFKB_QTW_p0050-18a>

故尚父太尉中書令汾陽王。功格上元。道光下土。積其善¶ 
慶。垂裕無窮。雖嫡長云殂。支宗斯盛。汾陽舊邑。盍有丕承。¶ 
其男前左散騎常侍駙馬都尉食實封五百戶曖。夙稟義¶ 
方。居忠履孝。儷崇銀牓。攄美金章。繼撫先封。允宜聽復。曖¶ 
兄檢校工部尚書守太子賓客趙國公晞并弟右金吾將¶ 
軍祁國公食實封二百五十戶曙太子左諭德映等。並休¶ 
有令名。保其先業。宜允推恩之典。以明延嗣之誠。其實封¶ 
二千戶。宜準式減半。餘可分襲。曖可襲代國公。仍通前襲¶ 
三百戶。晞可二百五十戶。曙可五十戶。通前三百七十戶。¶ 
映可二百三十五戶。¶ 

