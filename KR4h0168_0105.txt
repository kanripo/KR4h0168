#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID KR4H0168
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:KR4h0168_NKFB_0104-15a> ¶¶¶¶¶¶¶
#+PROPERTY: JUAN 0105
欽定全唐文卷一百五¶ 

<pb:KR4h0168_NKFB_0105-01a>
　後唐莊宗(三)¶ 

** 答諫官請不幸汴州批¶ 
:PROPERTIES:
:TITID: QTWTIT03193
:PERSID: QTWAUT0052
:END:

朕以四海雖寧。五兵不可不訓。聚之王室。務壯神京。其如¶ 
人賴餱糧。馬資藳秸。飛輓動勞於四達。經謀全繫於有司。¶ 
近以水潦為災。租賦失額。欲巡方岳。貴便兵民。卿等細察¶ 
輿情。備陳忠懇。慮沸騰於物議。俾鎮靜於宸居。載覽封章。¶ 
深誠嘉畫。¶ 

** 答兩省諫官請不幸汴州批¶ 
:PROPERTIES:
:TITID: QTWTIT03194
:PERSID: QTWAUT0052
:END:
<pb:KR4h0168_NKFB_0105-01b>

忽披諫䟽。深沃朕心。非因讜直以上聞。豈致焦勞之外達。¶ 
卿以餽運不繼。軍食有虧。在京則廩食闕如。支計則供頓¶ 
莫備。卿等若別陳意見。動叶機宜。倘得稍濟軍儲。不移警¶ 
蹕。即當旁詢衆懇。盡述良籌。佇聞敷敭。浣予宵旰。¶ 

** 平汴州大赦德音¶ 
:PROPERTIES:
:TITID: QTWTIT03195
:PERSID: QTWAUT0052
:END:

仗順討逆。少康所以誅有窮。纉業承基。光武所以滅新莽。¶ 
咸以中興景命。再造皇猷。經綸於草昧之中。式遏於亂略¶ 
之際。朕以欽承大寶。顯荷鴻庥。雖繼前修。固慙涼德。此以¶ 
誓平元惡。期復本朝。屬四海之阽危。允萬邦之推戴。近自¶ 
<pb:KR4h0168_NKFB_0105-02a>
親提組練。徑掃氛妖。振已墜之皇綱。殄偷安之寇孽。國讎¶ 
方雪。帝道爰開。拯編甿覆溺之艱。救率土倒懸之苦。粤自¶ 
朱溫搆逆。友貞嗣凶。篡殺二君。隳殘九廟。虺毒久傷於宇¶ 
宙。狼貪肆噬於華夷。剝喪元良。淩辱神主。帝里動黍離之¶ 
歎。朝廷多棟橈之危。棄德崇姦。窮兵黷武。戰士疲勞於力¶ 
役。蒸民耗竭其膏腴。言念於斯。軫傷彌切。今則已梟逆䜿。¶ 
大豁羣情。覩歷數之有歸。顯神靈之匪昧。得不臨深表志。¶ 
馭朽為懷。將宏濟於艱難。宜特行於眚宥。應偽命流貶責¶ 
授官等。已經量移。並可復資。徒流人放歸鄉里。京畿及諸¶ 
<pb:KR4h0168_NKFB_0105-02b>
道見禁囚徒。大辟罪降從流。流已下並赦除之。其鄭[:#AS-8FA5:●]等¶ 
一十一人。未在移復之限。懋德賞功。百王明訓。䟽封列爵。¶ 
國有通規。應扈從征討將校。及諸官員職掌軍將。節級馬¶ 
步兵士。及河北諸處屯駐守戍兵士等。皆情堅破敵。業茂¶ 
平讎。副予戡定之謀。顯爾忠勤之節。並據等第。續議奬酬。¶ 
其有交鋒戰陣。沒於王事。未經追贈者。各與贈官。如有子¶ 
孫成立堪任使者。並量才甄錄。叛之則懲。服之則捨。蓋前¶ 
經之奥旨。為當代之通規。既屬纂承。是務遵守。應舊偽庭¶ 
位居藩翰。任處專城。或掌握兵權。或捍防邊鄙。各為其主。¶ 

<pb:KR4h0168_NKFB_0105-03a>
以全其名。既解甲以歸明。或飛章而送款。變通斯覩。忠節¶ 
可嘉。其逐處節度觀察防禦團練等使。及諸州刺史監押。¶ 
及偽庭先差出行營將校都監等。並頒恩詔。不議改更。仍¶ 
許且稱舊銜。當別加新命。理國之道。莫若安民。勸課之¶ 
規。宜從薄賦。庶遂息肩之願。冀諧鼓腹之謠。應諸道戶口。¶ 
宜並罷其差役。各務營農。所係殘欠稅賦。及諸務懸欠。積¶ 
年課利。及公私債負等。其汴州城內。自收復日已前。並不¶ 
在徵理之限。應天下諸道。自壬午年十二月已前並放。其¶ 
兵戈蹂躪之地。水旱災沴之鄉。苗稼不登。賦徵既減。應今¶ 
<pb:KR4h0168_NKFB_0105-03b>
年霜旱所損田苗處。檢覆不虛。便據畝隴蠲免。兼北京及¶ 
河北。先為祅祲未平。配買征馬。如有未請却官本錢。及買¶ 
馬不迨者。可並放免。往哲宏仁。有興滅繼絕之道。前王惻¶ 
隱。垂矜孤恤寡之文。應有本朝宗屬。及內外文武臣寮。被¶ 
朱溫無辜屠害者。並可追贈之。如有子孫及本身逃難於¶ 
諸處漂寓者。並所在尋訪。津送闕庭。當行升陟。其有義夫¶ 
節婦。孝子順孫。並宜旌表門閭。量加賑給。或[:#AS-844C:⿰魚眾]寡孤獨無¶ 
所告者。仰所在各議拯救。或有身過八十者。免一子從征。¶ 
殷王以恩推解網。並務好生。帝堯以引過責躬。乃思含垢。¶ 

<pb:KR4h0168_NKFB_0105-04a>
應有先投過偽庭將校官吏等。一切不問事由。無令輒有¶ 
恐動。側席求賢。將臻至理。懸旌進善。或賛鴻猷。應名德有¶ 
稱。才藝可取。或隱居朝市。或遁迹林泉。並仰逐處長吏。遍¶ 
加搜訪。津致赴闕。朕當量才任使。兼偽庭僭逆以來。凡有¶ 
寃抑沈滯之人。宜並特與申雪。仍加遷陟。封遺冢而葬枯¶ 
骨。義出周王。祀名山而祭大川。禮傳虞帝。既立規於前古。¶ 
足垂訓於後昆。應所在賢士邱墳。並仰聞奏。當議封樹。或¶ 
有暴露骸骨。亦委逐處葬埋。或有百神祠宇。不得有虧時¶ 
祭。應德音內有節文不該者。並仰所司重具起請。分析聞¶ 
<pb:KR4h0168_NKFB_0105-04b>
奏。當議施行。於戲。患難以平。咸自忠良之力。瘡痍未息。宜¶ 
施撫育之恩。更在文武元臣。中外耆德。覩覆亡而立戒。竭¶ 
忠藎以為謀。無縱驕矜。須知廉慎。同致昇平之道。永全開¶ 
創之功。布告遐邇。當體朕懷。¶ 

** 減膳宥罪德音¶ 
:PROPERTIES:
:TITID: QTWTIT03196
:PERSID: QTWAUT0052
:END:

蓋聞兵者凶器。戰者危事。故聖王不得已而任之。是以大¶ 
兵之後。必有凶年。朕自收復汴州。戡定蜀郡。雖當時秋毫¶ 
無犯。而已前乃十載勞師。每歲傷痍。寧無災沴。言功於己。¶ 
曾莫繼於百王。語德於人。況未洽於兆庶。遂至去歲水潦¶ 
<pb:KR4h0168_NKFB_0105-05a>
為災。自京以東。幅員千里。田疇悉多荒廢。人戶未免流亡。¶ 
賦租既輸納不充。軍食又轉運未及。物價騰涌。人心煎熬。¶ 
既視人以如傷。每敬天而忘戒。朕近欲親幸梁宋。徧恤生¶ 
靈。又恐大駕省方。百司云從。道途寧免勞擾。州縣復備供¶ 
承。轉慮凋殘。莫知攸濟。朕自今月三日已後。避正殿。減常¶ 
膳。徹樂省費。以答天譴。應同光三年經水災處。有不迨及¶ 
逃移人戶差科。夏秋兩稅。及諸折配色。委長吏切加點檢。¶ 
並與放免。仍一年內不得雜差遣。見在者加意撫恤。流徙¶ 
者設法招攜。其田宅無任有力人戶占射。及隣近毀拆。務¶ 
<pb:KR4h0168_NKFB_0105-05b>
令歸復。以惠傷殘。且念給養兵戎。撫綏疲瘵。冀連營而粗¶ 
濟。思比屋以乂安。危困生靈。倍懷憂切。近者爰頒御札。務¶ 
切濟時。有所便宜。朕無不聽。近歲賦稅。尚恐懸闕。遠年逋¶ 
欠。豈可督征。不惟虛係於簿書。兼亦轉困於生聚。致其流¶ 
散。職此之由。應壬午年已前百姓所欠秋夏殘稅。及諸色¶ 
課利錢物。先有勅文悉已放免。近聞或不遵守。依前却有¶ 
徵收。仰下租庸司及諸道州府。切準前勅處分。如或更有¶ 
違越。任百姓詣闕論訴。當議勘窮。以定贓罪。其同光元年。¶ 
當戰伐之後。是平蕩之初。人戶流離。多未復業。困於租賦。¶ 

<pb:KR4h0168_NKFB_0105-06a>
須議矜蠲。其諸色殘欠差稅。及不迨係官課利。並與放免。¶ 
分明曉告。各遣聞知。又輦轂之中。郊甸之內。時物涌貴。人¶ 
戶饑窮。訪聞自陜以西。遐及邠鳳。積年時熟。百穀價和。縱¶ 
未能別備於貢輸。亦宜廣通於糶糴。近聞輒有稅率。已曾¶ 
降勅指揮。尚慮關鎮阻滯行人。增長物價。仰所在長吏切¶ 
加檢勘。以濟往來。推救災恤患之心。明奉國憂人之道。又¶ 
京圻之內。自全義制置。已數十年。每聞開墾荒蕪。勸課稼¶ 
穡。曾無歉歲。甚有餘糧。公私貯蓄極多。收藏未肯出糶。欲¶ 
俟厚價。頗失衆情。宜令中書門下條流。應在京及諸縣。有¶ 
<pb:KR4h0168_NKFB_0105-06b>
停貯斛斗。並宜減價出糶。以濟公私。如不遵行。即仰聞奏。¶ 
別具檢括。仍委河南府切詳勅命處分。伐罪弔人。既叶前¶ 
王之令。推恩布澤。敢忘當代之憂。應三川管內王衍父子¶ 
偽署將相文武官。及諸色職吏等。除罪名顯著已從刑憲¶ 
外。脅從者固是無辜。同惡者亦以歸命。一切釋放。更不勘¶ 
尋。仍不得將今日已前事。敢有告論。貴宣曠蕩之澤。以安¶ 
反側之心。我國家奄有四海。垂三百年。西至日入。罔不來¶ 
賓。凡有遐方。皆我赤子。久陷僭偽。寧無憫嗟。應三蜀管內¶ 
百姓。除秋夏兩稅。及三司舊額錢物斛斗。并繼岌崇韜申¶ 
<pb:KR4h0168_NKFB_0105-07a>
奏減落徵收外。所有無名配率。急徵橫歛。毒害生靈者。更¶ 
委本道新除節度使上後於管內一一檢勘。細具聞奏。當¶ 
與放免。俾惠傷殘。應在京及天下州府。凡有繫囚。除十惡¶ 
五逆。官典犯贓。屠牛鑄錢。光火劫舍。持刃殺人。準律常赦¶ 
不原外。合抵極刑者。遞減一等。並貸餘生。其次罪等。悉與¶ 
減降。䟽理釋放。不得久有禁繫。自同光元年後。或有犯罪¶ 
流人。情非巨蠧者。並許歸還。應行營及在京諸軍。皆役官¶ 
健。偶因過犯。便至奔逃。懷憂懼以離家。忍饑寒而在外。事¶ 
非在已。情亦可矜。委所在如有此色人。切加招撫。或要却¶ 
<pb:KR4h0168_NKFB_0105-07b>
歸都幕。或願遂便營生。盡捨愆尤。悉皆聽許。春以生而秋¶ 
以殺。天之道也。德以教而刑以威。君之政也。朕惟寡薄。敢¶ 
忘憂勤。唯將德惠以臨人。庶免災害之及物。既垂天戒。未¶ 
致時雍。爰施布澤之文。是表責躬之道。中外臣庶。遐邇生¶ 
靈。宜體朕懷。罔有不敬。¶ 

** 賜錢鏐吳越國王冊文¶ 
:PROPERTIES:
:TITID: QTWTIT03197
:PERSID: QTWAUT0052
:END:

維同光三年歲次乙酉八月辛酉朔二十七日丁亥。皇帝¶ 
若曰。王者惠濟黎元。輯寧方夏。重名器。任股肱。忠而能力¶ 
則禮崇。賞不失勞則人勸。所以啟周公之土宇。裂漢祖之¶ 
<pb:KR4h0168_NKFB_0105-08a>
膏腴。錄彼茂勳。寘之異數。登進賢哲。焜燿事功也。天下兵¶ 
馬都元帥尚父守尚書令吳越國王錢鏐。朝海靈源。承天¶ 
峻岳。以英風彰德望。以勇氣賛忠貞。往因義舉之徒。盛推¶ 
韜略。遂著龔行之績。高步藩維。挺魚鯤鳥鳳之姿。擁岸虎¶ 
水龍之衆。居方面任。將五十年。宣導休聲。攘除凶醜。摧堅¶ 
奮銳。鄙許東固圉之謀。阜俗頒條。廣冀北安居之頌。環塹¶ 
浙江之要。雲滋星紀之墟。說禮敦詩。位崇元帥。前茅後勁。¶ 
名重中權。守畫一之規。奉在三之節。信立靡移於風雨。義¶ 
行曷倦於津塗。效珍則不顧險難。薦幣則常歸宰府。振英¶ 
<pb:KR4h0168_NKFB_0105-08b>
謨而端右弼。鍾懿號而異列藩。可謂職貢不乏。梯航時至。¶ 
翼戴天子。加之以恭也。載念尊奬。爰示徽章。今遣正議大¶ 
夫守尚書吏部侍郎上柱國賛皇縣開國男食邑三百戶¶ 
賜紫金魚袋李德休使副朝議郎守起居郎充史館修撰¶ 
賜緋衣魚袋聶璵持節備禮。胙土苴茅。冊爾為吳越國王。¶ 
於戲。地畫數圻。賦過千乘。墨守闔閭之境。軌圍句踐之封。¶ 
子弟量才序進。多分於棨㦸。土疆漸海方輸。豈限於魚鹽。¶ 
貴盛富強。雖古之封建諸侯。禮優夾輔。不加於此。慎厥初。¶ 
圖厥終。無以位期驕。無以欲敗度。欽承賜履。翼予一人。¶ 

<pb:KR4h0168_NKFB_0105-09a>

** 改元同光赦文¶ 
:PROPERTIES:
:TITID: QTWTIT03198
:PERSID: QTWAUT0052
:END:

法天取象。令王以降衷下民。秉籙承乾。哲后以膺圖受命。¶ 
莫不運推歷數。道濟艱難。經綸於草昧之中。式遏於亂略¶ 
之始。君臨兆庶。子惠萬邦。壽域將登。眚災是宥。朕顧慙涼¶ 
德。誠媿前修。祗荷鴻休。恭修清問。將布維新之政。是覃革¶ 
故之恩。遐按彞章。溥頒成憲。爰自夙承丕構。世奉本朝。誓¶ 
雪恥於君親。欲再安於廟社。所以躬提義旅。力殄凶徒。漸¶ 
致小康。永清中夏。俄屬列藩羣后。不謀同辭。咸稱偽逆干¶ 
天。宗祧乏享。眷命所屬。主鬯攸歸。以朕籍係鄭王。志存唐¶ 
<pb:KR4h0168_NKFB_0105-09b>
室。合中興於景祚。須再造於洪基。推戴既堅。讓辭靡獲。既¶ 
難違衆。遂命有司。乃擇元辰。率遵前典。尋升壇而奠王。仍¶ 
即位以建元。欽若舊章。敬敷霈澤。宜改天祐二十年為同¶ 
光元年。可大赦天下。自四月二十五日昧爽己前。除大辟¶ 
罪已下。罪無輕重。已發覺未發覺。已結正未結正。咸赦除¶ 
之。惟犯十惡五逆。光火行劫。持刃殺人。官典犯贓。屠牛鑄¶ 
錢。合造毒藥。不在原赦之限。鎮州自收復已來。累行告諭。¶ 
或因緣危艱。為保家族。久在山中寨柵。懼罪遲疑。或被張¶ 
文禮脅從事不獲已者。昧爽已前。一切不問。咸從赦宥。宜¶ 
<pb:KR4h0168_NKFB_0105-10a>
體予懷。應六軍及行營馬步蕃漢諸道將校兵士等。皆以¶ 
身先冒刃。志切勤王。或竭節於忠勞。或連年而征戍。須加¶ 
恩奬。倍撫苦辛。其將校尉。並賜功臣名號。未有官者。即超¶ 
一資與檢校官。已有官者。亦超一資。如官資已高者。與加¶ 
爵邑。如曾封爵者。即給一子六品已上正員官。其長行兵¶ 
士。並賜功臣名號。應將士等。並勒逐處各定等第優賞。應¶ 
有大勳上將。元老重臣。或盤維每賴於急難。或邦國早資¶ 
於經濟。即安義令公。實昆仲之長。護軍特進。同骨肉之恩。¶ 
不可以名氏標文。不可以臣下同等。嘉庸如在。崇德未申。¶ 
<pb:KR4h0168_NKFB_0105-10b>
其次有戰沒陣場。身終王事。須顯忠彞之美。咸隆贈諡之¶ 
榮。周德威蓋寓李存璋李思恩李嗣本李存進伊廣等。兼¶ 
應該勅文者。並委中書門下。各令所司一一具奏。各加追¶ 
贈。仍定諡號。貴流王澤。永飾泉扃。應諸道管內。有高年踰¶ 
百歲者。便與給優。永俾除名。自八十至九十者。與復一子¶ 
免役。州縣不得差役。鄉里有孝子順孫。義夫節婦。委所在¶ 
長吏錄其節行。具以聞奏。盡據典章。必行旌表。內外文武¶ 
官。及諸色人任封事。兼有賢良方正。抱器懷能。或利害可¶ 
陳。無所隱諱。直言極諫。將一一行之。亦委諸道長吏具姓¶ 
<pb:KR4h0168_NKFB_0105-11a>
名申奏。或所在有義行頗高。為鄉里所推者。並仰準例舉¶ 
選。所司量才任使。澤潞封疆。兄弟之國。追思舊績。言念疲¶ 
民。惠在綏懷。恩加撫字。各仰沿邊鎮戍。布命宣陳。咸令樂¶ 
業營生。無使侵疆為患。應有奉使危邦。罹殃殊域。既遭陷¶ 
害。深可憫傷。如伊鐸蓋寓戴漢超李承勳之徒。並仰所司¶ 
具名錄奏。朝廷必議襃贈。其貢舉之道。誘導為先。切要便¶ 
行。貴申奬士。委中書門下速商量聞奏。其雲應邊陲。北山¶ 
八軍。易定幽燕邊陲諸縣。自鮮卑入寇。仍歲纏災。睠彼流¶ 
人。良堪興歎。或乍來復業。纔擬營農。尚怯侵擾。須加慰恤。¶ 
<pb:KR4h0168_NKFB_0105-11b>
其稅率仍委長吏量與矜減。凡有逋毒孤貧。惸嫠[:#AS-844C:⿰魚眾]寡。歷¶ 
代皆聞於教化。自古共切於軫傷。勉致噢咻。遍加惠養。應¶ 
有欠負。不繫公私。若曾重出利。累經徵理。填還不迨者。並¶ 
皆釋放。夫掩骼著在前經。敬神垂於古典。告布諸道州縣。¶ 
所在應有暴露骸骨。並勒逐處埋瘞。及山林川澤。祀典神¶ 
祇。各隨處差官崇修祭享。教之為本。禮儀是先。德之所崇。¶ 
昭報在上。其民閒有曾經三世已上不分居者。並與蠲免¶ 
諸雜差徭。倘兵銷患息。何須有丹鳳白麟。若歲稔人和。何¶ 
必有紫芝赤雁。起今後諸道應有祥瑞。並不要奏聞。其赦¶ 
<pb:KR4h0168_NKFB_0105-12a>
文中有未該詳事節者。即仰所司條件錄奏。如敢以赦前¶ 
事相告者。以其罪罪之。¶ 

** 南郊赦文¶ 
:PROPERTIES:
:TITID: QTWTIT03199
:PERSID: QTWAUT0052
:END:

體元立極。樹司牧者大君。創業開基。定禍亂者真主。是以¶ 
肇分正氣。斷鼇足而定四維。眇覿元風。抗龍首而朝萬國。¶ 
兆人歸往。率土駿奔。同興牧野之師。共赴塗山之會。恭行¶ 
弔伐。廣示驅除。纔應順於人心。俄恢張於戎略。未踰半歲。¶ 
悉集大功。翦窮后於夏郊。擒漸臺於新室。配天纂祀。冤恥¶ 
咸申。向闕來庭。華夷率服。再移星律。得事郊禋。獲申報本¶ 
<pb:KR4h0168_NKFB_0105-12b>
之儀。已展告虔之禮。顧惟寡薄。愧畏尤深。久屬偽室凶狂。¶ 
彞倫失序。照臨之內。愁疾略同。爰當改物之辰。乃布惟新¶ 
之慶。與人更始。以答天休。可大赦天下。應同光二年二月¶ 
一日昧爽已前。大辟罪已下。所犯罪無輕重。已發覺未發¶ 
覺。已結正未結正。見禁囚徒常赦不原者。咸赦除之。十惡¶ 
五逆。屠牛鑄錢。故意殺人。合造毒藥。持仗行劫。官典犯贓。¶ 
不在此限。賞不失勞。百王令典。人惟求舊。有國通規。當宜¶ 
廣示優恩。務酬嘉績。應自來立功將校兵士等。皆久經戎¶ 
陣。備覩辛勤。並宜各轉官資。仍加賞給。應偽朝流人並左¶ 
<pb:KR4h0168_NKFB_0105-13a>
降官。未經量移者即與量移。已量移者即與復資。尚慮道¶ 
路遐遙。未盡知悉。中書門下再舉勅文。應內外文武常參¶ 
官節度觀察防禦刺史主軍都指揮使等。夙夜在公。冰泉¶ 
斯戒。既著顯親之道。宜嘉事主之誠。父母亡歿。並與追贈¶ 
追封。在者各與加爵增封。四品已上扈從翊衞。整肅威儀。¶ 
展我國容。俾成大禮。應南郊掌儀仗隨駕官員。各有勞奬。¶ 
其扈駕樓下立仗將士。及河南將校兵士等。亦各賜等第¶ 
優賞。睠惟盡瘁。言念輸忠。率玉帛以來庭。賛郊廟而貳事。¶ 
既崇丕烈。特顯殊恩。凡關竭力之元勳。宜舉報功之茂典。¶ 
<pb:KR4h0168_NKFB_0105-13b>
應藩鎮使臣。各賜一子出身。仍加功臣名號。諸道留後刺¶ 
史。官高者加爵階一級。官卑者加官一資。宗子維城。本支¶ 
百代。禮既行於配祖。情敢怠於睦親。應本朝皇親近屬。因¶ 
緣偽梁。竄遁遐遠。並仰所在搜訪。如非謬妄。即與奏聞到¶ 
京。委宗正寺勘不虛。並與量才敘錄。網羅之中。無由自¶ 
奮。蜂蠆之內。竟至無辜。既淪沒於濫刑。宜申明於真節。凡¶ 
本朝內外臣僚。枉被朱溫殺害者。並仰所司具銜申奏。特¶ 
與追贈。仍搜訪子孫。量加錄用。事主之道。以立節為先。致¶ 
理之方。以賞善為本。其懷才抱器。不事偽朝。衆所聞知。顯¶ 
<pb:KR4h0168_NKFB_0105-14a>
有節行。仰所在官吏。將所著事狀。具姓名聞奏。當加甄奬。¶ 
兼授官秩。皇王御宇。禮三恪而為賓。士庶敦風。賴五常而¶ 
濟世。當宜封崇後嗣。欽若前修。應前代二王三恪及文宣¶ 
王之後。並可各令繼襲。仍加恩命。所有祖宗廟宇。亦宜各¶ 
與增修。其隨處合得俸戶。并子孫戶下差稅征徭。仍委中¶ 
書門下。較本朝格律施行。堯鼓明懸。貴聞進諫。舜旌旁建。¶ 
比為來賢。是宜廣納話言。庶箴闕政。洎偽梁人滋澆薄。朝¶ 
掩忠良。蔑聞投水之規。莫識從繩之路。此後應內省文武¶ 
常參官。并前資草澤之士。有謀分利害。事合機宜。並許上¶ 
<pb:KR4h0168_NKFB_0105-14b>
表敷陳。朕當選長旌錄。如有性多毀譽。私貯愛憎。承寬偶¶ 
恃於得言。縱志惟專於罔善。朕亦濳令伺察。親要審詳。狡¶ 
蠧有彰。罪刑無捨。錢者古之泉布。蓋取其流行天下。布散¶ 
人閒。無積滯則交易通。多貯藏則士農困。故西漢興改幣¶ 
之志。立告緍之條。所以權畜賈而防大姦也。宜令所司散¶ 
下州府。常須檢較。不得令富室分外貯見錢。又工人銷鑄¶ 
而為銅器。兼沿邊州鎮。設法鈐轄。勿令商人般載出境。被¶ 
服錦繡。貴賤有倫。裁製衣裝。短長有度。苟無彞則。必害女¶ 
工。近年已來。婦女服飾。異常寬博。倍費縑帛。有力之家。不¶ 
<pb:KR4h0168_NKFB_0105-15a>
計卑賤。悉衣錦繡。念蠶織之匪易。顧法制之不行。須示條¶ 
流。冀漸遵守。委所司散下文牓曉諭。御史臺及諸道觀察¶ 
糾舉違勅。水旱之鄉。饑寒宜恤。兵戈之地。勞弊堪傷。鄴城¶ 
及河東。久興師旅。頗困生靈。其近裏州縣。又輦運徭役。無¶ 
時暫息。應北京以北諸州界。及至新州幽州鎮定管界。契¶ 
丹侵掠。井邑凋殘。兼遼州沁州南界。及安義北界。澤州諸¶ 
縣。河陽向下。至鄆濮齊棣已來。邊河州縣。數年兵革。至甚¶ 
凋殘。自此並宜倍加撫安。召令復業。應人戶所輸租稅。特¶ 
與蠲減。已從別勅處分。兼諸道州縣。有經霜水旱之災。所¶ 
<pb:KR4h0168_NKFB_0105-15b>
損田苗。納稅不迨懸欠處。仰子細詳。如不虛妄。特與蠲¶ 
免。頃以未殄寇讎。嘗勞戰伐。況於邊鄙。足見凋傷。既歲月¶ 
之滋深。在逋逃而可念。或主持錢穀。管係牛羊。既已罄空。¶ 
須憂徵督。將叶來蘇之詠。宜施在宥之恩。應近邊界州縣¶ 
人戶。有舊主持官錢斛斗牛羊諸雜課利送納不迨者。並¶ 
令蠲放。自兵屯郊境。事迫機宜。互有侵漁。交相虜掠。既變¶ 
良而為賊。實威脅以勢驅。人或銜冤。朕寧無慮。可各下諸¶ 
處。有百姓婦女。俘虜他處為婢妾者。願歸。即並不得占留。¶ 
一任骨肉識認。其丈夫曾被刺面者。仰勘所在村保。如委¶ 
<pb:KR4h0168_NKFB_0105-16a>
不係食糧人數。便勒本州府各與憑據。放逐營生。鄉村糴¶ 
貨斗斛。及賣薪炭等物。多被牙人於城外接賤糴買。到房¶ 
店增價邀求。遂使貧困之家。常置貴物。稱量之際。又罔平¶ 
人。宜令府縣及御史臺。於諸門嚴切條流。不得更令違犯。¶ 
應天下見使斗秤。並是偽朝所定。宜令所司別造新朝斗¶ 
秤。頒下諸道。其見使者。納官毀廢。三館蘭臺。藏書之府。動¶ 
盈萬卷。詳列九流。爰自亂離。悉多遺逸。須行搜訪。以備討¶ 
尋。應天下有人能以經史及百家之言進納者。所司立等¶ 
第酬奬。喪葬之典。合式具言。使貧者足以備其儀。富者不¶ 
<pb:KR4h0168_NKFB_0105-16b>
得踰其制。頃自淳風漸散。薄俗相承。不守等威。競為僭侈。¶ 
生則不能盡其養。沒則廣費飾其終。自今後。仰所司舉明¶ 
條制。勿令踰越。若故違犯。嚴加責罰。歷代以來。除桑田正¶ 
稅外。只有茶鹽銅鐵。出山澤之利。有商稅之名。其餘諸司。¶ 
並無稅額。偽朝已來。通言雜稅。有形之類。無稅不加。為弊¶ 
頗深。興怨無已。今則軍需尚重。國力未充。猶且權宜。未能¶ 
全去。且檢天下桑田正稅。除三司上供。既能無漏。則四方¶ 
雜稅。必可盡除。仰所司速檢勘天下州府戶口正額。墾田¶ 
實數。待憑條理。以息繁苛。國以人為本。人困則國何所依。¶ 

<pb:KR4h0168_NKFB_0105-17a>
人以食為天。食艱則人何以濟。聞偽朝已來。恣為掊歛。至¶ 
於雜色斛斗柴草。受納倉場。邀詰人戶。分外誅求。納一斗¶ 
則二斗未充。納一束則三束不了。互相蒙蔽。上下均分。疲¶ 
敝生靈。莫斯為甚。自今後。仰長吏選清強官吏充主納。仍¶ 
須嚴立條制。以防姦欺。兼具逐色所納加耗申奏。當官者¶ 
宜守於朝章。力田者宜遵於王制。苟容僥倖。必亂規繩。訪¶ 
聞富戶田疇。多投權勢影占。州縣不敢科役。貧下者更代¶ 
征徭。轉致凋殘。最為蠧弊。將安疲瘵。須擇循良。應偽庭內¶ 
班朝寮。及諸色主掌職員等。遭無辜殺害者。並許昭雪歸¶ 
<pb:KR4h0168_NKFB_0105-17b>
葬。共理者太守之官。親人者縣宰之任。戈鋋稍弭。政術為¶ 
先。刺史縣令。有勸課農桑。招復戶甲。增加稅額。檢勘不虛。¶ 
委本道觀察使條件奏聞。當加進陟。如貪惰不理。害及於¶ 
人者。速便停替。務於葺養。稱朕意焉。況親人之官。無先於¶ 
令錄。致理之道。必擇於才能。苟選任不自於朝廷。則恩澤¶ 
全歸於侯伯。今日諸道奏請授官。人數轉多。闕員全占。交¶ 
隳體例。須正條綱。委中書門下舉舊例條理聞奏。刺史總¶ 
一州之政。縣令專百里之權。至於糾督之司。並謂親人之¶ 
任。偽朝取士。多不擇才。蓋自藩方奏論。及因權勢屬託。公¶ 
<pb:KR4h0168_NKFB_0105-18a>
行賄賂。蔑顧典章。到官唯務於追求。在任莫思於葺理。或¶ 
聚蓄更希後任。或掊歛以報前恩。上下相蒙。遠邇為害。生¶ 
靈困敝。職此之由。自此牧守令錄之官。委中書門下精加¶ 
選擇。至於三銓注擬。亦在審詳吏能。如貪猥有聞。不得更¶ 
授令錄。及到官後。委本道觀察使切加鈐轄。仍勒本州判¶ 
官專為訪察。如掩贓罪。不具聞奏。豈唯獨罪本官。兼亦累¶ 
及長吏。至於義夫節婦。孝子順孫。並合搜揚。以行旌表。德¶ 
音之所未至。赦文之所不該。凡百有司。各宜申舉。於戲。圓¶ 
蓋方輿。布陰陽而貿萬物。賢臣聖主。守紀綱而馭四方。所¶ 
<pb:KR4h0168_NKFB_0105-18b>
寶者黎元。所重者神器。久落姦凶之手。每傷忠義之心。朕¶ 
以訓練五兵。憂勤三紀。收復而親經百戰。輯寧而敢忽萬¶ 
機。得不居安慮危。慎終如始。內則委樞衡於元輔。庶顯彌¶ 
綸。外則分符印於列侯。務觀製緝。股肱惟肅。宗社是依。朕¶ 
有過而須言。臣有善而無掩。使百姓時序。萬國咸寧。共全¶ 
可大之功。式表中興之道。¶ 

** 曉諭梁將王檀書¶ 
:PROPERTIES:
:TITID: QTWTIT03200
:PERSID: QTWAUT0052
:END:

天維助順。神亦害盈。有道即興。無道即滅。昔漢朝中否。俄¶ 
成王莽之妖。昔祚中微。復起桓元之禍。莫不因緣多難。構¶ 
<pb:KR4h0168_NKFB_0105-19a>
合異圖。謂天地可以心欺。謂帝王可以力取。殊不知雪霜¶ 
之後。寒松驗貞翠之姿。喪亂之期。義士見忠勤之節。是故¶ 
南陽宗室。京口英雄。皆懷仗順之謀。悉建平勳之策。逆溫¶ 
萑蒲餘孽。[:#AS-FB55:犬畝]¶ 
[:#AS-FBED:犬畝]微民。因黃巢將敗之秋。於白水喪師之後。¶ 
自知勢蹙。遂乃向明。聖朝以方切招懷。顯行恩渥。使從賊¶ 
將。委以齊壇。錫全忠之嘉名。居夷門之重地。爾後連侵四¶ 
鎮。曡擁雙旌。非聖朝恩澤不深。非聖朝有負此賊。而乃結¶ 
連奸逆。攻逼河岐。謀害近臣。劫遷鑾輅。終成大逆。遂弒昭¶ 
皇。殺戮宗枝。逼辱后。萬民相顧而抆淚。百辟飲恨以吞¶ 
<pb:KR4h0168_NKFB_0105-19b>
聲。以致神堯萬代之基。陷入碭山豎子之手。人祇痛恨。天¶ 
地慘傷。況復自僭逆以來。猖狂愈甚。忌勳舊則殺傷已盡。¶ 
貪財貨則溪壑難盈。氏叔琮朱友恭之徒。蔣元暉張廷範¶ 
之輩。罪無毫髮。皆被誅夷。王仲師覆族於前。劉知俊脫身¶ 
於後。如斯統馭。何以扶持。稍成[:#AS-9376:●]李之嫌。便中讒邪之口。¶ 
且鎮定兩地。聖唐重藩。皆世嗣山河。代分旄鉞。各以生靈¶ 
是念。封壤求安。既拜表以稱臣。又竭財而入貢。而逆溫不¶ 
察忠瘁。濳肆窺圖。詐稱應援之師。盜取深冀兩郡。見利忘¶ 
義。一至於斯。欲令天下歸心。乃至舟中敵國。昨鎮定大王¶ 
<pb:KR4h0168_NKFB_0105-20a>
特差人數徑告敝藩。予遂統師徒。躬來應援。逆溫已令將¶ 
王景仁等七八萬衆。屯據柏鄉。日令步騎。攻圍其城。終不¶ 
出鬬。遂令引退。即便前來。既落彀中。須施毒手。東西掩擊。¶ 
勢若山摧。擒戰將二百餘員。奪鐵騎五千餘匹。橫屍滿野。¶ 
皆龍驤神捷之徒。棄甲如山。悉長劒銀鎗之類。程思權縷¶ 
陳表本。張濤亦備述事機。然董卓之臍。何煩再舉。斬桓元¶ 
之首。正在此時。近又岐下淮南。皆通閒使。咸期春首。同起¶ 
義師。計柏鄉之勝捷遠聞。在兩地之戈鋋轉急。天時人事。¶ 
昭然可知。伏以公緱嶺名家。聖唐勳族。因逢國難。偶在賊¶ 
<pb:KR4h0168_NKFB_0105-20b>
庭。當華夷無事之時。滿朝朱紫。倘社稷中興之後。足顯勳¶ 
名。予高曾自憲宗朝赴闕以來。世荷恩寵。敢因此際。誓復¶ 
聖唐。必不與碭山田夫。同戴天而履地。予幕賓王緘僕射。¶ 
九月中鳳翔使迴。劉知俊令公因遺書示。兼傳密意。具述¶ 
足下相與之分。最異他人。兼憑附達絹書。尋令通送。又累¶ 
得潞州相公家兄文字。及招得魏博子將。聞得逆溫於公。¶ 
君臣之分。巳有猜嫌。曾於故鎮著人。密欲窺算。皆言紀綱¶ 
不少。謀害稍難。頗得事機。極不虛謬。且公彭門侍中之後。¶ 
鴻勳茂業。播在史書。豈忍屈節賊庭。點汚盛族。轉禍為福。¶ 

<pb:KR4h0168_NKFB_0105-21a>
去就奚安。箕子去殷。項伯歸漢。棄骨肉猶稱先智。全富貴¶ 
固是良圖。今三鎮嚴師。巳及城下。敢假丹抱。仰達英聰。倘¶ 
蒙俯賜忠言。見機知變。叶同討逆。興復聖唐。則身與金石¶ 
齊堅。名與天地同固。蓋以久欽重德。是敢先貢直言。如明¶ 
鑒未迴。丹誠尚阻。則長濠巨塹。築室返耕。使飛走以無門。¶ 
固展覿而有日。¶ 

** 諭[:#AS-8862:⿱亠兊]鄆羣盜書¶ 
:PROPERTIES:
:TITID: QTWTIT03201
:PERSID: QTWAUT0052
:END:

夫相時達變。為智士之良圖。擇福知機。蓋丈夫之能事。故¶ 
有竄身山谷。不處危邦。今古攸同。豪傑共貫。近聞鄆州山¶ 
<pb:KR4h0168_NKFB_0105-21b>
塞。聚徒實繁。並是汴雒舊人。[:#AS-8862:⿱亠兊]鄆奇士。見河南之失險。知¶ 
偽數之必亡。厭血刃於連年。避淫刑於虐主。必想元元失¶ 
所。恟恟無依。莫知投足之方。未有息肩之地。予自去冬親¶ 
提虎旅。徑取楊劉。既獲通津。巳諧大計。視逆豎而便同几¶ 
上。算梁園而巳在彀中。謝彥璋營葺梟巢。嘯聚河上。撩虎¶ 
頭而難逃碎首。伸螳臂而何暇爭鋒。今則虐使生民。決開¶ 
天塹。築隄壅水。自固軍營。偷生取笑於庸夫。作事頗同於¶ 
兒戲。公私塗炭。內外分離。既板蕩以不支。固冰消而在即。¶ 
予俯詳人事。仰察天時。既畫成謀。巳圖大舉。控新羈之鐵¶ 
<pb:KR4h0168_NKFB_0105-22a>
馬。礪却日之霜戈。屈指定期。長驅決勝。誓平國恥。須復家¶ 
仇。廓妖祲於西郊。奉中興於萬葉。諸君等或中州義士。或¶ 
大國遺民。困兵革而不保田園。避殘酷而深藏溪洞。聞余¶ 
義舉。計各歡然。今既屯聚衆多。巳相統屬。須自謀畫。自立¶ 
功名。或則攻取城池。便可跨據州縣。因茲事勢。以決遠圖。¶ 
梁寇既西有多虞。固不暇分兵東去。青[:#AS-8862:⿱亠兊]則無人之境。齊¶ 
鄆則喪亂之州。彼若圖之。必定成事。斯為上策。不可後時。¶ 
凡有兵機。予能接應。當俟寰區一統。海內為家。可於所得¶ 
封疆。遂其富貴之願。蒼穹白水。予所不欺。若守險偷生。濳¶ 
<pb:KR4h0168_NKFB_0105-22b>
身匿迹。終為亡命。自棄何多。時不再來。機須速決。長謀遠¶ 
算。自可擇焉。¶ 

** 讓契丹阿保機書¶ 
:PROPERTIES:
:TITID: QTWTIT03202
:PERSID: QTWAUT0052
:END:

畫野離疆。雖有華戎之別。惟忠與信。不違蠻貊之邦。契丹¶ 
王氣稟貞剛。心懷仁義。為天山之貴族。據玉塞之雄藩。恩¶ 
加辮髮之鄉。威讋控弦之俗。往者降情修好。款塞通盟。各¶ 
守封疆。交陳贄幣。錦車使者。嘗馳問遺之書。牙帳賢王。頗¶ 
識會同之禮。關山無事。風馬有歸。青塚路邊。罕有射雕之¶ 
騎。受降城北。更無遺鏃之憂。永保初終。不渝信誓。近者盧¶ 
<pb:KR4h0168_NKFB_0105-23a>
文進濳圖凶逆。苟避誅夷。苞姦蘊惡之情。何方可保。有父¶ 
有君之國。皆所不容。契丹王未始包藏。專聽誑惑。黨一夫¶ 
之罪惡。絕兩國之歡盟。縱彼犬羊。窺吾亭鄣。徒刲牛耳。難¶ 
保獸心。輒將左袵之徒。幸我中原之利。見蒐兵甲。決戰西¶ 
樓。暫勞車騎之師。佇見藳街之首。¶ 

** 禡牙文¶ 
:PROPERTIES:
:TITID: QTWTIT03203
:PERSID: QTWAUT0052
:END:

南望柏人。當漢祖擒奸之地。北臨鄗邑。有蕭王告類之亭。¶ 
一則成創業之功。一則纂中興之緒。予遠提師旅。將盪妖¶ 
氛。假二帝之威靈。救萬邦之塗炭。俯詳形勝。用視郊原。陣¶ 
<pb:KR4h0168_NKFB_0105-23b>
雲不散於長空。殺氣正衝於殘孽。逆溫背惠。奸我同盟。非¶ 
厚載之所容。在典刑而無赦。將期勦戮。以慰蒸人。諒我忠¶ 
勤。幸資神助。¶ 

