#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0204-19a> ¶¶¶¶
#+PROPERTY: JUAN 0205
欽定全唐文卷二百五¶ 

<pb:NFKB_QTW_p0205-01a>

* 謝壽¶ 
:PROPERTIES:
:PERSID: QTWAUT0330
:END:

壽。龍朔中官右春坊主事。¶ 

** 議沙門不應拜俗狀¶ 
:PROPERTIES:
:TITID: QTWTIT04924
:PERSID: QTWAUT0330
:END:

一。勅云。君親之義。在三之訓為重。愛敬之道。凡百之行攸¶
先者。此實先王之要道也。今請申其禮。竊尋教有外教內¶
教之別。人有在家出家之異。在家則依乎外教。服先王之¶
法服。順先王之法言。上有敬親事君之禮。下有妻子官榮¶
之戀。此則恭孝之躅。理叶儒津。出家則依乎內教。服諸佛¶
<pb:NFKB_QTW_p0205-01b>
之法服。行諸佛之法行。上捨君親愛敬之重。下割妻子官¶
榮之戀。以禮誦之善。自資父母。行道之福。以報國恩。既許¶
不以毀形易服為過。豈其責以敬親事君之禮。異乎孔老¶
之教。所以理絕常境。不抑拜禮。無損於國也。¶ 

一。勅云。宋朝暫革此風。少選還依舊貫者。自佛法東流。六¶
百餘載。帝代相次。向有百王。莫不敬崇佛法。樹福僧田者。¶
故以染衣剃髮。同諸佛之容儀。割親辭榮。異衆人之愛戀。¶
天龍敬重。號為福田。故佛告憍曇彌。莫供養我。當供養僧。¶
此則大聖誠言。理不可棄。如其佛語可棄。請總除廢。豈容¶ 
<pb:NFKB_QTW_p0205-02a>
存之欲求其福。辱之而責其拜禮也。伏惟太宗文皇帝聖¶
智則無所不達。神威則無所不伏。於時僧衆。豈不易令跪¶
拜。故以佛法可敬。長其容善。又恥好異亂常之迹。故不為¶
也。但願近依先朝聖化之道。遠棄晉宋邊鄙之法。則萬古¶
不怪。道俗心安矣。¶ 

一。勅云。朕稟天經以揚孝。資地義而宣禮者。比見普天之¶
下。俱行孝道。親在則盡心色養。親歿則追思遺跡者。皆稟¶
陛下至孝之道也。今忽改棄先朝正淳之軌。遠慕晉宋矯¶
異之風。今僧等雖復暗昧。竊為陛下不取也。伏願追思先¶
<pb:NFKB_QTW_p0205-02b>
迹。還依貞觀之法。此則至孝之道。不化而自行矣。¶ 

一。勅云。連河之化。付以國王。裁制之由。諒歸斯矣。臣竊尋¶
付囑之意。恐不如此。何者。佛以像法末年。淳心漸薄。邪見¶
增長。正法衰替。四部之衆。無力宏宣。是以付囑國王。令王¶
擁護。如其王者不護。法當衰沒自壞。豈勞付囑。令王毀壞。¶
今僧徒雖復凡鄙。而容儀似佛。使之跪拜。還如佛拜。¶ 

一至於此。(疑)則存之無益。且夫去好異順大同者。君子之¶
道也。故先朝云。以人從欲。亂於大道。君子所恥。此風未遠。¶
伏願依行。¶ 

<pb:NFKB_QTW_p0205-03a>

人或問曰。經中既說新學比邱禮維摩詰足。不輕菩薩亦¶
致敬於慢衆。况今聖主。示為白衣。神德則不謝於維摩。立¶
行則不同於慢衆。今使僧拜。正合其宜。更有何辭。敢不從¶
順。答。不可以一人別行。而亂於大教。若以比邱頂禮於居¶
士。則令五衆設拜於君親。俗人有居母喪而不哀。豈使天¶
下喪親而不哭。至如莊周對婦屍而歌樂。知存歿如四時。¶
孟孫居母喪而不戚。達死生乎一貫。此皆體道勝軌。何不¶
令天下俱行。若以體道之情。不可施於國法者。彼亦證理¶
<pb:NFKB_QTW_p0205-03b>
之行。豈得施於大化之議(疑)風也。夫議者蓋欲取其大理。¶
以成畫一之法。三教之法。即國王法。其法既成。終天不易。¶
若不行用。則須除廢。若行用之。必須述其教跡。昔聞帝王¶
禮佛。未見佛禮帝王。所以帝王敬法服者。以先勝國王受¶
佛付囑。歷代尊承佛教故也。父母敬其袈裟。不可屈其佛¶
衣。招父母之過。自古帝王度人出家。去其鬚髮。與其佛衣。¶
不拘常俗。令作導師。敷演法教。而作福田。若令其禮拜。則¶
屈其尊服。付囑之義安在。今欲改變。恐昧理之流。心有疑¶
惑。因生其過。譬由敬泥龕木像。以其圖寫佛容。若不覩相¶
欽承。泥木一何可貴。泥木尚假佛儀。僧尼還託法服。無假¶ 
<pb:NFKB_QTW_p0205-04a>
無託。舋伐誰伐。如愚所見。望請循舊。不拜為定。謹議。¶ 

* 王千石¶ 
:PROPERTIES:
:PERSID: QTWAUT0331
:END:

千石。龍朔中官詳刑寺丞。¶ 

** 議沙門不應拜俗狀¶ 
:PROPERTIES:
:TITID: QTWTIT04925
:PERSID: QTWAUT0331
:END:

竊惟君臣契重。忠孝之義本隆。父子恩深。愛敬之情攸切。¶
存日用之理。荷生成之大。受其蔭者豈有忘其德。餐其惠¶
者寧有闕其禮。斯固在三隆訓。盡一垂範。乃理叶神衷。義¶
符聖詔。然而域內之法。與老釋殊制。方外之軌。共堯孔異¶
轍。筌蹄不能喻。性相兩忘。小大所不拘。天地齊一。不以色¶
<pb:NFKB_QTW_p0205-04b>
養為孝。不以棄親為疑。神道經久。此而莫止。尋其要旨。亦¶
有助化。故詭服無點彞章。毀形不傷教義。超然出塵之表。¶
紛然不羈之賓。沖而無替。嶷爾圓湛。雖因果難了。至理窅¶
冥。若存若[:#AS-FDA1:●]。因循自昔。往者釋遠著論。晉庾息談。與其慢¶
也。寧崇其敬。今若尊其道而毀其法。要其福而屈其身。是¶
使鳴錫趨劍佩之容。捧鑪端簪笏之理。緇衣並列。敬弛雙¶
行。斯則袈裟忸金翅之威。盋盂慚呪龍之術。其為教也。安¶
所施乎。遜等預忝芻蕘。言非可擇。輒申愚管。伏深戰懼。謹¶
議。¶ 

<pb:NFKB_QTW_p0205-05a>

* 劉慶道¶ 
:PROPERTIES:
:PERSID: QTWAUT0332
:END:

慶道。龍朔中官奉常寺丞。¶ 

** 議沙門不應拜俗狀¶ 
:PROPERTIES:
:TITID: QTWTIT04926
:PERSID: QTWAUT0332
:END:

夫孝養所以事親。髮膚為立孝之始。敬忠所以奉上。跪拜¶
申資敬之容。此固仰究天經。俯窮人理。至夫真如寂滅。言¶
行俱盡。元妙希夷。窅冥難測。陛下恢宏正道。闡闢妙門。興¶
彼法徒。膺茲冥祐。然而教非域中之政。形乃方外之儀。衣¶
異國容。身無首飾。何以參搢紳於下拜。厠筓總而長跪。愚¶
<pb:NFKB_QTW_p0205-05b>
謂紹法象賢。可以朝不屈節。毀形自絕。可以家無降禮。且¶
同巢許之流。有異勛華之盛。付囑之託。因循為善。既奉明¶
勅。敢陳正議。謹議。¶ 

* 鄭欽泰¶ 
:PROPERTIES:
:PERSID: QTWAUT0333
:END:

欽泰。龍朔中官司戎太常伯護軍。¶ 

** 議沙門不應拜俗狀¶ 
:PROPERTIES:
:TITID: QTWTIT04927
:PERSID: QTWAUT0333
:END:

臣聞三災變火。六度逾凝。二字為經。百成攸緬。是以白毫¶
著相。闡一乘於萬劫。紫氣浮影。混萬殊於一致。爰有儒津。¶
復軔殊軫。秀天地陰陽之稟。禮君臣父子之穆。故知循名¶
責實。矩跡端形。則教先於闕里。齊心力行。修來悔往。則化¶ 
<pb:NFKB_QTW_p0205-06a>
漸於連河。釋為內防。雅有制於魏闕。儒為外檢。不能括其¶
靈臺。別有元宗素範。振蕩風物。翾鵬逸鷃。促椿遼菌。無為¶
無事。何得何失。然則道佛二教。俱為三寶。佛以佛法僧為¶
旨。道以道經師為義。豈真攝生有托。陶性通資。信亦為政¶
是基。裨聲濃化。而比邱未喻。先生多僻。恃出俗而浮逸。以¶
矜傲為誇誕。處匹夫之賤。直形骸於萬乘。忘子育之恩。不¶
降屈於三大。固君父所宜革。乃臣子所知非。遂降綸璽。是¶
攻其弊。雖履孝居忠。昌言改轍。而稽古愛道。參酌㣥情。懷¶
響者谷不銷聲。撫塵者山無隔細。必備輿人之頌。以貢芻¶
<pb:NFKB_QTW_p0205-06b>
蕘之說。何則。柱史西浮。千有餘祀。法流東漸。六百許年。雖¶
歷變市朝。而事無損益。惟庾冰責沙門之拜。桓元議比邱¶
之禮。幸有何充進奏。慧遠陳書。事竟不行。道終不墜。是以¶
大易經綸三聖。蠱象不事王侯。大禮充牣兩儀。儒行不臣¶
天子。亦有嚴陵踞謁光武。亞夫長揖漢文。介冑豈曰觸鱗。¶
故人不為嬰網。惟舊詎先師道。法侶何後戎昭。上則九天¶
真皇。十地菩薩。下則南山四皓。淮南八公。或順風而禮謁。¶
或御風而游處。一以貫之。靡得而屈。十室忠信。亦豈無其¶
人哉。五刑之設。關三木者不拜。豈五德之具。居三服者拜¶ 
<pb:NFKB_QTW_p0205-07a>
之。罪之不責恭肅。德之誠足容養。然則含識之類。懷生之¶
流。莫不致身以輸忠。彼則不忠王者。莫不竭力而遵孝。彼¶
則不敬其親。雖約弛三章。律輕三尺。有一於此。三千其大。¶
而不被以嚴誅。寘於臣責者。豈不以道釋與堯孔殊制。傷¶
毀與禮教正乖。蓮花非結綬之色。貝葉異削珪之旨。人以¶
束帶為儀章。道則冠而不帶。人以束髮為華飾。釋則落而¶
不容。去國不為不忠。辭家不為不孝。出塵滓割愛於君親。¶
奪嗜欲棄情於妻子。理乃區分於物類。不可涯撿於常途。¶
生莫重於父母。子則不謝。施莫厚於天地。物則不答。君親¶
<pb:NFKB_QTW_p0205-07b>
之恩。事絕名像。豈稽首拜手。可酬萬分之一者歟。出家之¶
與君父。豈曰全無輸報。一念必以人天為願首。四諦則於¶
父母為宏益。方袪塵劫。永離死生。豈與夫屈膝為盡忠。色¶
養為純孝而巳矣。必包之俗境。處之儒肆。屈其容。降其禮。¶
則不孝莫過於絕嗣。何不制以婚姻。不忠莫大於不臣。何¶
不令稱臣妾。以袈裟為朝服。稱貧道而趨拜。儀範兩失。名¶
稱兼乖。深恐一跪之益。不加萬乘之尊。一拜之勞。式彰三¶
服之墜。則所不可。而豈然乎。王者無父事三老。無兄事五¶
更。君人之尊。亦有所敬。法服之敬。不敬其人。若屈其數。則¶ 
<pb:NFKB_QTW_p0205-08a>
卑其道。數而可卑。道則云缺矣。豈若存敬於巳。存道於物。¶
敬存則巳適。道在則物尊。尊道所以敬於物。敬於物所以¶
尊於巳也。况復形猶身也。道若影焉。身既如聲。道亦如響。¶
形動則影隨。聲揚則響應。道崇則身寵。身替則道息。豈可¶
使居身之道。屈於道外之身。豈可使方外之人。存於身中¶
之敬。又彼守一居道。不離塵俗。若可拜之。是謂俗之。道而¶
可俗。俗又參道。則一當有二。而道不專行矣。安可以區道¶
之常域。保專一之至誠哉。據僧祇律。敬袈裟如敬佛塔。謂¶
袈裟為福田衣。衣名銷瘦。取能銷瘦煩惱。鎧名忍辱。取能¶
<pb:NFKB_QTW_p0205-08b>
降伏魔軍。亦喻蓮花不染泥滓。亦為諸佛之所幢相。則袈¶
裟之為義。其至矣夫。若損茲佛塔。壞彼幢相。將輕忍辱。更¶
貶福田。甚用危疑。終迷去取。解服而拜。則越俗非章甫之¶
儀。整服而趨。則緇衣異朝宗之典。故闡幽舍衞之境。步屏¶
高門之地。理絕朝請。事乖榮謁。豈不謂我崇其道。所以彼¶
請其來。請而卑之。復何為者。廬山為道德所居。不在搜簡¶
之例。甘棠為聽訟所息。或致弗翦之恩。山與樹之無心。且¶
以德而存物。法與道之有裕。豈崇道而遺人。語曰。人能宏¶
道。則道亦須人而行也。王人雖微。位在諸侯之上。行道之¶ 
<pb:NFKB_QTW_p0205-09a>
輩。焉復可卑其禮。若謂兩為欺詭。則可以而寢之。寢之之¶
道。則芟薙之之謂。是則所奪者多。何止降屈而巳。若謂兩¶
為濃助。則宜崇之。崇之之道。則尊貴之之謂。豈可尊貴其¶
道。而使其恭敬哉。假以金翠為真儀。不以金翠而增肅。假¶
以芻狗而尊像。不以芻狗而加輕。肅敬終寄於道。輕重不¶
係於物。物之不能遷道。亦猶道之恒隨於物矣。沙門橫服¶
於巳。資法服而為貴。莫不敬其法服。而豈係於人乎。不拜¶
之典。義高經律。法付國王。事資持護。法為常也。常行不易。¶
一隅可隔。千門或爽。通有護法之資。塞有墜法之慮。與其¶
<pb:NFKB_QTW_p0205-09b>
墜之。曷若護之。何必屈折於僧容。盤辟於法服。使萬國歸¶
依者。居蒂芥於其間哉。語曰。人因所利而利之。則利之之¶
術。亦可因其精詣而為利矣。洎乎日光上照。皇運攸宗。海¶
接天潢。枝連寶構。藉無上之道。闡無疆之業。別氏他族。敬¶
猶崇往。神基靈派。道豈偽今。此為甚不可一也。月氏東國。¶
寶祚斯俟。定水元波。法雲彩潤。高解脫之慶。演常住之福。¶
王前帝昔。尚或攸遵。主聖臣良。胡寧此變。臣愚千慮。萬不¶
一得。儻緣斯創造。無益將來。於恒河沙劫。有豪釐之累。雖¶
率土碎首。㣥生粉骨。何以塞有隱之責。蠲不忠之罪。此為¶ 
<pb:NFKB_QTW_p0205-10a>
甚不可二也。臣所以汲汲其事。區區其誠。搔首捫心。隳肝¶
瀝膽。伏願聖朝。重興至教。恒春柰苑。永轉法輪。心歡錄其¶
人百。祚遠光於帝業。則雖死猶生。朝夕可矣。竊惟詔旨微¶
婉。義難適莫。天情畫一。則可使由之。睿想旁求。則誰不竭¶
慮。臣以庸昧。何足寓言。以兩教為無。則崇於聖運。聖而崇¶
之。則非無矣。以兩教為有。則筆削明時。時而削之。恐非有¶
矣。斯所以歧路裵回。兩端交戰。道宜存跡。理未厭心。管豈¶
窺天。蛙焉測海。理絕庶幾之外。事超智識之表。自懷鈆閣¶
筆。扣寂銷聲。而欲鳥處程言。竽中竊吹。將聾聽而齊俗。舉¶
<pb:NFKB_QTW_p0205-10b>
瞽視而均叟。雖有罄於心靈。終不詣於聞見也。直以八風¶
逈扇。萬籟咸貢其音。兩曜昇暉。千形不匿其影。茲焉企景。¶
是庶轉規。就日心葵。輸涓驛露。而靦顏漿夏。履薄冰春兢¶
惕巳甚。赧畏交集。謹議。¶ 

* 王泉¶ 
:PROPERTIES:
:PERSID: QTWAUT0334
:END:

泉。龍朔中官內侍監給事。¶ 

** 議沙門不應拜俗狀¶ 
:PROPERTIES:
:TITID: QTWTIT04928
:PERSID: QTWAUT0334
:END:

竊以耆山闡化。泛幽津而鼓檝。碧落垂訓。趣真境而揚言。¶
德總四天。挺教殊乎俗檢。義均一指。資敬異乎常倫。故致¶ 
<pb:NFKB_QTW_p0205-11a>
禮堅林。至理與恒情別統。屈身河上。元功共即事巳乖。是¶
知緇服黃冠。非闕廷之飾。禪林洞府。豈臣子之榮。至於功¶
深利益。道備宏誘。列三乘之旨。則理極四生。示五千之文。¶
則言包萬象。執慧刀而割煩惱。棄有欲而習無為。存歿仰¶
其舟航。動植資其含養。性相非研機所盡。希夷豈探賾所¶
窮。況乃轉法輪以翼帝功。則功濟塵劫。浮真氣而基聖道。¶
則道冠混元。蕩乎大乎。固無得而稱矣。今欲奬同名教。令¶
依俗禮。綸言既降。誰曰不宜。竊恐高尚之風。因斯遂往。元¶
妙之理。流蕩忘歸。伏惟陛下愛敬隆於百王。德教敷於四¶
<pb:NFKB_QTW_p0205-11b>
海。凝神體物。宏道為心。何必約此二門。混同真俗之路。限¶
茲兩教。亂彼默語之途。戒律既異於恒科。跪拜豈通於常¶
禮。因循之跡。請依恒軌。謹議。¶ 

* 源誠心¶ 
:PROPERTIES:
:PERSID: QTWAUT0335
:END:

誠心。龍朔中官萬年縣令。¶ 

** 議沙門不應拜俗狀¶ 
:PROPERTIES:
:TITID: QTWTIT04929
:PERSID: QTWAUT0335
:END:

竊以老釋之教。雖曰沖元。君父之尊。終資嚴敬。况所行化。¶
不出寰中。義屬在三。須遵孔禮。但為落髮不可加冠。法衣¶
不可加帶。無冠無帶。拜伏失儀。如愚管窺。依舊為允。謹議。¶ 

<pb:NFKB_QTW_p0205-12a>

* 王隱客¶ 
:PROPERTIES:
:PERSID: QTWAUT0336
:END:

隱客字少微。太原人。贈太子少保琚從父。官鳳閣侍郎。¶ 

** 議沙門不應拜俗狀¶ 
:PROPERTIES:
:TITID: QTWTIT04930
:PERSID: QTWAUT0336
:END:

若夫雞渾起一。龍聖開三。飛羲畫而踰繩。泛軒文而越契。¶
端宸肅扆。題尊玉宇之中。斑屣彯琚。光佐璿逵之右。洪猷¶
僅於禮樂。秀業止於仁義。亦有棲月籠霞之儁。乘黿控鯉¶
之英。窒欲蟺姿。茹丹菌於祕洞。休糧蛻影。吸青露於神邱。¶
終驚迅節之期。徒侈浮歡之會。豈若能仁撫運。梵典開宗。¶
<pb:NFKB_QTW_p0205-12b>
撰妙輪而曾擊。俶寶騎而高引。無生之生。究生生於至賾。¶
不滅之滅。窮滅滅於幽源。大千通智炬之輝。盡億曳法蠡¶
之響。繁[:#AS-8861:⿳冖八且]弛網。邁三咒於湯年。苦浪堙洪。軼四乘於夏序。¶
浸㣥方而演澤。濟悠劫而凝勳。襲其儀者便屈紫皇之敬。¶
入其道者乃標黔首之尊。為愛習之良資。作塵勞之依止。¶
洎乎星潯禠照。日夢飛光。東徙休屠之像。西漸罽賓之化。¶
高人響係。敷妙說於琅函。茂德肩隨。暢真詞於貝牒。列辟¶
以之崇奉。[:#AS-92F9:⿰帛⿱丿糸]代以之欽尚。故苻秦肅念。紆翠輦而同嬉。劉¶
漢虔誠。下緗輿而致禮。唯有牛圖晚運。慧星曖而還明。龍¶
緒衰辰。德水凝而復渙。我大唐澄飛日海。撲燎霞崐。延喜¶ 
<pb:NFKB_QTW_p0205-13a>
流禎。昭華獻吉。財成紫宙。葳蕤改粒之勳。大比蒼黎。茵靄¶
遷裳之業。皇帝乘雷震極。鑠電離宮。驅九駮以曾馳。駕八¶
驥而橫厲。希風崛岫。啟鶴苑於神畿。仰化連河。構蜂臺於¶
勝壤。敷攝誘之徽範。敦愛敬之洪模。而以控國必俟於忠。¶
裝家實資於孝。爰命僧尼之輩。將申跪拜之儀。則裕凝懷。¶
誶通規於會府。因心在念。捨輿頌於英寮。雖囂議相攻。各¶
言其志。而宸襟歷選。遂率於常。特懷顧復之恩。仍致升堂¶
之拜。悰上人沖宇淹穆。秀器韶雅。逈韻道通。峻詞閑綽。身¶
城浪謐。飛寶仞以衝天。意樹紛披。聳珍翹而拂漢。既洽九¶
<pb:NFKB_QTW_p0205-13b>
儒之要。還探三藏之微。緇徒擅其姱節。素侶挹其徽望。固¶
巳偶迹乘盃。侔聲飛錫者矣。將恐迷生曲學。近識孤聞。以¶
適俗之權。為會真之實。叩鳳閽而莫遂。叫鸞掖而無從。爰¶
興護念之心。載啟發揮之作。粵自晉氏。迄於聖代。凡其議¶
拜事。並集而錄之。總合三篇。分成六卷。為之贊論。格以通¶
途。縟旨含鏘。雕文振彩。信所以激昂幽致。刷盪冥津者也。¶
隱客業寡才疎。名蕪槩淺。坐煙郊而晦迹。泊風戶以棲神。¶
徒以早尚華編。深崇葉篆。欣茲盛事。綴而序之。秋虫[:#AS-FBED:●]粦¶
輕光。匪助奔羲之曜。春蛙陋響。寧裨大樂之音。聊以宣情。¶
詎云¶ 
<pb:NFKB_QTW_p0205-14a>
摛藻。與我同志。幸無誚焉。¶ 

* 沈元明¶ 
:PROPERTIES:
:PERSID: QTWAUT0337
:END:

元明。龍朔中官左威衞錄事。¶ 

** 成唯識論後序¶ 
:PROPERTIES:
:TITID: QTWTIT04931
:PERSID: QTWAUT0337
:END:

原夫覺海澂圓。涵萬流而濬宗極。神機闡妙。被衆象而凝¶
至真。明慧日而鏡六幽。洩慈雲而沛八㝢。演一音而懸解。¶
逸三乘以遐騖。體陳如之牛器。津有有於鹿園。照善現之¶
滿機。繹空空於鷲嶺。雖絕塵於常斷。詎遺筌於有空。顯無¶
上之靈宗。凝中道於茲教。逮金河滅景。派淳源而不追。玉¶
<pb:NFKB_QTW_p0205-14b>
牒霏華。緒澆風而競扇。於是二十八見。迷喪應於五天。一¶
十六師。亂牛雲於四主。半千將聖。茲惟世親。實賢劫之應¶
真。悔生知以提化。飛光毓彩。誕暎資靈。曜常明於八蘊。藻¶
初情於六足。秀談芝於俱舍。摽說有之餘宗。攝元波於大¶
乘。賁研空之至理。化方昇而照極。湛沖一於斯頌。唯識三¶
十偈者。世親歸根之遺制也。理韜囦海。泛浮境於榮河。義¶
鬱烟飈。麗虹章於元圃。言舍萬象。字苞千訓。妙旨天逸。邃¶
彩星華。幽緒未宣。冥神絕境。孤明歛暎。祕思潛津。後有護¶
法安慧等十大菩薩。韞元珠於八藏。聳層搆於四圍。宅照¶ 
<pb:NFKB_QTW_p0205-15a>
二因。樓清三觀。升暉十地。澄智水以潤賢林。鄰幾七覺。皎¶
行月而開重夜。優柔芳烈。景躅前修。箭涌泉言。風飛寶思。¶
咸觀本頌。各裁斯釋。名曰成唯識論。或名淨唯識論。空心¶
外之二取。息滯有之迷塗。有識內之一心。遣歸空之妄執。¶
晦斯心境。苦海所以長淪。悟彼有空。覺岸於焉高蹈。九十¶
外道。亂風轍而靡星旗。十八小乘。軔羬軒而扶龍轂。窮神¶
體妙。詣賾探機。精貫十枝。洞該九分。顧十翼而搏仙羽。頫¶
九流以濬瓊波。盡邃理之希徽。闡法王之奧典。稱謂雙絕。¶
筌象兼忘。曜靈景於西申。閟虹光於震旦。濟物宏道。眇歸¶
<pb:NFKB_QTW_p0205-15b>
宗德。粵若大和尚三藏法師元奘。體睿含真。履仁翔慧。九¶
門禪晏。證靜於融山。八萬元津。騰流於委海。疊金牆而月¶
曜。峻玉宇而遐騫。軼芳粹於澄蘭。孕風華於龍翼。悼微言¶
之匿彩。嗟大義之淪暉。用啟誓言。肆茲遙踐。泳祥河之輟¶
水。攀寶樹之低枝。循鏤杠以神遊。躪霙峰而安步。昇紫階¶
而證道。瞰元影以嚴因。採奧觀奇。徙蒼龍於二紀。緘檀篆¶
具。旋白馬於三秦。我大唐慶表金輪。禎資樞電。奄大千而¶
光宅。御六辨以天飛。神化潛通。九仙賮寶。元猷旁闡。百靈¶
聳職。凝旒邃拱。杳通夢於霄暉。掞組摛華。煥騰文以幽贊。¶ 

<pb:NFKB_QTW_p0205-16a>

元奉綸旨。溥令翻譯。敕尚書左僕射燕國公于志寧中書¶
令高陽公許敬宗等潤色。沙門釋神泰等證義。沙門釋靖¶
邁等質文。肇自貞觀十九年。終於顯慶之末。部將六十。卷¶
出一千。韜軼蓬萊。池湟環渤。載隆法寶。大啟㣥迷。頌德序¶
經。並紆宸藻。元風之盛。未之前聞。粵以顯慶四年。龍棲叶¶
洽。元英應序。厥閏惟陽。糅茲十釋四千五百頌。彙聚㣥分。¶
各遵其本。合為一部。勒成十卷。月窮於紀。銓綜云畢。精括¶
詁訓。研詳夷夏。調驚韶律。藻掞天庭。白鳳甄奇。紫微呈瑞。¶
<pb:NFKB_QTW_p0205-16b>
遂使文同義異。若一師之製焉。斯則古聖今賢。其揆一也。¶
三藏弟子基。鼎族高門。玉田華冑。壯年味道。綺日參元。業¶
峻林遠。識清雲鏡。閑儀玉瑩。淩道邃而澄明。逸韻蘭芳。掩¶
法汰而飛辨。緒仙音於八梵。舞霄鶴以翔禎。摛麗範於九¶
章。影桐鸞而絢藻。昇光譯侶。俯濳叡而融暉。登彩義徒。顧¶
猷暢而高視。秀初昕之璇景。晉燭元儒。矯彌天之絕車[:#AS-FBED:●]¶
翕。騰邁真俗。親而四辨。言奬三明。疏發戶牖。掖導津涉。績¶
功資素。通理寄神。綜其綱領。甄其品第。兼撰義疏。傳之後¶
學。教蟠黃陸。跨合璧於龜疇。祥浮紫宮。掩連珠於麟籀。式¶
罄庸謏。叙其宗致云。¶ 

<pb:NFKB_QTW_p0205-17a>

* 郭震¶ 
:PROPERTIES:
:PERSID: QTWAUT0338
:END:

震字元振。以字顯。魏州貴鄉人。舉進士。授通泉尉。唐休璟¶
破吐番。元振參預其謀。以功拜主客郎中。睿宗景雲二年¶
累官至同中書門下三品。封館陶縣男。以誅太平公主功¶
進封代國公兼御史大夫。持節為朔方道大總管。未行。元¶
宗於驪山講武。坐軍容不整流新州。尋以舊功起為饒州¶
司馬。道病卒。開元十年追贈太子少保。¶ 

** 劾趙彥昭韋嗣立韋安石奏¶ 
:PROPERTIES:
:TITID: QTWTIT04932
:PERSID: QTWAUT0338
:END:
¶
<pb:NFKB_QTW_p0205-17b>

彥昭以女巫趙五娘左道亂常。託為諸姑。潛相影援。既因¶
提挈。乃踐台階。或驅車造門。著婦人之服。或攜妻就謁。申¶
猶子之情。於時南憲直臣。劾以霜憲。蹔加微貶。旋登寵秩。¶
同惡相濟。一至於此。又張易之兄弟勢傾朝野。嗣立此際¶
結為甥舅。神龍之初。巳合誅死。天網疎漏。腰領誤全。安石¶
託附阿韋。編諸屬籍。中宗晏駕。削大皇輔政之制。定阿韋¶
臨朝之策。此時朝野危懼。人神怨憤。乾坤交泰。宇宙再清。¶
不加貶削。法將安措。臣忝司清憲。敢不糾彈。請付紫微黃¶
門準法處分。¶ 

** 論去四鎮兵疏¶ 
:PROPERTIES:
:TITID: QTWTIT04933
:PERSID: QTWAUT0338
:END:

<pb:NFKB_QTW_p0205-18a>

臣聞利或生害。害亦生利。國家奄有天下。園囿八荒。而萬¶
機百揆之中。最難消息。唯吐蕃與默啜受命。是將大利於¶
中國。若圖之不審。則害亦隨之。如防害有方。則利亦隨之。¶
今欽陵所論。唯分裂十姓地界。抽去四鎮兵防。此是欽陵¶
切論者。若以為可允。則當分明斷決之。若以為不可允。則¶
當設策以羈縻之。終不可直拒絕以阻其意。使興邊患也。¶
臣竊料此事。關隴動靜之機。豈可輕舉措哉。使彼和望未¶
絕。則其惡意亦不得頓生。請借人事為比。設如人家遭盜。¶
<pb:NFKB_QTW_p0205-18b>
一則攻其內室。一則寇其外落。主人必不先於外寇而憂¶
在內室矣。何則。以內患近而外患遠也。今國之外患者十¶
姓四鎮是。內患者甘涼瓜肅是。復關隴之人事。屯田向三¶
十年。臣料其力用久竭弊矣。脫一朝甘涼有不虞。此中豈¶
堪廣調發耶。臣實病之。不知朝廷以為何如。夫善為國者。¶
當先料內以敵外。不貪外以害內。今議事者。捨近患而靡¶
恤。務遠患而是貪。臣愚駑。罔識厥策。必以四鎮殷重。事不¶
可依。何不言事以答之。如欽陵云。四鎮諸部與蕃界接。懼¶
漢密近蘭鄯。比為漢患。實在茲輩。斯亦國家之所要者。今¶
宜報欽陵云。國家非恡四鎮。本置此以扼蕃國之尾。分蕃¶ 
<pb:NFKB_QTW_p0205-19a>
國之力。使不得幷兵東侵。今若頓委之於蕃。恐蕃力強。易¶
為東擾。必實無東意。則宜還漢吐渾諸部。及青海故地。即¶
俟斤部落。當以與蕃。如此。足塞欽陵口。而和事未全絕。如¶
後小有乖。則曲在彼。兼西邊諸國。款附歲久。論其情義。豈¶
與吐蕃同日而言。今未知其利害。未審其情實。逕有分裂。¶
亦恐傷諸國之意。非制馭之筭。待籌損益。知其利便。續以¶
有報。如此。則亦和未為絕。更使彼蕃懸情上國。是亦誘人¶
之方。伏願省擇。使無遺筭。以惠百姓也。¶ 

** 離間欽陵疏¶ 
:PROPERTIES:
:TITID: QTWTIT04934
:PERSID: QTWAUT0338
:END:
¶
<pb:NFKB_QTW_p0205-19b>

臣揣吐蕃百姓倦傜戌久矣。咸願早和。其大將論欽陵欲¶
分四鎮境。統兵專制。故不欲歸款。若國家每歲發和親使。¶
而欽陵常不從命。則彼蕃之人。怨欽陵日深。望國恩日甚。¶
設欲廣舉醜徒。固亦難矣。斯亦離間之漸。必可使其上下。¶
俱懷猜阻。¶ 

** 論闕啜忠節疏¶ 
:PROPERTIES:
:TITID: QTWTIT04935
:PERSID: QTWAUT0338
:END:

往者吐蕃所爭。唯論十姓四鎮。國家不能捨與。所以不得¶
通和。今吐蕃不相侵擾者。不是顧國家和信不來。直是其¶
國中諸豪。及泥婆羅門等屬國。自有攜貳。故贊普躬往南¶ 
<pb:NFKB_QTW_p0205-20a>
征。身殞寇庭。國中大亂。嫡庶競立。將相爭權。自相屠滅。兼¶
以人畜疲癘。財力困窮。人事天時。俱未稱愜。所以屈志且¶
共漢和。非是本心能忘情於十姓四鎮也。如國力殷足之¶
後。則必爭小事。方便絕和。縱其醜徒。來相吞擾。此必然之¶
計也。今忠節乃不論國家大計。直欲公為吐蕃作鄉導主¶
人。四鎮危機。恐從此啟。頃緣默啜憑陵所應處。兼四鎮兵¶
士歲久貧羸。其勢未能得為忠節經略。非是憐突騎施也。¶
忠節不體國家中外之意。而別求吐蕃。吐蕃得志。則忠節¶
在其掌握。若為復得事漢。往年吐蕃於國。非有恩有力。猶¶
<pb:NFKB_QTW_p0205-20b>
欲爭十姓四鎮。今若効力樹恩之後。或請分于闐疎勒。不¶
知欲以何理抑之。又其國中諸蠻。及婆羅門等國。見今攜¶
背。忽請漢兵助其除討。亦不知欲以何詞拒之。是以古之¶
賢人。皆不願夷狄妄惠。非是不欲其力。懼後求請無厭。益¶
生中國之事。故臣愚以為用吐蕃之力。實為非便。又請阿¶
史那獻者。豈不以獻等並可汗子孫。來即可以招脅十姓。¶
但獻父元慶叔僕羅兄倭子。幷斛瑟羅及懷道。豈不俱是¶
可汗子孫。往四鎮以他匐十姓不安。請冊元慶為可汗。竟¶
不能招脅得十姓。却令元慶沒賊。四鎮盡淪。頃年忠節請¶ 
<pb:NFKB_QTW_p0205-21a>
斛瑟羅及懷道俱為可汗。亦不能招脅得十姓。却遣碎葉¶
數年被圍。兵士饑餒。又吐蕃頃年亦冊倭子及僕羅幷拔¶
布相次為可汗。亦不能招得十姓。皆自磨滅。何則。此等子¶
孫。非有惠下之才。恩義素絕。故人心不歸。來者既不能招¶
攜。唯與四鎮。却生瘡痏。則知冊可汗子孫。亦未獲招脅十¶
姓之算也。今料獻之恩義。又隔遠於其父兄。向來既未樹¶
立威恩。亦何由即遣人心懸附。若自舉兵力勢能取。則可¶
招脅十姓。不必要須得可汗子孫也。又欲令郭虔瓘入拔¶
汗那。稅甲稅馬。以充軍用者。但往年虔瓘巳曾與忠節擅¶
<pb:NFKB_QTW_p0205-21b>
入拔汗那。稅甲脫馬。臣在疏勒。其訪不聞得一甲入軍。拔¶
漢那胡不勝侵擾。南勾吐蕃。即將倭子重擾四鎮。又虔瓘¶
往入之際。拔汗那四面無賊可勾。恣意侵吞。如獨行無人¶
之境。猶引倭子為蔽。今此有娑葛強寇。知虔瓘等西行。必¶
請相救。胡人則內堅城壘。突厥則外伺邀遮。必知虔瓘等¶
不能更如往年。得恣其吞噬。內外受敵。自陷危道。徒與賊¶
結隟。令四鎮不安。臣愚揣之。以為非計。¶ 

** 上安置降吐谷渾狀¶ 
:PROPERTIES:
:TITID: QTWTIT04936
:PERSID: QTWAUT0338
:END:

臣昨見唐休璟張錫等衆議商量。其吐谷渾部落。或擬移¶ 
<pb:NFKB_QTW_p0205-22a>
就秦(原注今天水郡)隴。(原注今汧陽郡)或欲移近豐(原注今九原郡)靈。(原注今靈¶
武郡)貴令漸去邊隅。使居內地。用為防閑之要。冀免背叛¶
之虞。臣以為並是偏見之一端。未為長久之深策。若近秦¶
隴。則與監牧雜居。如在豐靈。復與默啜甫邇。必以慮其翻¶
覆。須有遷移。縱至中土。安可易其本性。至如躭爾乙句貴。¶
往年王孝傑奏請。自河源軍徙居靈州。用為愜便。及其逃¶
叛之日。穿監牧。掠馬㣥。所在傷夷。大損州縣。是則遷居中¶
土。無益之明驗矣。往者素和貴雖背聖化。只從當所居地¶
叛走。其於中國。無所損傷。但是失少許吐渾耳。豈與句貴¶
<pb:NFKB_QTW_p0205-22b>
之為害同日而語哉。今吐谷渾之降者。非驅略而來。皆是¶
渴慕聖化。衝鋒突刃。棄吐蕃而至者也。臣謂宜當循其情¶
以為制。勿驚擾之。使其情地稍安。則其系戀心亦日厚。當¶
涼州降者。(原注今武威郡)則宜於涼州左側安置之。當甘州(原注¶
今張掖郡)肅州降者。(原注今酒泉郡)則宜於甘肅州左側安置之。當¶
瓜(原注今晉昌郡)沙降者。(原注今燉煌郡)則宜於瓜沙左側安置之。但吐¶
渾所降之處。皆是其舊居之地。斯輩既投此地。實有戀本¶
之情。若因其所投。而便居之。其情易安。因數州而磔裂之。¶
則其勢自分。順其情。分其勢。而不擾於人。可謂善奪戎狄¶
之權矣。何必¶ 
<pb:NFKB_QTW_p0205-23a>
要纂聚一處如一國。使情通意合如一家。脫有異志。則一¶
時盡去。傷害州縣。為患慮深。何如分置諸州。使每州皆得¶
吐渾使役。欲有他懷。必不能遠相連結總去。臣愚輒以為¶
勝策。如允臣此見。其所置之處。仍請簡取當處強明官人。¶
於當處鎮遏之。則小小為非。亦易杜絕。兼每使達蕃情識¶
利害者。共宣超兄弟一人。歲往巡按。以撫護之。無使侵削。¶
其生業日就。樂戀自亦深矣。如此。臣實以為羈縻戎狄之¶
良策。設使後有去就。不過邊州失少許吐渾。終無傷於中¶
國。今此輩心悠揚而無主。未知所安。必在早定安置之計。¶
<pb:NFKB_QTW_p0205-23b>
無令驚擾。速生邊患。¶ 

¶
