#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0306-23a> 
#+PROPERTY: JUAN 0307
欽定全唐文卷三百七¶ 

<pb:NFKB_QTW_p0307-01a>

* 彭殷賢¶ 
:PROPERTIES:
:PERSID: QTWAUT0580
:END:

殷賢。開元七年進士。¶ 

** 大厦賦(以君子用吉為韻)¶ 

:PROPERTIES:
:TITID: QTWTIT06711
:PERSID: QTWAUT0580
:END:

遐觀邃古。逖聽前聞。北辰居正。南面為君。莫不茅茨土階。¶
以恭儉而為度。上棟下宇。避燥溼以為文。聲芳訏謨乎五¶
典。德廣兆映於三墳。迨乎纘戎天秩。啟迪人㣥。以為百堵¶
仄陋。不足以光先正。九筵迫狹。不足以垂景勳。於是資奧¶
<pb:NFKB_QTW_p0307-01b>
區而寫城闕。憑大壯而列宮棼。梓庀匠於季穉。林衡僝木¶
於毫分。既而工用其法。人來以子。鼛鼓逢逢。版築儗儗。離¶
婁督繩以為度。般輸削墨而為砥。侔造化以制作。越埃而¶
資始。珠網滴瀝而露垂。丹刻翬飛而霞起。危簷矗以露斷。¶
高閣立而雲倚。遠而望之。莫測其端倪。迫而察之。但驚其¶
峻峙。仰鵾鵬之不逮。豈燕雀之能擬。於是發禮以釁之。勵¶
樂以樂之。可謂休以令聞。垂之億秭者也。既而馮陳就閒。¶
是游是縱。笑語卒獲。聲色攸重。邀觀則環拜興舞。命賞則¶
夾道羅從。以為一生之歌斯笑斯。千載之善禱善頌。豈知¶
海縣則天下所有。帝王則黔黎攸共。固惟不節之嗟。¶ 

<pb:NFKB_QTW_p0307-02a>

葢不知其所用也。豈與夫明主君臨。邊鄙靜謐。儉以足用。¶
貴在無佚。尚菲陋。卑宮室。為無為以自保。事無事以終日。¶
故得國家載寧。帑藏充實。福祚乃於萬斯永。子孫則百而¶
逢吉。屢降哀矜之詔。頻優耆老之秩。斯可謂皇哉唐哉。唐¶
哉皇哉。而天地長久。何三五之能匹也。¶ 

** 應文辭雅麗科對策(并問)¶ 

:PROPERTIES:
:TITID: QTWTIT06712
:PERSID: QTWAUT0580
:END:

問。朕聞至道雖微。不言而化。皇天陰[:#AS-84EC:⿰⻖⿱步馬]。相叶其彞。信寒暑¶
<pb:NFKB_QTW_p0307-02b>
而生成。施雲雨而沐潤。垂範作訓。樹君育人。時有澆淳。教¶
垂繁略。成湯既聖。禹道云兦。桑扈谷風。屢動詩人之刺。塞¶
門反坫。時遺宣父之嫌。我國家拯彼頹綱。開茲盛業。朕以¶
不德。襲號乘時。而皇極之道未敷。謨明之軌尚闕。思宏厥¶
理。其義安從。至如視聽貌言。恆若時若。會極歸極。作哲作¶
乂。一以貫之。何方而可。夫禮以飾情。情疎則禮略。樂以通¶
感。感至則神和。理內為同。修外為異。同異之用。有昧其功。¶
人俗未融。佇明斯要。又四時武德。制自何君。五行文始。本¶
之誰代。昭德盛德。莫辨所尊。昭容禮容。未詳所出。悉情以¶
對。用釋余疑。¶ 

對。臣聞孔子云。大道之行。與三代之英。某未之逮也。而有¶ 
<pb:NFKB_QTW_p0307-03a>
志焉。又顏回對孔子云。回願得明王聖主而輔相之。此二¶
者皆傷不可得而見也。況臣生大道淳風之運。屬聖主立¶
政之秋。不能有所建明。以佐大化。此微臣夙心愧恥。竊有¶
慙焉。日者聖敕頒宣。遠覃幽隱。振廢滯。收介特。本州徵臣。¶
充賦於王庭。陛下溫顏。屢賜宴見。司饔行食。㣥事頒冰。亦¶
可謂厚德矣。自顧性識愚駑。智術微淺。既蒙清問。敢不具¶
素所聞乎。臣聞伏羲神農氏往。黃帝堯舜氏作。莫不體道¶
以育物。立德以興化。用闡無為之教。以宏不宰之功。齊飲¶
啄於鶉居。絕往來於犬吠。豈不以我清淨而人自正。我無¶
<pb:NFKB_QTW_p0307-03b>
欲而人自樸乎。迨乎政及三王。君臨萬國。亦承奉天地。燮¶
贊陰陽。順四時之氣。理五行之敘。惣仁義以安庶類。先博¶
愛以悅㣥生。使人遷善遠惡。而不知其所以然也。觀夫三¶
王之為君也。謹其所好惡而已。故君好之則下為之。上行¶
之則下效之。莫不清心以率物。正身以御下。九女序列於¶
內。三公分職於外。度數有恆。徭役不作。其取人賦也薄。而¶
役人力也寡。其育物也廣。而興利也厚。故征伐有道。大明¶
詠其功。什一而稅。大田歌其事。所以家給人足。而理安興¶
矣。易曰。聖人久於其道而天下化。其斯之謂乎。爰及末俗。¶ 

<pb:NFKB_QTW_p0307-04a>

政漸澆偽。而禮樂彌煩。姦盜滋起。桀紂昏亂於上。幽厲縱¶
逸於下。崇臺榭之峻。恐其不高也。廣宮室之居。恐其不大¶
也。聚淫色之美。恐其不多也。窮聲音之巧。恐其不樂也。其¶
斂人財也厚。而使人力也眾。其害物也博。而興利也寡。其¶
後興役無常。桑柔病而嘆之。故其詩曰。自西徂東。靡所定¶
處。葢言其役之甚也。徵發無度。下人勞病。南山疾而刺之。¶
故其詩曰。赫赫師尹。不平謂何。葢言其政之亂也。自茲厥¶
後。強淩弱。眾暴寡。千官樹姦於朝廷。百賈窮偽於市邑。財¶
<pb:NFKB_QTW_p0307-04b>
用匱竭。寇攘不止。大東又刺之曰。小東大東。杼軸其空。言¶
小大俱盡也。又云。東人之子。職勞不來。西人之子。粲粲衣¶
服。孰有為人上者不平若此。而可久安天下哉。此則上失¶
其道。政逐多門。故天下敗而不之覺。乃至所以為夏者轉¶
而為殷也。所以為周者轉而為秦也。詩云。高岸為谷。深谷¶
為陵。三代之後。於今為庶。此史墨所載。社稷無常奉。君臣¶
無常位。自古以言。及秦始皇平定六國。隋煬帝富有四海。¶
不務廉恥。唯存戰伐。內造阿房。繼以驪山之作。外征林邑。¶
重以遼東之戍。鑿馳道則隱以金椎。通鴻溝則樹以柳。役¶
及閭左。人不聊生。曲泛龍舟。聲多哀思。傾天下之賦。不¶ 
<pb:NFKB_QTW_p0307-05a>
足以周其事。殫帑藏之財。不足以盈其欲。是以眾怨難犯。¶
人自為戰。所以陳勝吳廣。奮挺以撻之。王充李密。揚聲以¶
逼之。釁起郊壘。而禍生左右。望夷宮中。不免閻樂之難。江¶
都城內。卒死裴通之手。故易曰。天之所助者信也。人之所¶
助者順也。此二君者。動而之險。不由信順。失天人之所助。¶
能無及此乎。然則合大中之道者如彼。失皇極之用者如¶
此。古之興敗。備在典謨。迨隋室道消。數鍾百六。衣冠禮樂。¶
掃地無餘。賢人君子。稽天並浸。此乃大人利見之日。聖主¶
驅除之時。我太宗志在救焚。心存拯溺。因茲感激。投袂而¶
<pb:NFKB_QTW_p0307-05b>
起。車及於平陽之郊。劍及於盟津之會。既而戡翦多難。克¶
清中夏。建非常之功。定不拔之業。洎位登九五。富有萬國。¶
制禮以示其讓。作樂以興其和。兼愛以厚其仁。節用以崇¶
其義。非先王之服不敢服。非先王之言不敢道。言必本於¶
風雅。行務去乎枝葉。明刑賞。嚴號令。賞當其功。則勞臣勸¶
勉。罰當其罪。則姦人畏懼。名器不忘假。必俟其能。爵祿不¶
虛授。必先有德。是以四海之內。靡然向風。我太宗以至道¶
之心為天下也。所征無不克。所向無不成。孝弟通於神明。¶
易簡合於天地。如此則天地德之。鬼神祐之。使風雨以序。¶ 

<pb:NFKB_QTW_p0307-06a>

災害不作。萬國莫不懽心。四夷莫不咸賴。良由不僭不濫。¶
無怠無荒。所以享國久長。多歷年數。陛下稟天然之姿。定¶
不伐之略。披肝膽以決大計。殄宮闈之氛祲。除詐偽之昏¶
狡。日月載廓。宗社以安。深思禍亂之原。乃皇天所以開聖¶
人也。自南面臨天下。九年於茲。封堠無警。干戈再戢。置鼓¶
以招諫。設木以待賢。故得近臣盡規。遠人獻政。出宮女則¶
使心不亂。屬大旱則引咎自責。葢禹湯之罪已。實堯舜之¶
用心。詩云。一人有慶。兆人賴之。其斯之謂歟。深合太宗之¶
<pb:NFKB_QTW_p0307-06b>
宏略。遠符貞觀之故事。賜愚臣制策云。朕以不德。襲號乘¶
時。而皇極之道未敷。謨明之軌尚闕者。微臣何以識陛下¶
之深遠。而輒欲議之。或恐日月有遺照。聖智所不及。故略¶
陳其愚。伏惟陛下留聽。臣聞書云。惟先格王。正厥事。言災¶
害之起。事有不正者也。去歲水旱不時。咎徵屢作。匈奴侵¶
軼。邊將氣沮。天其或者正訓我也。欲令陛下知爵祿之虛¶
授。冗散之職多歟。樂蕩志歟。服失度歟。何皇極之不建。遂¶
至於此也。臣聞省官不如省事。省事不如清心。誠能克己¶
復禮。正身率物。表有功而彰明德。復古而貴能變。禁異服。¶
革慢聲。遠便佞。近忠讜。斷斷之士。必擢於廟堂。九九之術。¶ 

<pb:NFKB_QTW_p0307-07a>

不遺於管庫。可謂虛其心而眾象應。正其本而萬事理焉。¶
書云。天既孚命。正厥德。言正德以順天也。若捨此道。是不¶
知其所從矣。制策曰。視聽貌言。恆若時若。會極歸極。作哲¶
作乂。一以貫之。何方而可者。臣聞易曰。崇高莫大乎富貴。¶
備物致用。立成器以為天下利。莫大乎聖人。古之王者。享¶
聖人之資。乘大寶之位。北辰居正。南面而理。亦可謂富貴¶
乎。當須存至公之行。立大中之道。覆燾同於天地。通明合¶
乎日月。志遠邇之化。存易簡之功。庶徵順序。五紀和叶。百¶
<pb:NFKB_QTW_p0307-07b>
穀用成。六畜遂字者。無不由焉。傳曰。皇建其有極。其斯之¶
謂矣。若貌之不恭。是謂不肅。厥罰雨。其極惡。若得其道。則¶
攸好德以應之。言之不從。是謂不乂。厥罰晹。其極憂。若得¶
其道。則康寧以應之。視之不明。是謂不哲。厥罰燠。其極疾。¶
若得其道。則壽以應之。聽之不聰。是謂不謀。厥罰寒。其極¶
貧。若得其道。則富以應之。思之不睿。是謂不聖。厥罰風。其¶
極凶短折。若得其道。則考終命以應之。皇之不極。是謂不¶
建。厥罰陰。其極弱。故經曰。嚮用五福。威用六極。斯之謂矣。¶
臣聞貌言視聽。以心為主。故有正心者必有正德。正德臨¶
人。猶樹直表而望影之曲也。得乎。大雅云。儀刑文王。萬邦¶ 
<pb:NFKB_QTW_p0307-08a>
作孚。此之謂矣。有邪心者有枉行。枉行臨人。猶樹曲表而¶
望影之直也。得乎。孔子云。詩三百。一言以蔽之。曰思無邪。¶
葢戒此也。故王者修身以道。修道以仁。仁也者。親親為大。¶
義也者。尊賢為大。是以君子先正身而後及於天下。如此¶
則六沴不作。五福相生。貽厥孫謀。永無極矣。制策曰。夫禮¶
以飾情。情疏則禮略。樂以通感。感至則神和。理內為同。修¶
外為異。同異之用。有昧其功。人俗未融。佇明斯要者。臣聞¶
撥亂反正之主。繼體守文之君。撫馭之道雖殊。禮樂之用¶
為急。自土鼓蕢桴之後。始自無聲。汙樽坏飲之初。彰乎有¶
<pb:NFKB_QTW_p0307-08b>
用。既而莫不曲諧九變。信合四時。是知大樂與天地同和。¶
大禮與天地同節。移風易俗。義切乎鐘鼓。安上理人。事寖¶
乎揖讓。既而祀歷三王。時更七國。經籍道息。颺宣榭之烟¶
埃。儒生數窮。赴秦坑而歇滅。迨乎斷蛇立極。乘牛設位。紀¶
綿蕝之儀。鳴鼓舞之節。必欲樂宣怗懘。禮釋回邪。取其不¶
肅而成。必在既富而教。我唐功高邃古。德邁往聖。坐宣室¶
而訪道。登明堂以思政。六樂為馭。利則不爭。五禮有經。思¶
而無犯。思聞同異。下訪芻蕘。臣聞古之明君之御天下也。¶
身坐九重。心遍四海。禮以導其志。樂以防其淫。樂以理內¶ 
<pb:NFKB_QTW_p0307-09a>
為同。禮以修外為異。禮樂之不悖。內外之相親。可以感於¶
神明。通於天地矣。詩云。肅雍和鳴。先祖是聽。夫肅肅敬也。¶
雍雍和也。既敬且和。何事不行。其斯之謂矣。制策曰。四時¶
武德。制自何君。五行文始。本之誰代。昭德盛德。莫辨所尊。¶
昭容禮容。未詳所出。悉情以對。用釋予疑者。臣聞皇王御¶
宇。步驟相仍。莫不作樂以饗其德。立諡以明其行。此五帝¶
之常道。百王之所不易也。且咸池六英。韶濩兩聽。盡善盡¶
美。竊無間然。自秦失盛位。漢雜霸道。文景相襲。刑措不用。¶
武宣承統。華夷再清。樂舞居功。可略言也。武德舞者。高祖¶
<pb:NFKB_QTW_p0307-09b>
作之。定禍亂也。四時舞者。孝武作之。示和平也。五行者。本¶
周曲也。文始者。本舜舞也。孝景採武德為昭德。以尊太宗¶
也。孝宣採昭德為盛德。以尊武帝也。昭容禮容。猶古韶夏。¶
紹之於漢祖。備之於樂志矣。臣材非多士。不遊六合之間。¶
夢異趙君。總覩九天之上。啟處無地。戰汗不寧。況承謏問。¶
敢以輕議。謹對。¶ 

* 盧象¶ 
:PROPERTIES:
:PERSID: QTWAUT0581
:END:

象字緯卿。汶水人。開元中由前進士補祕書郎。轉右衞倉¶
曹掾。擢左補闕河南府錄事。遷司勳員外郎。左遷歷齊邠¶ 
<pb:NFKB_QTW_p0307-10a>
鄭三郡司馬。入為膳部員外郎。安祿山之亂。受偽署。貶永¶
州司戶。起為主客員外郎。¶ 

** 對不受征判¶ 
:PROPERTIES:
:TITID: QTWTIT06713
:PERSID: QTWAUT0581
:END:

** 　甲有賜田不受征稅¶ 
:PROPERTIES:
:TITID: QTWTIT06713
:PERSID: QTWAUT0581
:END:

惟甲受茲明命。允膺舊德。公侯之勳。著在盟府。恩澤不泯。¶
傳之子孫。錫圭田以厚賢。在王制而無稅。徵斯什一。頗涉¶
無稽之言。議以三章。終發有孚之訟。¶ 

** 送賀祕監歸會稽歌序¶ 
:PROPERTIES:
:TITID: QTWTIT06714
:PERSID: QTWAUT0581
:END:

先生紫陽真人。(闕一字)耳河目。神氣有異。年八十六。而道心¶
<pb:NFKB_QTW_p0307-10b>
益固。時人方之赤松子。去年寢疾累日。冥然如夢。長男曾¶
子求於神鬼。長請於天。竊司命之籍。與鬼物相競。而角觝¶
焉。而告真人。乃泠然而歸。於是表請辭官。乞以父子入道。¶
俱還故鄉。仍以山陰舊宅為觀焉。皇帝嘉尚其事。尋而見¶
許。擇日度公與男田。時公卿大夫觀者如堵。皆曰賢才也。¶
正月五日。上令周公邵公洎百僚餞別青門之內。元鶴摩¶
於紫霄。吹笙擊鼓。盡是仙樂。聞者莫不增歎。輕軒冕焉。余¶
與真人相知。不以年。不以位。俱承太公之後。見賞王粲之¶
詞。悠悠此別。不覺流涕。輒贈古歌辭一首。庶為真人傳用¶ 
<pb:NFKB_QTW_p0307-11a>
之爾。¶ 

* 韋縚¶ 
:PROPERTIES:
:PERSID: QTWAUT0582
:END:

縚。叔夏之子。開元時歷集賢修撰光祿卿。遷太常卿。終太¶
子少師。¶ 

** 祠龍池祭儀奏¶ 
:PROPERTIES:
:TITID: QTWTIT06715
:PERSID: QTWAUT0582
:END:

臣謹按周禮。以㽬辜祭四方百物。祭法曰。能出雲為風雨¶
者。皆曰神。龍者四靈之畜。亦百物也。能為雲雨。亦曰神也。¶
禮有公食大夫饗之文。即生曰食。亦曰饗矣。其饗之日。合¶
用仲春之月。易曰。震為龍。震者東方。春用事於二月也。饗¶
<pb:NFKB_QTW_p0307-11b>
之法請用二月。有司筮日。池傍設壇。官致齋。設籩豆。如祭¶
雨師之儀。以龍致雨也。其牲用少牢。其樂用鼓鐘。奏姑洗。¶
歌南呂。鄭元云。風師雨師及小祀用此樂。凡六變者。三變¶
而致鱗物。今饗龍亦請三變。舞用帗舞。尊用散。酒以一獻。¶
周禮曰。凡祭㣥小祀用之也。¶ 

** 姨舅服制奏¶ 
:PROPERTIES:
:TITID: QTWTIT06716
:PERSID: QTWAUT0582
:END:

謹按儀禮喪服。舅緦麻三月。從母小功五月。傳曰。何以小¶
功。以名加也。堂姨舅舅母恩所不及。外祖父母小功五月。¶
傳曰。何以小功。以尊加也。舅緦麻三月。並是情親而服屬¶ 
<pb:NFKB_QTW_p0307-12a>
疎者也。外祖正尊。同於從母之服。姨舅一等。服則輕重有¶
殊。堂姨舅親既疏末。恩絕不相為服。親舅母來承外族。同¶
爨之禮不加。竊以古意猶有所未暢者也。且為外祖小功。¶
此則正尊。情甚親而服屬疎者也。請加至大功九月。姨舅¶
儕親既無別。服宜齊等。請為舅加小功五月。堂姨舅疎降¶
一等。親舅母從服之例。先無制服之文。並望加至袒免。臣¶
聞禮以飾情。服從義制。或有㳂革。損益可明。事體既大。理¶
資詳審。望付尚書省集眾官吏詳議。務從折衷。永為典則。¶ 

** 禘祫年數議¶ 
:PROPERTIES:
:TITID: QTWTIT06717
:PERSID: QTWAUT0582
:END:
¶
<pb:NFKB_QTW_p0307-12b>

禘祫二禮。俱為殷祭。祫謂合食祖廟。禘謂締序尊卑。申先¶
君逮下之慈。成㣥嗣奉親之孝。事異常享。有時行之。然而¶
祭不欲數。數則黷。亦不欲疎。疎則怠。故王者法諸天道。制¶
祀典焉。蒸嘗象時。禘祫如閏。五歲再閏。天道大成。宗廟法¶
之。再為殷祭者也。謹按禮記王制。周官宗伯。鄭元注解。高¶
堂所議。並云國君嗣位。三年喪畢。祫於太廟。明年禘於㣥¶
廟。自爾已降。五年再殷。一祫一禘。漢魏故事。貞觀實錄。並¶
用此禮。又按禮緯及魯禮禘祫注云。三年一祫。五年一禘。¶
所謂五年而再殷祭也。又按白虎通及五經通義許慎異¶ 
<pb:NFKB_QTW_p0307-13a>
議何休春秋賀循祭議。並云三年一禘。何也。以為三年一¶
閏。天道小備。五年再閏。大備故也。此則五年稱殷。通計其¶
數。一祫一禘。迭相乘矣。今廟禘祫。各自數年。兩歧俱下。不¶
相通計。或比年頻祫。或同歲成序。或一禘之後。併為稱祫。¶
或五年之後。驟有三殷。法天象閏之期。既違其度。五歲稱¶
殷之制。數又不同。求之禮文。頗為乖矣。說者或云。禘祫二¶
禮。大小不侔。祭名有殊。年數相舛。祫以三紀。殺小而合。禘¶
以五斷。至十而周。有茲參差。難為通計。竊以三祫五禘之¶
說。本出禮緯。五歲稱殷之數。同在其篇。會通二文。非相詭¶
<pb:NFKB_QTW_p0307-13b>
也。葢以禘後置祫。二周有半。舉以全數。謂之三年。一閏只¶
用三十二月也。其有禘祫異稱。各稱四時。秋冬為祫。春夏¶
為禘。祭名雖異。為殷則同。譬如礿祠蒸嘗。其體一也。鄭元¶
謂祫大禘小。傅咸謂祫小禘大。夫肆陳之間。或有增減。通¶
計之義。初無異同。葢象天之法。相傳不失。惟晉代陳舒。有¶
三年一殷之議。自五年八年歷十一十四年。尋其議文所¶
引。亦以象閏。五年一禘。又奚所施。矛盾之說。固難憑也。夫¶
以天之度。既有指歸。稽古之禮。若茲昭著。禘祫二祭。通計¶
明矣。今請以開元二十七年己卯四月禘。至辛巳年十月¶ 
<pb:NFKB_QTW_p0307-14a>
祫。至甲申年四月又禘。至丙戌年十月又祫。至己丑年四¶
月又禘。至辛卯年十月又祫。自此五年再殷。週而復始。又¶
禘袷之說。非惟一家。五歲再殷之文。既相師矣。法天象閏¶
之理。大抵亦同。而禘後置祫。或近遠盈縮之度。有二法焉。¶
鄭元宗高堂。則先三而後二。徐邈之議。則先二而後三。謹¶
按鄭氏所注。先王之法。約三祫五禘之文。存三歲五年之¶
序。以甲年既禘。丁年當祫。己年又禘。壬年又祫。甲年又禘。¶
丁年又祫。周而復始。以此相承。祫後去禘十有八月而近。¶
禘後去祫三十二月而遙。分析不均。粗於算矣。假如攻乎¶
<pb:NFKB_QTW_p0307-14b>
異端。置祫於秋。則三十九月為前。二十一月為後。雖有小¶
愈。其間尚偏。竊據本文。皆云象閏。二閏相去。則平分矣。兩¶
殷之序。何不等耶。且又三年之言。本數全數。二周有半。實¶
準三年。於此置祫。不違文矣。何必拘滯。遂隔三年乎。葢千¶
慮一失。通儒之蔽也。徐氏之議。有異於是。研覈周審。最取¶
為可憑。以為二禘相去。為月六十。中分三十。置一祫焉。若¶
甲年夏禘。丙年冬祫。有象閏法。豪不偏。三年一祫之文。既¶
無乖越。五歲再殷之制。疏數又均。較之諸儒。義實長久。今¶
請依據。以定二殷。預推祭月。周而復始。¶ 

<pb:NFKB_QTW_p0307-15a>

** 請以今年夏禘為殷祭之源并停今年冬祫奏¶ 
:PROPERTIES:
:TITID: QTWTIT06718
:PERSID: QTWAUT0582
:END:

禮有禘祫。俱稱殷祭。二法更用。鱗次相承。或云五歲再殷。¶
一禘一祫。或云三年一祫。五年一禘。法天象閏。大趣皆同。¶
皆以太廟禘祫。計年有差。考於經傳。微有所乖。頃在四月¶
已前禘享。今指孟冬。又申祫儀。合食禮頻。恐違先典。伏以¶
陛下能事畢舉。舊物咸甄。宗祏祗慎之時。經訓申明之日。¶
臣等忝在持禮。職司討論。輒據舊文。定其倫序。請以今年¶
夏禘。便為殷祭之源。自此之後。禘祫相代。五年再殷。周而¶
<pb:NFKB_QTW_p0307-15b>
復始。其今年冬祫。準禮合停。望令所司。但行時享。即嚴禋¶
不黷。庶合舊議。¶ 

** 孟浩然集序¶ 
:PROPERTIES:
:TITID: QTWTIT06719
:PERSID: QTWAUT0582
:END:

宜城王士源者。藻思清遠。深鑒文理。常遊山水。不在人間。¶
著亢倉子數篇。傳之於代。余久在集賢。嘗與諸學士命此¶
子。不可得見。天寶中。忽獲浩然文集。乃士源為之序傳。詞¶
理卓絕。吟諷忘疲。書寫不一。紙墨薄弱。昔虞坂之上。逸駕¶
與駑駘俱疲。吳竈之中。孤桐與樵蘇共爨。遇伯樂與伯喈。¶
遂騰聲於千古。此詩若不遇王君。乃十數張故紙耳。然則¶
王君之清鑒。豈減孫蔡而已哉。余今繕寫。增其條目。復貴¶ 
<pb:NFKB_QTW_p0307-16a>
士源之清才。敢重述於卷首。謹將此本。送上祕府。庶久而¶
不泯。傳芳無窮。¶ 

¶
