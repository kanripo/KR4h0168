#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0556-20a> ¶
#+PROPERTY: JUAN 0557
欽定全唐文卷五百五十七¶ 

<pb:NFKB_QTW_p0557-01a>
　韓愈(十一)¶ 

** 汴州東西水門記(并序)¶ 

:PROPERTIES:
:TITID: QTWTIT11113
:PERSID: QTWAUT1455
:END:

貞元十四年正月戊子。隴西公命作東西水門。越三月辛¶
巳朔。水門成。三日癸未。大合樂。設水嬉。會監軍軍司馬賓¶
佐僚屬將校熊羆之士。肅四方之賓客以落之。士女龢會。¶
闐郭溢郛。既卒事。其從事昌黎韓愈請紀成績。其辭曰。¶ 

維汴州河。水自中注。厥初距河為城。其不合者。誕寘聯鎖¶
於河。宵浮晝湛。舟不潛通。然其襟抱虧疏。風氣宣洩。邑居¶
<pb:NFKB_QTW_p0557-01b>
勿寧。訛言屢騰。歷載已來。孰究孰思。皇帝御天下十有八¶
載。此邦之人。遭逢疾威。嚚童噭嘑。劫眾阻兵。懍懍栗栗。若¶
墜若覆。時維隴西公受命作藩。爰自洛京。單車來臨。遂拯¶
其危。遂去其疵。弗肅弗厲。薰為太和。神應祥福。五穀穰熟。¶
既庶而豐。人力有餘。監軍是咨。司馬是謀。乃作水門。為邦¶
之郛。以固風氣。以閈寇偷。黃流渾渾。飛閣渠渠。因而飾之。¶
匪為觀遊。天子之武。維隴西公是布。天子之文。維隴西公¶
是宣。河之沄沄。源於崑崙。天子萬祀。公多受祉。乃伐山石。¶
刻之日月。尚俾來者。知作之所始。¶ 

<pb:NFKB_QTW_p0557-02a>

** 燕喜亭記¶ 
:PROPERTIES:
:TITID: QTWTIT11114
:PERSID: QTWAUT1455
:END:

太原王宏中在連州。與學佛人景常元慧遊。異日從二人¶
者。行於其居之後。邱荒之閒。上高而望。得異處焉。斬茅而¶
嘉樹列。發石而清泉激。輦糞壤。燔椔翳。却立而視之。出者¶
突然成邱。陷者呀然成谷。窪者為池。而闕者為洞。若有鬼¶
神異物。陰來相之。自是宏中與二人者。晨往而夕忘歸焉。¶
乃立屋以避風雨寒暑。既成。愈請名之。其邱曰竢德之邱。¶
蔽於古而顯於今。有竢之道也。其石谷曰謙受之谷。瀑曰¶
<pb:NFKB_QTW_p0557-02b>
振鷺之瀑。谷言德。瀑言容也。其土谷曰黃金之谷。瀑曰秩¶
秩之瀑。谷言容。瀑言德也。洞曰寒居之洞。志其入時也。池¶
曰君子之池。虛以鍾其美。盈以出其惡也。泉之源曰天澤¶
之泉。出高而施下也。合而名之以屋曰燕喜之亭。取詩所¶
謂魯侯燕喜者頌也。於是州民之老。聞而相與觀焉。曰。吾¶
州之山水名天下。然而無與燕喜者比。經營於其側者相¶
接也。而莫直其地。凡天作而地藏之。以遺其人乎。宏中自¶
吏部郎貶秩而來。次其道途所經。自藍田入商洛。涉淅湍。¶
臨漢水。升峴首以望方城。出荊門。下岷江。過洞庭。上湘水。¶
行衡山之下。繇郴踰嶺。蝯狖所家。魚龍所宮。極幽遐瑰詭¶ 
<pb:NFKB_QTW_p0557-03a>
之觀。宜其於山水飫聞而厭見也。今其意乃若不足。傳曰。¶
知者樂水。仁者樂山。宏中之德與其所好。可謂協矣。智以¶
謀之。仁以居之。吾知其去是而羽儀於天朝也不遠矣。遂¶
刻石以記。¶ 

** 徐泗豪三州節度掌書記廳石記¶ 
:PROPERTIES:
:TITID: QTWTIT11115
:PERSID: QTWAUT1455
:END:

書記之任亦難矣。元戎整齊三軍之士。統理所部之甿。以¶
鎮守邦國。贊天子施教化。而又外與賓客四鄰交。其朝覲¶
聘問慰薦祭祀祈祝之文。與所部之政。三軍之號令升黜。¶
凡文辭之事。皆出書記。非閎辨通敏兼人之才。莫宜居之。¶
<pb:NFKB_QTW_p0557-03b>
然皆元戎自辟。然後命於天子。苟其帥之不文。則其所辟¶
或不當。亦其理宜也。南陽公自御史大夫豪壽廬三州觀¶
察使授節移鎮徐州。歷十一年。而掌書記者凡三人。其一¶
人曰高陽許孟容。入仕於王朝。今為尚書禮部郎中。其一¶
人曰京兆杜兼。今為尚書禮部員外郎觀察判官。其一人¶
隴西李博。自前鄉貢進士授祕書省校書郎。方為之。南陽¶
公文章稱天下。其所辟。實所謂閎辨通敏兼人之才者也。¶
後之人苟未知南陽公之文章。吾請觀於三君子。苟未知¶
三君子之文章。吾請觀於南陽公。可知矣。蔚乎其相章。炳¶ 
<pb:NFKB_QTW_p0557-04a>
乎其相輝。志同而氣合。魚川泳而鳥雲飛也。愈樂是賓主¶
之相得也。故請刻石以記之。而陷置於壁閒。俾來者得以¶
覽觀焉。¶ 

** 藍田縣丞廳壁記¶ 
:PROPERTIES:
:TITID: QTWTIT11116
:PERSID: QTWAUT1455
:END:

丞之職。所以貳令。於一邑無所不當問。其下主簿尉。主簿¶
尉乃有分職。丞位高而偪。例以嫌不可否事。文書行。吏抱¶
成案詣丞。卷其前。鉗以左手。右手摘紙尾。雁鶩行以進。平¶
立睨丞曰。當署。丞涉筆占位署惟謹。目吏。問可不可。吏曰¶
得。則退。不敢畧省。漫不知何事。官雖尊。力勢反出主簿尉¶
<pb:NFKB_QTW_p0557-04b>
下。諺數慢必曰丞。至以相訾謷。丞之設。豈端使然哉。博陵¶
崔斯立種學績文。以蓄其有。浤涵演迤。日大以肆。貞元初。¶
挾其能戰藝於京師。再進再屈(闕一字)人。元和初。以前大理¶
評事言得失黜官。再轉而為丞茲邑。始至。喟曰。官無卑。顧¶
材不足塞職。既噤不得施用。又喟曰。丞哉丞哉。余不負丞。¶
而丞負余。則盡枿去牙角。一躡故跡。破崖岸而為之。丞廳¶
故有記。壞漏汚不可讀。斯立易桷與[:#AS-8BE7:⿱一⿻九冫]墁。治壁。悉書前任¶
人名氏。庭有老槐四行。南牆鉅竹千梃。儼立若相持。水⺡[:#AS-FBED:●¶
]虢⺡[:#AS-FBED:●]虢循除鳴。斯立痛埽溉。對樹二松。日哦其閒。有¶
問者。輒對¶ 
<pb:NFKB_QTW_p0557-05a>
曰。余方有公事。子姑去。考功郎中知制誥韓愈記。¶ 

** 新修滕王閣記¶ 
:PROPERTIES:
:TITID: QTWTIT11117
:PERSID: QTWAUT1455
:END:

愈少時。則聞江南多臨觀之美。而滕王閣獨為第一。有瑰¶
偉絕特之稱。及得三王所為序賦記等。壯其文辭。益欲往¶
一觀而讀之。以忘吾憂。繫官於朝。願莫之遂。十四年。以言¶
事斥守揭陽。便道取疾以至海上。又不得過南昌而觀所¶
謂滕王閣者。其冬。以天子進大號。加恩區內。移刺袁州。袁¶
於南昌為屬邑。私喜幸自語。以為當得躬詣大府。受約束¶
於下執事。及其無事且還。倘得一至其處。竊寄目償所願¶
<pb:NFKB_QTW_p0557-05b>
焉。至州之七月。詔以中書舍人太原王公為御史中丞。觀¶
察江南西道。洪江饒虔吉信撫袁悉屬治所。八州之人。前¶
所不便。及所願欲而不得者。公至之日。皆罷行之。大者驛¶
聞。小者立變。春生秋殺。陽開陰閉。令修於庭戶數日之閒。¶
而人自得於湖山千里之外。吾雖欲出意見。論利害。聽命¶
於幕下。而吾州乃無一事可假而行者。又安得捨己所事。¶
以勤館人。則滕王閣又無因而至焉矣。其歲九月。人吏浹¶
和。公與監軍使燕於此閣。文武賓士。皆與在席。酒半。合辭¶
言曰。此屋不修且壞。前公為從事此邦。適理新之。公所為¶ 
<pb:NFKB_QTW_p0557-06a>
文。實書在壁。今三十年。而公來為邦伯。適及期月。公又來¶
燕於此。公烏得無情哉。公應曰諾。於是棟楹梁桷板檻之¶
腐黑撓折者。葢[:#AS-8BE7:⿱一⿻九冫]級甎之破缺者。赤白之漫漶不鮮者。治¶
之則已。無侈前人。無廢後觀。工既訖功。公以眾飲。而以書¶
命愈曰。子其為我記之。愈既以未得造觀為歎。竊喜載名¶
其上。詞列三王之次。有榮耀焉。乃不辭而承公命。其江山¶
之好。登望之樂。雖老矣。如獲從公遊。尚能為公賦之。元和¶
十五年十月某日。袁州刺史韓愈記。¶ 

** 記宜城驛¶ 
:PROPERTIES:
:TITID: QTWTIT11118
:PERSID: QTWAUT1455
:END:
¶
<pb:NFKB_QTW_p0557-06b>

此驛置在古宜城內。驛東北有井。傳是昭王井。有靈異。至¶
今人莫汲。驛前水。傳是白起堰西山下㵎。灌此城壞。楚人¶
多死。流城東陂。臭聞遠近。因號其陂臭陂。有蛟害人。漁者¶
避之。井東北數十步。有楚昭王廟。有舊時高木萬株。多不¶
得其名。歷代莫敢翦伐。尤多古松大竹。于太傅帥襄陽。遷¶
宜城縣。并改造南境數驛。材木取足此林。舊廟屋極宏盛。¶
今惟草屋一區。然問左側人。尚云每歲十月。民相率聚。祭¶
其前廟。後小城。蓋王居也。其內處偏高。廣員八九十畝。號¶
殿城。當是王朝內之所也。多甎。可為書硯。自小城內地。今¶ 
<pb:NFKB_QTW_p0557-07a>
皆屬甄氏。甄氏於小城北立墅以居。甄氏有節行。其子逢。¶
以學行為助教。元和十四年二月二日題。¶ 

** 畫記¶ 
:PROPERTIES:
:TITID: QTWTIT11119
:PERSID: QTWAUT1455
:END:

雜古今人物小畫共一卷。騎而立者五人。騎而披甲載兵¶
立者十人。一人騎。執大旗前立。騎而披甲載兵行且下牽¶
者十人。騎且負者二人。騎執器者二人。騎擁田犬者一人。¶
騎而牽者二人。騎而驅者三人。執羈靮立者二人。騎而下¶
倚馬臂隼而立者一人。騎而驅涉者二人。徒而驅牧者二¶
人。坐而指使者一人。甲冑手弓矢鈇鉞植者七人。甲冑執¶
<pb:NFKB_QTW_p0557-07b>
幟植者十人。負者七人。偃寢休者二人。甲冑坐睡者一人。¶
方涉者一人。坐而脫足者一人。寒附火者一人。雜執器物¶
役者八人。奉壺矢者一人。舍而具食者十有一人。挹且注¶
者四人。牛牽者二人。驢驅者四人。一人杖而負者。婦人以¶
孺子載而可見者六人。載而上下者三人。孺子戲者九人。¶
凡人之事。三十有二。為人大小百二十有三。而莫有同者¶
焉。馬大者九匹。於馬之中。又有上者。下者。行者。牽者。涉者。¶
陸者。翹者。顧者。鳴者。寢者。訛者。立者。人立者。齕者。飲者。溲¶
者。陟者。降者。痒磨樹者。噓者。嗅者。喜相戲者。怒相踶齧者。¶ 

<pb:NFKB_QTW_p0557-08a>

秣者。騎者。驟者。走者。載服物者。載狐兔者。凡馬之事二十¶
有七。為馬大小八十有三。而莫有同者焉。牛大小十一頭。¶
橐駝三頭。驢如橐駝之數而加其一焉。隼一。犬羊狐兔麋¶
鹿共三十。旃車三兩。雜兵器弓矢旌旗刀劒予楯弓服矢¶
房甲冑之屬。缾盂簦笠筐筥錡釜飲食服用之器。壺矢博¶
奕之具。二百五十有一。皆曲極其妙。貞元甲戌年。余在京¶
師。甚無事。同居有獨孤生申叔者。始得此畫。而與余彈棊。¶
余幸勝而獲焉。意甚惜之。以為非一工人之所能運思。蓋¶
<pb:NFKB_QTW_p0557-08b>
藂集眾工人之所長耳。雖百金不願易也。明年出京師。至¶
河陽。與二三客論畫品格。因出而觀之。座有趙侍御者。君¶
子人也。見之。戚然若有感然。少而進曰。噫。余之手摸也。亡¶
之且二十年矣。余少時。常有志乎茲事。得國本。絕人事而¶
摸得之。游閩中而喪焉。居閑處獨。時往來余懷也。以其始¶
為之勞而夙好之篤也。今雖遇之。力不能為已。且命工人¶
存其大都焉。余既甚愛之。又感趙君之事。因以贈之。而記¶
其人物之形狀與數。而時觀之。以自釋焉。¶ 

** 科斗書後記¶ 
:PROPERTIES:
:TITID: QTWTIT11120
:PERSID: QTWAUT1455
:END:

愈叔父當大歷世。文辭獨行中朝。天下之欲銘述其先人¶ 
<pb:NFKB_QTW_p0557-09a>
功行。取信來世者。咸歸韓氏。於時李監陽冰獨能篆書。而¶
同姓叔父擇木善八分。不問可知其人。不如是者不稱三¶
服。故三家傳子弟往來。貞元中。愈事董丞相幕府於汴州。¶
識開封令服之者。陽冰子。授余以其家科斗孝經。漢衞宏¶
官書。兩部合一卷。余寶蓄之。而不暇學。後來京師。為四門¶
博士。識歸公。歸公好古書。能通之。愈曰。古書得其據依。蓋¶
可講。因進其所有書屬歸氏。元和來愈亟不獲讓。嗣為銘¶
文。薦道功德。思凡為文辭。宜畧識字。因從歸公乞觀二部¶
書。得之。留月餘。張籍令進士賀拔恕寫以留愈。蓋得其十¶
<pb:NFKB_QTW_p0557-09b>
四五。而歸其書歸氏。十一年六月四日。右庶子韓愈記。¶ 

** 河南府同官記¶ 
:PROPERTIES:
:TITID: QTWTIT11121
:PERSID: QTWAUT1455
:END:

永貞元年。愈自陽山移江陵法曹參軍。獲事河東公。公嘗¶
與其從事言。建中初。天子始紀年更元。命官司舉貞觀開¶
元之烈。㣥臣惕慄奉職。命材登良。不敢私違。當時自齒朝¶
之士而上。以及下百執事。官闕一人將補。必取其良。然而¶
河南同時於天下稱多。獨得將相五人。故於府之參軍。則¶
得我公。於河南主簿。則得故相國范陽盧公。於汜水主簿。¶
則得故相國今太子賓客滎陽鄭公。於陸渾主簿。則得相¶ 
<pb:NFKB_QTW_p0557-10a>
國今吏部侍郎天水趙公。於登封主簿。則得故吏部尚書¶
東都留守吳郡顧公。盧公去河南。為右補闕。其後由尚書¶
左丞至宰相。鄭公去汜水。為監察御史。佐山南軍。其後由¶
工部侍郎至宰相。罷而又為。趙公去陸渾。為右拾遺。其後¶
由給事中為宰相。顧公去登封。為監察御史。其後由京兆¶
尹至吏部尚書東都留守。我公去府。為長水尉。其後由膳¶
部郎中為荊南節度行軍司馬。遂為節度使。自工部尚書¶
至吏部尚書。三相國之勞在史冊。顧吏部慎職小心。於時¶
有聲。我公愿潔而沈密。開亮而卓偉。行茂於宗。事修於官。¶
<pb:NFKB_QTW_p0557-10b>
嗣紹家烈。不違其先。作帥南荊。厥聞休顯。武志既揚。文教¶
亦熙。登槐贊元。其慶且至。故好語故事者。以為五公之始¶
迹也同。其後進而偕大也亦同。其稱名臣也又同。官職雖¶
分。而功德有巨細。其有忠勞於國家也同。有若將同其後。¶
而先同其初也。有聞而問者。於是焉書。既五年。始立石。刻¶
其語河南府參軍舍庭中。於時河東公為左僕射宰相。出¶
藩大邦。開府漢南。鄭公以工部尚書留守東都。趙公以吏¶
部尚書鎮江陵。漢南地連七州。戎士十萬。其官宰相也。留¶
守之官。居禁省中。歲時出旌旗。序留司文武百官於宮城¶ 
<pb:NFKB_QTW_p0557-11a>
門外而衙之。江陵故楚都也。戎士五萬。三公同時。千里相¶
望。可謂盛矣。河東公名均。姓裴氏。¶ 

** 省試顏子不貳過論¶ 
:PROPERTIES:
:TITID: QTWTIT11122
:PERSID: QTWAUT1455
:END:

論曰。登孔氏之門者眾矣。三千之徒。四科之目。孰非由聖¶
人之道。為君子之儒者乎。其於過行過言。亦云鮮矣。而夫¶
子舉不貳過。惟顏氏之子。其何故哉。請試論之。夫聖人抱¶
誠明之正性。根中庸之至德。苟發諸中形諸外者。不由思¶
慮。莫匪規矩。不善之心。無自入焉。可擇之行。無自加焉。故¶
惟聖人無過。所謂過者。非謂發於行。彰於言。人皆謂之過¶
<pb:NFKB_QTW_p0557-11b>
而後為過也。生於其心。則為過矣。故顏子之過。此類也。不¶
貳者。蓋能止之於始萌。絕之於未形。不貳之於言行也。中¶
庸曰。自誠明謂之性。自明誠謂之教。自誠明者。不勉而中。¶
不思而得。從容中道。聖人也。無過者也。自明誠者。擇善而¶
固執之者也。不勉則不中。不思則不得。不貳過者也。故夫¶
子之言曰。回之為人也。擇乎中庸。得一善。則拳拳服膺而¶
不失之矣。又曰。顏氏之子。其殆庶幾乎。言猶未至也。而孟¶
子亦曰。顏子具聖人之體而微者。皆謂不能無生於其心。¶
而亦不暴之於外。考之於聖人之道。差為過耳。顏子自惟¶ 
<pb:NFKB_QTW_p0557-12a>
其若是也。於是居陋巷以致其誠。飲一瓢以求其志。不以¶
富貴妨其道。不以隱約易其心。確乎不拔。浩然自守。知高¶
堅之可尚。忘鑽仰之為勞。任重道遠。竟莫之致。是以夫子¶
歎其不幸短命。今也則亡。謂其不能與已並立於至聖之¶
域。觀教化之大行也。不然。夫行發於身。加於人。言發乎邇。¶
見乎遠。苟不慎也。敗辱隨之。而後思欲不貳過。其於聖人¶
之道。不亦遠乎。而夫子尚肯謂之其殆庶幾。孟子尚復謂¶
之具體而微者哉。則顏子之不貳過。盡在是矣。謹論。¶ 

** 爭臣論¶ 
:PROPERTIES:
:TITID: QTWTIT11123
:PERSID: QTWAUT1455
:END:
¶
<pb:NFKB_QTW_p0557-12b>

或問諫議大夫陽城於愈。可以為有道之士乎哉。學廣而¶
聞多。不求聞於人也。行古人之道。居於晉之鄙。晉之鄙人。¶
薰其德而善良者幾千人。大臣聞而薦之。天子以為諫議¶
大夫。人皆以為華。陽子不色喜。居於位五年矣。視其德如¶
在野。彼豈以富貴移易其心哉。愈應之曰。是易所謂恒其¶
德貞而夫子凶者也。惡得為有道之士乎哉。在易蠱之上¶
九云。不事王侯。高尚其事。蹇之六二則曰。王臣蹇蹇。匪躬¶
之故。夫不以所居之時不一。而所蹈之德不同也。若蠱之¶
上九。居無用之地。而致匪躬之節。蹇之六二。在王臣之位。¶ 

<pb:NFKB_QTW_p0557-13a>

而高不事之心。則冒進之患生。曠官之刺興。志不可則。而¶
尤不終無也。今陽子在位。不為不久矣。聞天下之得失。不¶
為不熟矣。天子待之。不為不加矣。而未嘗一言及於政。視¶
政之得失。若越人視秦人之肥瘠。忽焉不加喜戚於其心。¶
問其官。則曰諫議也。問其祿。則曰下大夫之秩也。問其政。¶
則曰我不知也。有道之士。固如是乎哉。且吾聞之。有官守¶
者。不得其職則去。有言責者。不得其言則去。今陽子以為¶
得其言言乎哉。得其言而不言。與不得其言而不去。無一¶
<pb:NFKB_QTW_p0557-13b>
可者也。陽子將為祿仕乎。古之人有云。仕不為貧。而有時¶
乎為貧。謂祿仕者也。宜乎辭尊而居卑辭富而居貧。若抱¶
關擊柝者可也。蓋孔子嘗為委吏矣。嘗為乘田矣。亦不敢¶
曠其職。必曰會計當而已矣。必曰牛羊遂而已矣。若陽子¶
之秩祿。不為卑且貧。章章明矣。而如此。其可乎哉。或曰否。¶
非若此也。夫陽子惡訕上者。惡為人臣招其君之過而以¶
為名者。故雖諫且議。使人不得而知焉。書曰。爾有嘉謨嘉¶
猷。則入告爾后於內。爾乃順之於外。曰斯謨斯猷。惟我后¶
之德。夫陽子之用心亦若此者。愈應之曰。若陽子之用心¶
如此。滋所謂惑者矣。入則諫其君。出不使人知者。大臣宰¶ 
<pb:NFKB_QTW_p0557-14a>
相者之事。非陽子之所宜行也。夫陽子本以布衣隱於蓬¶
蒿之下。主上嘉其行誼。擢在此位。官以諫為名。誠宜有以¶
奉其職。使四方後代知朝廷有直言骨鯁之臣。天子有不¶
僭賞從諫如流之美。庶巖穴之士。聞而慕之。束帶結髮。願¶
進於闕下。而伸其辭說。致吾君於堯舜。熙鴻號於無窮也。¶
若書所謂。則大臣宰相之事。非陽子之所宜行也。且陽子¶
之心。將使君人者惡聞其過乎。是啟之也。或曰。陽子之不¶
求聞而人聞之。不求用而君用之。不得已而起。守其道而¶
不變。何子過之深也。愈曰。自古聖人賢士。皆非有求於聞¶
<pb:NFKB_QTW_p0557-14b>
用也。閔其時之不平。人之不乂。得其道不敢獨善其身。而¶
必以兼濟天下也。孜孜矻矻。死而後已。故禹過家門不入。¶
孔席不暇暖。而墨突不得黔。彼二聖一賢者。豈不知自安¶
佚之為樂哉。誠畏天命而悲人窮也。夫天授人以賢聖才¶
能。豈使自有餘而已。誠欲以補其不足者也。耳目之於身¶
也。耳司聞而目司見。聽其是非。視其險易。然後身得安焉。¶
聖賢者。時人之耳目也。時人者。聖賢之身也。且陽子之不¶
賢。則將役於賢以奉其上矣。若果賢。則固畏天命而閔人¶
窮也。惡得以自暇逸乎哉。或曰。吾聞君子不欲加諸人。而¶ 
<pb:NFKB_QTW_p0557-15a>
惡訐以為直者。若吾子之論。直則直矣。無乃傷於德而費¶
於辭乎。好盡言以招人過。國武子之所以見殺於齊也。吾¶
子其亦聞乎。愈曰。君子居其位。則思死其官。未得位。則思¶
修其辭以明其道。我將以明道也。非以為直而加人也。且¶
國武子不能得善人。而好盡言於亂國。是以見殺。傳曰。惟¶
善人能受盡言。謂其聞而能改之也。子告我曰。陽子可以¶
為有道之士也。今雖不能及已。陽子將不得為善人乎哉。¶ 

** 三器論¶ 
:PROPERTIES:
:TITID: QTWTIT11124
:PERSID: QTWAUT1455
:END:

或曰。天子坐於明堂。執傳國璽。列九鼎。使萬方之來者。惕¶
<pb:NFKB_QTW_p0557-15b>
然知天下之人。意有所歸。而太平之階具矣。後王者或闕。¶
何如。對曰。異乎吾所聞。歸天人之心。興太平之基。是非三¶
器之能繫也。子不謂明堂。天子布政者耶。周公成王居之¶
而朝諸侯。美矣。幽厲居之何如哉。子不謂傳國之璽。帝王¶
所以傳寶者耶。漢高文景得之而以為寶。美矣。新莽胡石¶
得之何如哉。子不謂九鼎。帝王之所謂神器耶。夏禹鑄之。¶
周文遷之。而為寶。美矣。桀癸紂辛有之何如哉。若然。歸天¶
人之心。興太平之階。决非三器之所能也。夫帝王之聖者。¶
卑宮室。賤金玉。斥無用之器。以示天下。貽子孫。而後王猶¶ 
<pb:NFKB_QTW_p0557-16a>
殫天下之土木不肯已。又安忍誇廣之。尊其為明堂歟。若¶
傳國璽之狂嬴賊新。童心侈意而為之。示既有之。不抵之¶
足矣。稱其符瑞則未也。若九鼎之死百牢不能膏其腹。火¶
萬載不能黔其足。其烹飪祠之用又足取。豈不為無用之¶
器哉。堯水滔天。人禽鬼神之居相混已。禹導川決水。以分¶
神人之居。乃銷九金。乃鑄九鼎。儀萬有之族。露怪異之狀。¶
其護人己。其救人已。後王决不如大禹識鬼神之狀。又無¶
當時汨沒之危。而徒欲閫金大廣器物。與夫墊巾效郭異¶
名同藺者。豈不遠哉。是亦見謬也。噫。不務其修誠於內。而¶
<pb:NFKB_QTW_p0557-16b>
務其盛飾於外。匹夫之不可。而况帝王哉。¶ 

** 送窮文¶ 
:PROPERTIES:
:TITID: QTWTIT11125
:PERSID: QTWAUT1455
:END:

元和六年。正月乙丑晦。主人使奴星結柳作車。縛草為船。¶
載糗輿粻。牛繫軛下。引帆上檣。三揖窮鬼而告之曰。聞子¶
行有日矣。鄙人不敢問所塗。竊具船與車。備載糗粻。日吉¶
時良。利行四方。子飯一盂。子啜一觴。攜朋挈儔。去故就新。¶
駕塵彍風。與電爭先。子無底滯之尤。我有資送之恩。子等¶
有意於行乎。屏息潛聽。如聞音聲。若嘯若啼。圭[:#AS-FBEC:●]石歘嚘¶
嚶。毛髮盡竪。竦肩縮頸。疑有而無。久乃可明。若有言者曰。¶
吾與¶ 
<pb:NFKB_QTW_p0557-17a>
子居。四十年餘。子在孩提。吾不子愚。子學子耕。求官與名。¶
惟子是從。不變於初。門神戶靈。我叱我呵。包羞詭隨。志不¶
在他。子遷南荒。熱爍濕蒸。我非其鄉。百鬼欺陵。太學四年。¶
朝虀暮鹽。惟我保汝。人皆汝嫌。自初及終。未始背汝。心無¶
異謀。口絕行語。於何聽聞。云我當去。是必夫子信讒。有閒¶
於予也。我鬼非人。安用車船。鼻齅臭香。糗粻可捐。單獨一¶
身。誰為朋儔。子苟備知。可數已不。子能盡言。可謂聖智。情¶
狀既露。敢不迴避。主人應之曰。子以吾為真不知也耶。子¶
之朋儔。非六非四。在十去五。滿七除二。各有主張。私立名¶
<pb:NFKB_QTW_p0557-17b>
字。捩手覆羹。轉喉觸諱。凡所以使吾面目可憎。語言無味¶
者。皆子之志也。其名曰智窮。矯矯亢亢。惡圓喜方。羞為姦¶
欺。不忍害傷。其次名曰學窮。傲數與名。摘抉杳微。高挹㣥¶
言。執神之機。又其次曰文窮。不專一能。怪怪奇奇。不可時¶
施。祗以自嬉。又其次曰命窮。影與形殊。面醜心妍。利居眾¶
後。責在人先。又其次曰交窮。磨肌戛骨。吐出心肝。企足以¶
待。寘我讎寃。凡此五鬼。為吾五患。饑我寒我。興訛造訕。能¶
使我迷。人莫能閒。朝悔其行。暮已復然。蠅營狗苟。驅去復¶
還。言未畢。五鬼相與張眼吐舌。跳踉偃仆。抵掌頓脚。失笑¶ 
<pb:NFKB_QTW_p0557-18a>
相顧。徐謂主人曰。子知我名。凡我所為。驅我令去。小黠大¶
癡。人生一世。其久幾何。吾立子名。百世不磨。小人君子。其¶
心不同。惟乖於時。乃與天通。攜持琬玉。易一羊皮。飫於肥¶
甘。慕彼糠糜。天下知子。誰過於予。雖遭斥逐。不忍子疎。謂¶
予不信。請質詩書。主人於是垂頭喪氣。上手稱謝。燒車與¶
船。延之上座。¶ 

** 弔武侍御所畫佛文¶ 
:PROPERTIES:
:TITID: QTWTIT11126
:PERSID: QTWAUT1455
:END:

御史武君。當年喪其配。斂其遺服櫛珥鞶帨於篋。月旦十¶
五日。則一出而陳之。抱嬰兒以泣。有為浮屠之法者。造武¶
<pb:NFKB_QTW_p0557-18b>
氏而諭之曰。是豈有益耶。吾師云。人死則為鬼。鬼且復為¶
人。隨所積善惡受報。環復不窮也。極西之方有佛焉。其土¶
大樂。親戚姑能相為圖是佛而禮之。願其往生。莫不如意。¶
武君憮然辭曰。吾儒者。其可以為是。既又逢月旦十五日。¶
復出其篋實而陳之。抱嬰兒以泣。且殆而悔曰。是真何益¶
也。吾不能了釋氏之信不。又安知其不果然乎。於是悉出¶
其遺服櫛佩。合若干種。就浮屠師請圖前所謂佛者。浮屠¶
師受而圖之。韓愈聞而弔之曰。晢晢兮目存。丁寧兮耳言。¶
忽不見兮不聞。莽誰窮兮本源。圖西佛兮道予懃。以妄塞¶ 
<pb:NFKB_QTW_p0557-19a>
悲兮慰新魂。嗚呼奈何兮弔以茲文。¶ 

** 後漢三賢贊三首¶ 
:PROPERTIES:
:TITID: QTWTIT11127
:PERSID: QTWAUT1455
:END:

王充者何。會稽上虞。本自元城。爰來徙居。師事班彪。家貧¶
無書。閱書於肆。巿肆是游。一見誦憶。遂通眾流。閉門潛思。¶
論衡以修。為州治中。自免歸歟。同郡友人。謝姓夷吾。上書¶
薦之。待詔公車。以病不行。年七十餘。乃作養性一十六篇。¶
肅宗之時。終於永元。¶ 

王符節信。安定臨涇。好學有志。為鄉人所輕。憤世著論。潛¶
夫是名。述赦之篇。以赦為賊。良民之甚。其旨甚明。皇甫度¶
<pb:NFKB_QTW_p0557-19b>
遼。聞至乃驚。衣不及帶。屣履出迎。豈若雁門。問雁呼卿。不¶
仕終家。吁嗟先生。¶ 

仲長統公理。山陽高平。謂高幹有雄志而無雄才。其後果¶
敗。以此有聲。俶儻敢言。語默無常。人以為狂生。州郡會召。¶
稱疾不就。著論見情。初舉尚書郎。後參丞相軍事。卒不至¶
於滎。論說古今。發憤著書。昌言是名。友人繆襲。稱其文章。¶
足繼西京。四十一終。何其短耶。嗚呼先生。¶ 

** 高君畫贊¶ 
:PROPERTIES:
:TITID: QTWTIT11128
:PERSID: QTWAUT1455
:END:

君子溫閑。骨氣委和。迹不拒物。心不揚波。澄源卷璞。含白¶ 
<pb:NFKB_QTW_p0557-20a>
瑳瑳。遺紙一張。德音不忘。¶ 

** 五箴(并序)¶ 

:PROPERTIES:
:TITID: QTWTIT11129
:PERSID: QTWAUT1455
:END:

人患不知其過。既知之。不能改。是無勇也。余生二十有八¶
年。髮之短者日益白。齒之搖者日益脫。聰明不及於前時。¶
道德日負於初心。其不至於君子而卒為小人也昭昭矣。¶
作五箴以訟其惡云。¶ 

** 　游箴¶ 
:PROPERTIES:
:TITID: qtw-d1e149660
:PERSID: QTWAUT1455
:END:

余少之時。將求多能。蚤夜以孜孜。余今之時。既飽而嬉。蚤¶
<pb:NFKB_QTW_p0557-20b>
夜以無為。嗚呼余乎。其無知乎。君子之棄。而小人之歸乎。¶ 

** 　言箴¶ 
:PROPERTIES:
:TITID: qtw-d1e149665
:PERSID: QTWAUT1455
:END:

不知言之人。烏可與言。知言之人。默焉而其意已傳。幕中¶
之辯。人反以汝為叛。臺中之評。人反以汝為傾。汝不懲邪。¶
而呶呶以害其生邪。¶ 

** 　行箴¶ 
:PROPERTIES:
:TITID: qtw-d1e149670
:PERSID: QTWAUT1455
:END:

行與義乖。言與法違。後雖無害。汝可以悔。行也無邪。言也¶
無頗。死而不死。汝悔而何。宜悔而休。汝惡曷瘳。宜休而悔。¶
汝善安在。悔不可追。悔不可為。思而斯得。汝則弗思。¶ 

** 　好惡箴¶ 
:PROPERTIES:
:TITID: qtw-d1e149675
:PERSID: QTWAUT1455
:END:

<pb:NFKB_QTW_p0557-21a>

無善而好。不觀其道。無悖而惡。不詳其故。前之所好。今見¶
其尤。從也為比。捨也為讎。前之所惡。今見其臧。從也為愧。¶
捨也為狂。維讎維比。維狂維愧。於身不祥。於德不義。不義¶
不祥。維惡之大。幾如是為。而不顛沛。齒之尚少。庸有不思。¶
今其老矣。不慎胡為。¶ 

** 　知名箴¶ 
:PROPERTIES:
:TITID: qtw-d1e149682
:PERSID: QTWAUT1455
:END:

內不足者。急於人知。霈焉有餘。厥聞四馳。今日告汝。知名¶
之法。勿病無聞。病其煜煜。昔者子路。惟恐有聞。赫然千載。¶
<pb:NFKB_QTW_p0557-21b>
德譽愈尊。矜汝文章。負汝言語。乘人不能。揜以自取。汝非¶
其父。汝非其師。不請而教。誰云不欺。欺以賈憎。揜以媒怨。¶
汝曾不寤。以及於難。小人在辱。亦克知悔。及其既寧。終莫¶
能戒。既出汝心。又銘汝前。汝如不顧。禍亦宜然。¶ 

** 瘞硯銘¶ 
:PROPERTIES:
:TITID: QTWTIT11130
:PERSID: QTWAUT1455
:END:

隴西李觀元賓。始從進士貢在京師。或貽之硯。既四年。悲¶
歡窮泰。未嘗廢其用。凡與之試藝春官。實二年。登上第。行¶
於裦谷。役者劉允誤墜之地。毀焉。乃匣歸埋於京師里中。¶
昌黎韓愈。其友人也。贊且識云。¶ 

土乎成質。陶乎成器。復其質。非生死類。全斯用。毀不忍棄。¶ 

<pb:NFKB_QTW_p0557-22a>

埋而識之。仁之義。硯乎硯乎。與[:#AS-8BE7:⿱一⿻九冫]礫異。¶ 

** 高君仙硯銘(并序)¶ 

:PROPERTIES:
:TITID: QTWTIT11131
:PERSID: QTWAUT1455
:END:

儒生高常與予下天壇。中路獲硯石。似馬蹄狀。外稜孤聳。¶
內發墨色。幽奇天然。疑神仙遺物。寶而用之。請予銘底。仙¶
馬有靈。迹在於石。稜而宛中。有點墨迹。文字之祥。君家其¶
昌。¶ 

¶
<pb:NFKB_QTW_p0557-22b>
