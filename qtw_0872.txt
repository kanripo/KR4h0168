#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0871-20a> 
#+PROPERTY: JUAN 0872
欽定全唐文卷八百七十二¶ 

<pb:NFKB_QTW_p0872-01a>

* 薛文美¶ 
:PROPERTIES:
:PERSID: QTWAUT2486
:END:

文美。南唐保大時官寧國軍節度推官知錄鎮事朝議郎¶
檢校尚書主客郎中。¶ 

** 涇縣小廳記¶ 
:PROPERTIES:
:TITID: QTWTIT17546
:PERSID: QTWAUT2486
:END:

余自出周行。來治斯邑。竊觀圖籍。亦覩風土。歷代屢為郡。¶
復改縣。隸豫章焉。爾後割龍門鄉為太平縣。沙城鄉為旌¶
德縣。石埭鄉為石埭縣。可知古封疆遠近爾。太和中。裴明¶
府銲惜其山勢雄峭。溪帶奔傾。翠鎖居人。煙和公舍。聞奏。¶
<pb:NFKB_QTW_p0872-01b>
依萬年縣廨宇制置。縣署之後。池塘迂折。半里有餘。雖水¶
涸草侵。波瀾不見。而斜灣曲岸。景致宛然。別有亭基五所。¶
古木修篁。交蔭若葢。覩斯遺址。甚鬱於懷。然則民病未除。¶
官方到任。不可追往。有害於今。終伺豐穰。以續故事。庚戌¶
歲中秋。始剏高亭一閒兩厦。風來入面。目達四方。危儗鼇¶
頭。靜同天籟。乃命曰齊雲亭。小廳者。乃縣之古廳也。不記¶
年代。屢曾增修。柱木傾斜。風雨不蔽。頹毀既甚。坐立非安。¶
議始重興。量功採斫。先有洪水漂出巨材。久在溪壖。謂其¶
蠧朽。試請少府邢公楷監工人往視。得直木數條。㳂泝而¶ 
<pb:NFKB_QTW_p0872-02a>
來。如神所惠。爰運斤斧。遄就公廳。榱桷端堅。棟梁宏壯。威¶
儀百里。花煥一方。復於廳後葢廊屋三間。水閣三間。重梁¶
續柱。架嶮飛空。簷影照波。荷香入檻。曰來風閣。東北隅茅¶
亭一所。花卉藂雜。果實枝繁。翠色長在。嵐光不散。亦重修¶
飾。別是幽奇。曰烟鎖亭。因記小廳。乃得總述。非衒功積。要¶
載歲時。大唐保大十一年歲次癸丑七月二十六日。寧國¶
軍節度推官知錄鎮事朝議郎檢校尚書主客郎中賜紫¶
金魚袋薛文美記。¶ 

* 張洎¶ 
:PROPERTIES:
:PERSID: QTWAUT2487
:END:
¶
<pb:NFKB_QTW_p0872-02b>

洎字師黯。改字偕仁。滁州全椒人。南唐進士。累遷中書舍¶
人清輝殿學士。入宋。歷官參知政事。卒年六十四。贈刑部¶
尚書。¶ 

** 張司業詩集序¶ 
:PROPERTIES:
:TITID: QTWTIT17547
:PERSID: QTWAUT2487
:END:

司業諱籍。字文昌。蘇州吳人也。(一作和州烏江人)貞元十五年丞¶
相渤海公下及第。歷官太祝祕書郎國子博士水部員外¶
郎國子司業。公為古風最善。自李杜之後。風雅道喪。繼其¶
美者。惟公一人。故白太傅讀公集曰。張公何為者。業文三¶
十春。尤工樂府詞。舉代少其倫。又姚祕監嘗贈公詩云。妙¶ 
<pb:NFKB_QTW_p0872-03a>
絕江南曲。凄涼怨女詩。古風無手敵。新語是人知。其為當¶
時文士推服也如此。元和中。公及元丞相白樂天孟東野¶
歌詞。天下宗匠。謂之元和體。又長於今體律詩。貞元已前。¶
作者閒出。大抵互相祖尚。拘於常態。迨公一變。而章句之¶
妙。冠於流品矣。自唐末多故。洊經離亂。公之遺集。十不存¶
一。予自丙午歲迨至乙丑歲。相次緝綴。僅得四百餘篇。藏¶
諸篋笥。餘則更俟博訪。以廣其遺闕云耳。¶ 

* 任光¶ 
:PROPERTIES:
:PERSID: QTWAUT2488
:END:

光。南唐乾德四年進士第一。任將仕郎縣尉。¶ 
¶
<pb:NFKB_QTW_p0872-03b>

** 唐臨川府崇仁縣地藏普安禪院碑銘¶ 
:PROPERTIES:
:TITID: QTWTIT17548
:PERSID: QTWAUT2488
:END:

夫真覺了然。離諸名相。橫大千而非有。等虛無以非空。譬¶
夫色映琉璃。覩之則元黃斯在。月涵止水。為之則游泳徒¶
勞。自四大相摩。六根競熾。認賊作子。以幻為真。情塵逾於¶
峻極。愛流深乎浩杳。然後因病而須藥。以渡而假筏。故我¶
竺乾先生唱以無緣之慈。不盡有無之法。化分萬行。教立¶
三乘。隨彼性根。次第啟迪。則造幢造像。施力施財。皆福報¶
之大端。迴向之廣途也。地藏普安禪院者。邑人右軍牙將¶
充昭武軍客司引客虞候鄧進與弟亮弟逵等之所建置¶ 
<pb:NFKB_QTW_p0872-04a>
也。地居爽塏。境占幽奇。法宇禪堂。洞然虛白。金容寶像。煥¶
若莊嚴。清溪經其前。崇林映其後。入座而風傳爽籟。開軒¶
而雲吐凝嵐。蓋禪那宴寂之場。大士棲真之所也。初邑中¶
無禪剎。或毳侶經遊。則投足無地。往往止於白衣之家。甲¶
子年中。有守勳和尚者。法門之柱石也。振衣而來。覩斯衋¶
然。謂鄧生曰。聞君豪富特達。好事然諾。老僧欲構一禪齋。¶
以待南北。乃此方未曾有之勝事也。吾子其可為乎。鄧生¶
聞之。忻然炷香禮拜曰。若和尚能此駐錫。則弟子敢不發¶
心。遂於縣西南巴水之陰。得此福地。剏是道場。故曰地藏¶
<pb:NFKB_QTW_p0872-04b>
者。因廢額也。普安者。表新意也。自誅茅翦棘。從基作構。咸¶
諮其規度。無有限量。一物已上。靡不完整。凡有緡數百萬¶
焉。彼優填作像。須達布金。比諸信施。可謂至矣。土木既畢。¶
會勳公從鄱陽法眷造先師亭之請。且曰。功成不居。古人¶
之道也。矧往畢吾師之遺懿乎。固畱不諾而去。監院僧惠¶
崇。理心淳熟。練行精明。識中之智慧熒煌。塵外之空花零¶
落。隨緣利物。有感必通。勳公既去。鄧生眷其德業。懇請而¶
來。以為欲闡真宗。慮食輪之將柅。或難周給。雖海會以疇¶
依。盍置田園。用計悠久。鄧生曰然。即捨附郭田三千把入¶ 
<pb:NFKB_QTW_p0872-05a>
常住。俾夫金繩既耀。香積彌芬。二時既獲於坐豐。四衆攸¶
加於景附。夫飯一僧。圖一像。猶獲大利益。况斯邑之地。前¶
瞻何玉。旁即曹山寺。達疎山諸祖道場多由此出。或摩尼¶
在握。或窮子垂歸。使至是者皆洗足而居。開盂以食。於此¶
津涉。自我權輿。可謂未嘗有之勝事也。蓋有以知鄧氏之¶
善因。信無量矣。鄧氏之福報。信無量矣。予比佐是邑。屬時¶
和歲豐。居多暇日。與明府扶風公每遊斯院。而崇公以予¶
早因薄伎。嘗竊高科。繕錄所因。以碑見請。適苦多病。辭之¶
未能。秋九月。承詔命歸京師。即路有期。前請愈確。勉書事¶
<pb:NFKB_QTW_p0872-05b>
實。有媿斐然。銘曰。¶ 

至哉空王。妙道無方。失在揀擇。得非思量。風寂水定。塵銷¶
鏡光。本來無物。是謂真常。真常甚夷。金言不欺。愛見所縛。¶
衆生莫知。三乘引拔。六度針醫。不有權變。疇將救之。良田¶
如金。不種何穫。巨福如海。不勸何作。惟彼上人。能先斧鑿。¶
惟此信士。能應彫斵。巴水之陰。肇興禪室。壯若神運。巧同¶
化出。永茂空林。長光佛日。巍巍福田。與道相畢。¶ 

* 李徵古¶ 
:PROPERTIES:
:PERSID: QTWAUT2489
:END:

徵古。袁州宜春人。南唐昇元末第進士。事齊王景達為宮¶ 
<pb:NFKB_QTW_p0872-06a>
官。改樞密副使。後坐宋齊邱黨削奪官爵。置洪州賜死。¶ 

** 廬江宴集記¶ 
:PROPERTIES:
:TITID: QTWTIT17549
:PERSID: QTWAUT2489
:END:

江南山水。天下無與爭也。匡廬落星。江南無與爭也。奇峯¶
秀壑。穹嵓邃室。簡素極辭華之贍。不能紀其一二。圖畫盡¶
丹青之妙。何常狀其髣髴。乾貞己酉歲。予旅遊及此。得國¶
朝四門博士庭筠書堂故基。背五乳之峯。帶遷鶯之谷。瀑¶
布在右。分一派以走白。彭蠡在前。凝萬頃以含虛。斯又匡¶
廬閒無與爭也。予方肄業。乃結廬而止。俄而長樂從弟兄¶
洎親友十餘人繼至。明年。予倚金印峯。復營小堂以自居。¶
<pb:NFKB_QTW_p0872-06b>
遊焉息焉。無復四方之志。當是時。烈祖皇帝猶秉吳政。築¶
大防以壅才俊。張宏網以罟英賢。近悅遠來。雲附影從。予¶
雖不佞。中於一目。繇是歷祕閣。登郎署。曳裾齊邸。記室在¶
闥。領樞近之任。拒此已二十年矣。今春以疾免職。獲自銓¶
曹郎中出典宜春。之任南去。稅駕言歸。駐旌斾於江上。攜¶
賓僚於林下。薙蓁莽以俯仰。濃陰認手植之木。登嶙峋以¶
嘯傲。清音識舊流之泉。谷鳥山鐘。江雲潭月。稱心豁耳。一¶
如曩昔。追懷同志。或在或亡。金章之身。徒皆貴仕。霜華入¶
鬢。已失少年。聖上睿武英文。康濟南服。重湖畧定。曾參帷¶ 
<pb:NFKB_QTW_p0872-07a>
幄之謀。五嶺未通。方荷折衝之寄。王事靡盬。受命忘家。支¶
頹補隳。繕治舊室。因磨翠琬。聊記斯來。巨唐保大十稔太¶
歲壬子三月十日。銀青光祿大夫檢校司徒使持節袁州¶
諸軍事守袁州刺史兼御史大夫柱國李徵古記。¶ 

* 張居詠¶ 
:PROPERTIES:
:PERSID: QTWAUT2490
:END:

居詠仕吳。累官至門下侍郎。入南唐。昇元元年為中書侍¶
郎同平章事。表請先主復姓。進左僕射兼門下侍郎。嗣主¶
立。罷為鎮海軍節度使卒。賜號順天翼運功臣。特贈守太¶
子太傅上柱國清河郡開國公。諡曰懿。¶ 
¶
<pb:NFKB_QTW_p0872-07b>

** 郊祀議¶ 
:PROPERTIES:
:TITID: QTWTIT17550
:PERSID: QTWAUT2490
:END:

孔子云。郊祀后稷以配天。宗祀文王於明堂以配上帝。此¶
萬世不易之法也。昔長孫無忌請祀高祖於圜丘以配昊¶
天上帝。祀太宗於明堂以配上帝。義為得之。今國家嗣興¶
唐祚。追尊孝德。而以堯舜為肇祀之祖。宜以神堯配天於¶
圜丘。孝德皇帝配上帝於明堂。禮也。其服物制度。古有常¶
儀。願罷一切偽飾。¶ 

* 沈彬¶ 
:PROPERTIES:
:PERSID: QTWAUT2491
:END:

彬字子文。洪州高安人。唐末應進士不第。仕南唐為祕書¶ 
<pb:NFKB_QTW_p0872-08a>
郎。尋以吏部郎中致仕。年八十餘。¶ 

** 方等寺經藏記¶ 
:PROPERTIES:
:TITID: QTWTIT17551
:PERSID: QTWAUT2491
:END:

古者伏羲氏之王天下也。始畫八卦。造書契。由是文籍生¶
焉。而以三墳五典載其前。以鳥官雲紀紀其後。則周文王¶
於羑里而演易。孔宣父於東魯以刪詩。以明古今國家之¶
所為。顯君臣父子之所作。由是吾道逐世而盛。斯文得口¶
而行。則四夷慕中夏禮教而來。聖典緣中土敬信而到。始¶
則周昭王知佛生於中國。後則漢明帝夢佛見於寢時。由¶
緒於今。史冊斯在。具司馬遷錄古老之語入於正史。郭景¶
<pb:NFKB_QTW_p0872-08b>
純采謠俗之志而以為書。尚勤萬代博古之賢。討尋懿行。¶
忙六合(闕三字)餘之學。探賾異聞。而又周柱史以道德為經。¶
本無為而自化。以清淨而自正。體虛無而通元言。杳冥中¶
而有精。以無欲而觀妙。上助皇王之大化。次歸純樸於輿¶
人。其中華之教。有斯史籍。備之載矣。而後以西方釋氏之¶
教。爰到同化人。僅二千餘年。以諸佛之大說因緣。救衆生¶
之漸深苦惱。以方便之言譬喻。以化度之力慈悲。若非調¶
御丈夫。出廣長舌相。或在給孤園內。或於耆闍崛山。集大¶
衆則此界他地俱來。說大乘則小法邪見頓悟。名為法寶。¶ 

<pb:NFKB_QTW_p0872-09a>

誌於佛言。以五百四函總三乘十二分教。兼此經文讚誦。¶
付諸國王大臣。約僧以齋戒精勤。化俗無驕奢放逸。復以¶
先朝白馬。嘗負真詮。梵本既來。翻譯相繼。求諸聞見。異代¶
同歸。有土皆行。無君不敬。於以傳真偈於神州海島。啟金¶
文於朝磬暮香。萬方生死之徒。動念者報應堪驗。六道輪¶
迴之類。歸心者超拔無疑。感空王之化誘多門。使㣥生之¶
歸向有路。遂大和五年六月。則有管內都監長講律大德¶
宏機尊宿律大德延壽與都勸首韋廣安羅環等。共為議¶
<pb:NFKB_QTW_p0872-09b>
焉。乃曰。塵世大空。浮生一夢。論古人則傷心墳塚。看浮俗¶
則彈指風燈。以為言有四夷。難生中國。上以天人福盡。暫¶
來作富貴英豪。奚知凡世罪多。又去入畜生餓鬼。驗諸佛¶
而既無誑語。修諸善而忍不同心。乃召居縣邑之信仁。住¶
寺院之上德。散請化緣之士。遐招書寫之人。一境共緣。十¶
年告畢。喜經論入衆函而俱滿。念工匠裝寶藏以共成。以¶
金仙居於中心。以風鐸鳴諸四角。言勝絕則如地湧出。觀¶
元妙則自天降來。若使共為護持。則牢度大神現寶珠於¶
頭上。更以同為讚歎。則信相菩薩鳴金鼓於夢中。功德此¶
圓。僧俗相賀。莫不松門白晝。竹牖良宵。梵音引讀於金文。¶ 

<pb:NFKB_QTW_p0872-10a>

燈焰延開於寶帙。遂使開禪毳客。入探貝葉之元。停口輪¶
師。來味蓮花之妙。是以一句一偈。聞之者涕淚堪垂。若女¶
若男。信受者歡喜皆大。狀渴鹿而口臨福海。如窮子而手¶
入寶山。使剛強者不煩王法而和柔。令罪業者不經地獄¶
而解脫。噫。人生須臾歲月。[:#AS-8BE1:●]忽死生。既貪身衒聰明。共好¶
心先警悟。慳貪作而貧窮是報。人我起而嗔恚復生。手來¶
而空手俱來。身去而空身共去。是人眼見。舉世心迷。預修¶
此日橋梁。何止一生福利。覩斯勝作。善莫大焉。彬八十餘¶
<pb:NFKB_QTW_p0872-10b>
生。三教在念。今幸覩(闕)家再造。禮教重新。先唐允聖於江¶
南。上帝儲休於域內。崇君臣忠敬之道。修寢廟配享之嚴。¶
覩虛空之吉祥雲。報清泰之再中瑞。以遠到者。人自蠻船¶
虜帳。以求貨者。物乃蚌寶蛟綃。化被八方。慶流萬福。寰區¶
有是。士庶幸焉。時乃秋掃陣雲。波澄鯨海。蓮清淨而朝涵¶
玉露。松偃蹇而夜喝金風。雁有翼以辭寒。僧無心而入妙。¶
幸於是日。聊以述焉。時唐保大二年八月十五日記。¶ 

* 孟賓子¶ 
:PROPERTIES:
:PERSID: QTWAUT2492
:END:

賓于字國儀。連州人。晉天福中進士。楚文昭王馬希範辟¶
為零陵從事。及恭孝王希萼入金陵。賓于歸南唐。累遷滏¶ 
<pb:NFKB_QTW_p0872-11a>
陽令。致仕隱玉笥山。自號㣥玉峯叟。復起為水部員外郎。¶
歸老連州。年八十七卒。¶ 

** 碧雲集序¶ 
:PROPERTIES:
:TITID: QTWTIT17552
:PERSID: QTWAUT2492
:END:

昔者仲尼刪三百篇。梁太子選十九首。厥後沿朝垂名者¶
不少。苦志者彌多。入室升堂。有其數矣。然六藝之旨。二南¶
之風。後來未甚窮目。沈淪者怨刺傷多。取事者雅頌一貫。¶
亂後江南鄭都官王貞白。用情創志。不共轍。不同塗。俱不¶
及矣。今覩淦陽宰隴西李中字有中。緣情入妙。麗則可知。¶
出示金編。備多奇句。祗如乾坤一夕雨。草木萬方春。此乃¶
<pb:NFKB_QTW_p0872-11b>
王澤所均。春風廣扇。姑蘇懷古云。歌舞一場夢。煙波千古¶
愁。因想繁華之日。引成興歎之詞。書王秀才壁句。貧來賣¶
書劍。病起憶江湖。詩人興歎。時政如何。聽鄭道士琴。秋月¶
空山寂。淳風一夜生。乃景清虛。真風迴返。徐司徒池亭句。¶
扶疎皆竹樹。冷澹似瀟湘。心匠所到。景致尤疎。落花句。酷¶
恨西園雨。生憎南陌風。阻公子歡。動旅人感。寒江莫泊寄¶
左偃云。煙火人家遠。汀州莫雨寒。詩人之作。客況淒然。秋¶
雨句。秋聲在梧葉。潤氣逼書幃。廬山句。谷春攢錦繡。石潤¶
疊瓊琳。比興之言。搜羅尤異。江行夜泊句。半夜風雷過。一¶ 
<pb:NFKB_QTW_p0872-12a>
天星斗寒。恐怖一場。虛明徹曉。寄劉鈞云。閒花半落處。幽¶
客未來時。得故人消息句。夢歸殘月曉。信到落花時。肺腸¶
難述。懷想可知。訪龍光謙上人云。相畱看山雪。盡日論風¶
騷。見請道之相於。望寒山之不舍。又七言宿廬山白雲峯¶
重道者院句。雲開碧落星河近。月出滄溟世界秋。又海上¶
從事秋日書懷句。千里夢隨殘月斷。一聲蟬送早秋來。又¶
夜泊寄友詩。魚龍不動澄江遠。煙霧皆收皎月高。東林寺¶
遠大師句。杉檜已依靈塔老。煙霞空鏁影堂深。登毗陵青¶
山樓有感句。千里吳山青不斷。一邊遼海浸無窮。訪洞仙¶
<pb:NFKB_QTW_p0872-12b>
宮不遇邵道者句。羽客不知何處去。洞前花落立多時。憶¶
溪居句。杜若菰蒲煙雨歇。一溪春色屬何人。又六言句。半¶
落銅臺月曉。亂飄金谷風多。客中春思云。又聽黃鳥綿蠻。¶
目斷家鄉未還。春水引將客夢。悠悠繞遍關山。賦泉句。誰¶
當秋霽後。獨聽月明中。柴司徒亭前假山句。螢影夜攢疑¶
燒起。茶煙朝出認雲歸。衆目所觀。他心不到。春莫懷故人¶
句。池館寂寥三月莫。落花重疊葢莓菭。惜春眷戀不忍掃。¶
感物心情無計開。贈王道士云。槎流海上波濤濶。酒滿壺¶
中天地春。論元酒太羹。常徒肯愛。述神龍真虎。賢者則知。¶ 

<pb:NFKB_QTW_p0872-13a>

負勤苦。值干戈。從軍之後。受命以來。上表中朝。乞歸故國。¶
以同氣沒世。二親在堂。棄一宰於淮西。獲安家於都邑。公¶
之忠孝彰矣。賢彥稱之。載被朱衣。猶思丹桂。乃為言曰。且¶
名隨牓上者衆。藝逐雲高者稀。今之人祗儔方干處士。賈¶
島長江。何須第一者哉。公理淦民。飲淦水。清白著矣。歌詠¶
興焉。況今賢為寶。以禮示人。必當閨籍將書。清庭即踐。愚¶
生於邂逅。得遂披承。時也素月流天。澄江如練。對滄州而¶
援筆。乏麗藻以當仁。以公五七言兼六言二百篇。目曰碧¶
<pb:NFKB_QTW_p0872-13b>
雲集。癸酉年八月五日序。¶ 

* 張紹¶ 
:PROPERTIES:
:PERSID: QTWAUT2493
:END:

紹。南唐人。¶ 

** 武夷山沖佑宮碑¶ 
:PROPERTIES:
:TITID: QTWTIT17553
:PERSID: QTWAUT2493
:END:

夫鴻濛未兆。凝一氣於幽原。混沌無形。接萬靈於空洞。逮¶
夫二儀開闢。六合權輿。清濁分流。元黃異色。乾綱既紐。麗¶
乎上者日月星辰。坤軸斯維。鎮乎下者川瀆山岳。[:#AS-8867:⿳士冖䂞]籥宇¶
宙。陶冶陰陽。調四氣以運五行。育三才而生萬物。當其九¶
皇御宇。五紀乘時。真璞無瑕。元珠絕纇。輦鳳驂龍之主。鶉¶
居鷇食之人。性與道俱。心將神會。惟清惟靜。齊含太上之¶ 
<pb:NFKB_QTW_p0872-14a>
真。無慮無營。盡類華胥之俗。洎乎大道既隱。上德寖衰。嗜¶
欲之源開。知覺之路闢。禮樂弛而忠信薄。智慧出而詐偽¶
生。澆俗滔天。元風掃地。是以聖人塵籠下土。芻狗蒸民。千¶
里麒麟。慙同跛鼈。九霄鴻鵠。媿雜壤蟲。指異境以飄纓。望¶
靈區而稅駕。安期東去。高步蓬邱。老氏西遊。遐趨崑頂。周¶
家子晉。乘獨鶴以凌霄。漢室劉安。隨八公而度世。其如十¶
洲三島。四極八荒。七靈既駐於鶱林。五老亦棲於方丈。商¶
徼流精之闕。金母攸居。滄湄暘谷之宮。童君是宅。青田紫¶
葢。玉溜丹霞。三十六洞天。並號神仙之府。七十二福地。俱¶
<pb:NFKB_QTW_p0872-14b>
為靈異之鄉。武夷山者。按葛洪傳。即第十六昇化真元之¶
洞天也。又陸鴻漸記昔有神人。自稱武夷君。曰吾為此境¶
地官。因以名焉。下有仙祠。其來久矣。盤根地表。積翠天中。¶
狀維嶽峻拔之形。聳太華削成之勢。紅巖紫壁。接雲漢以¶
流輝。邃宇幽房。映松蘿而逗影。靈源下發。南施化劒之津。¶
聖蹟傍臨。北望遺弓之野。筠貞嶰谷。木鬱鄧林。芝秀五明。¶
光搖絕頂。草芳十結。香滿迴溪。其間人去瓊樓。骨藏金鏁。¶
望佳城於碧岫。指夏屋於丹厓。王子喬之玉棺。乃從天降。¶
桓司馬之石槨。詎假人營。陵遷無欲墮之虞。刦盡靡不修¶ 
<pb:NFKB_QTW_p0872-15a>
之歎。至於秋中好景。物外真遊。會靈族於山椒。列雕盤於¶
天際。金鳳花絞之屋。高敞雲亭。銀龍彩蔓之旛。輕搖日觀。¶
瓊精泛雪。石髓凝霜。調素瑟之和音。風雲動色。吐清商之¶
妙唱。鸞鶴沈聲。乃神人化理之區。實仙子盤遊之地。曩以¶
皇靈中否。神器屢遷。九野飛塵。四郊多壘。元都紫府。與胡¶
越以同乖。玉樹芝田。將黍禾而並秀。我國家鴻基再造。景¶
命惟新。受河洛之圖書。法唐虞之揖讓。會塗山之玉帛。莫¶
有後期。興牧野之干戈。諒多慚德。聖上運膺下武。聖紹先¶
天。應千載之休期。執萬年之神契。齊乾坤而覆載。配日月¶
<pb:NFKB_QTW_p0872-15b>
以照臨。庶彙咸亨。萬方胥悅。向以閩荒未乂。蠻徼多虞。爰¶
徵不戰之言。順彼來蘇之望。漢將未踰於五嶺。百越從風。¶
舜干纔舞於兩階。三湘獻款。九州畏伏。八表懷歸。南暨龍¶
編。北踰雁塞。東極扶桑之野。西窮弱水之鄉。架險船深。稽¶
首而請命。馳煙驛霧。蹷角而來賓。可謂威震華戎。功格天¶
地。而猶日慎一日。雖休勿休。宵旰忘勞。雍熙在念。峒山駐¶
想。軒皇之問道猶賒。金闕凝情。周穆之省方未遂。乃眷東¶
顧。況屬多艱。永念靈區。鞠為茂草。特命出內庫中金。宣付¶
建州觀察使王崇文。俾乃舊址。更剏新居。再擬丹邱。重換¶ 
<pb:NFKB_QTW_p0872-16a>
絳闕。胥臣十除(疑)薙氏芟除。命王爾以行繩。令解飛而操¶
斧。分月中之仙桂。以作宏材。並海上之神山。將為巨鎮。虬¶
堂對峙。鷃閣連翹。聳勾曲之石樓。狀天台之玉室。梁橫螮¶
蝀。對霽景以增輝。瓦疊鴛鴦。望晨風而欲遡。霜凝皓壁。霞¶
彩文楹。懸素魄於蕙櫋。植紅葩於藻井。金鋪月照。門闈流¶
熠燿之光。珠箔風搖。軒楹蹙漪漣之影。壇高砌玉。樹密攢¶
瓊。邃室斯崇。真容載穆。仙官在列。羽客來庭。樓殿玲瓏。髣¶
髴天中之物境。岡巒掩映。依稀洞裏之山川。爰精集聖之¶
區。別錫會仙之嶺。神功聖力。無得而稱。臣識類夏蟲。學疏¶
<pb:NFKB_QTW_p0872-16b>
喻馬。嵇中散常悲俗骨。魯司寇但媿醯雞。色絲黃絹之文。¶
聲華素乏。玉闕丹臺之事。紀述何能。恭禀宸嚴。勉旌福地。¶
雖六天成燒。與皇極以長存。八極飛塵。將斯文而不墜。頌¶
曰。¶ 

大始未形。混沌無際。上元開運。乾坤定位。日月麗天。山川¶
鎮地。萬彙猶屯。三才始備。肇有(一作肇開)神化。初生蒸民。上惟¶
立德。下無私親。皇風蕩蕩。黔首淳淳。天下有道。誰非聖人。¶
嗜慾源開。澆漓俗盛。賢者避世。真人革命。八極神鄉。十洲¶
異境。翠阜丹邱。潛靈宅聖。惟彼武夷。實曰洞天。峯巒黛染。¶ 

<pb:NFKB_QTW_p0872-17a>

巖岫霞鮮。金房玉室。羽葢雲軿。葬因風雨。會有神仙。國步¶
多艱。(一作聖道湮微)皇綱中絕。四海九州。[:#AS-9376:●]分幅裂。稔禍陬隅。阻¶
兵甌越。寂寞元風。荒涼綘闕。赫赫烈祖。再造丕基。拱揖高¶
讓。神人樂推。明明我后。允協昌基。功崇下武。德茂重熙。睿¶
哲英斷。雄畧神智。拓土開疆。經天緯地。五嶺來庭。三湘請¶
吏。四海震威。(一作澄瀾)㣥生懷惠。猶勞宵旰。猶混車書。貪狼俟¶
靜。害馬方除。淹畱駿馭。想像鶉居。(一作仙居)心懸空同。夢到華¶
胥。乃眷名山。追惟聖迹。內庫頒金。元侯奉職。三境求規。五¶
<pb:NFKB_QTW_p0872-17b>
靈(一作九靈)取則。跨谷彌岡。張霄架極。珠宮寶殿。璇臺玉堂。鳳¶
翔高甍。龍轉迴廊。錯落金碧。玲瓏璧璫。雲生柱礎。電繞藩¶
牆。七聖斯嚴。三君如在。八景靈輿。九華神葢。清霄莫匹。明¶
霜匪對。彷彿壺中。依稀物外。(一作象外)衆真之宇。擬之無倫。會¶
仙之觀。名之維新。高峯為壑。區谷成坰。(一作高岸為谷巨¶
壑成塵)皇猷頌聲。永絕緇磷。¶ 

* 張泌¶ 
:PROPERTIES:
:PERSID: QTWAUT2494
:END:

泌事南唐。官句容縣尉。¶ 

** 上後主書¶ 
:PROPERTIES:
:TITID: QTWTIT17554
:PERSID: QTWAUT2494
:END:

我大唐之有天下也。造功自高祖。重熙於太宗。聖子神孫。¶ 

<pb:NFKB_QTW_p0872-18a>

歷載三百。丕祚中否。烈祖紹興。大勳未集。肆我大行嗣之。¶
德則休明。降年不永。襲唐祚者。非陛下而誰。臣聞昔漢文¶
帝承高祖之後。天下一家。已三十年。德教被於物也久矣。¶
而又封建子弟。委用將相。合朱虛東牟之力。陳平周勃之¶
謀。宋昌之忠。諸侯之助。由中子而入立。可謂正矣。及即位。¶
戒慎謙讓。服勤政事。躬行節約。思治平。舉賢良。賑鰥寡。除¶
收孥相坐之法。去誹謗妖言之令。不貴難得之貨。不作無¶
益之費。其屈已愛人也如此。晁錯賈誼賈山馮唐之徒。猶¶
<pb:NFKB_QTW_p0872-18b>
上書進諫。言必激切。至於痛哭流涕者。蓋懼靡不有初。鮮¶
克有終也。而文帝優容不咈。聖德充塞。幾至刑措。今陛下¶
當數歲大兵之後。鄰封襲利之日。國用匱竭。民力罷勞。而¶
野無劉章興居之人。朝無綘侯曲逆之佐。可謂危矣。試使¶
漢文帝之才。處今日之勢。何止於寒心消志而已也。臣惟¶
國家今日之急務。一曰舉簡大以行君道。二曰畧繁小以¶
責臣職。三曰明賞罰以彰勸善懲惡。四曰慎名器以杜作¶
威擅權。五曰詢言行以擇忠良。六曰均賦役以恤黎庶。七¶
曰納諫諍以容正直。八曰究毀譽以遠讒佞。九曰節用以¶
行克儉。十曰克已以固舊好。亦在審先代之治亂。考前載¶ 
<pb:NFKB_QTW_p0872-19a>
之襃貶。纎芥之惡必去。毫釐之善必為。密取與之機。濟寬¶
猛之政。進經學之士。退掊克之吏。察邇言以廣視聽。好下¶
問以開閉塞。斥無用之物。罷不急之務。此而不治。臣不信¶
矣。詩曰。敬之敬之。天維顯思。書曰。儆戒無虞。罔失法度。易¶
曰。其亡其亡。繫于苞桑。言君人者。必懼天之明威。遵古之¶
令典。作事謀始。居安慮危也。臣觀今日下民。期陛下之致¶
治。如百穀之仰膏雨。願陛下勉強行之。無俾文帝專美於¶
漢。臣死罪死罪。謹言。¶ 

¶
<pb:NFKB_QTW_p0872-19b>
