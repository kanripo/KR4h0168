#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0646-18a> 
#+PROPERTY: JUAN 0647
欽定全唐文卷六百四十七¶ 

<pb:NFKB_QTW_p0647-01a>

* 元稹¶ 
:PROPERTIES:
:PERSID: QTWAUT1600
:END:

稹字微之。河南人。擢明經判入等。補校書郎。元和元年舉¶
制科。對策第一。拜左拾遺。穆宗朝擢祠部郎中知制誥。入¶
翰林為承旨學士。長慶二年進同中書門下平章事。貶同¶
州刺史。改浙東觀察使。太和四年拜武昌節度使。卒年五¶
十三。贈右僕射。¶ 

** 奉制試樂為御賦(以和樂行道之本為韻依次用)¶ 

:PROPERTIES:
:TITID: QTWTIT12657
:PERSID: QTWAUT1600
:END:
¶
<pb:NFKB_QTW_p0647-01b>

臣伏奉庚寅之詔曰。天子以樂為御。其義則那。臣以為引¶
重任者無御不可。播盛德者非樂而何。蟠乎地而際乎天。¶
周流既超於馬力。發乎邇而應乎遠。馳聲亦倍於鑾和。喻¶
之為至。此實居多。大道既移。則舞行象成於覆載。小戎或¶
駕。則琴音决勝於騶歌。故聖王取彼驩然。喻諸沃若。制其¶
節奏。戒乎行作。聽祈招之什。冀絕跡於奔車。賦盤遊之詞。¶
俾慮危於朽索。是以南薰馳而虞德盛。北里騁而殷道惡。¶
控海內當並騖於勳華。執人柄豈爭功於良樂。斯御也。動¶
無險阻。發自和平。周旋罔害。歡愛則行。止之而優游靈府。¶
推之而浹洽寰瀛。非勞轅軛。但布莖英。陋乎足跡。運以精¶ 
<pb:NFKB_QTW_p0647-02a>
誠。爾或馳驅。難期於無災無害。我之步驟。乃在於大鳴小¶
鳴。故曰得禽而詭遇。不如率獸以仁聲。且跋涉者疲於山¶
川。條暢者格乎穹昊。慕入律而百蠻[:#AS-8F62:⿱鹿君]至。錫有功而諸侯¶
軌道。豈出戶庭。非專擊考。乘六氣之辨。哂六轡之徒施。鼓¶
八風而行。知八駿之非寶。於是屏造父。命后夔。或無聲而¶
至矣。或先進以道之。豈獨周域中而利其銜策。亦將肥天¶
下而淪乎膚肌。若此則宇宙蓋由乎一馬。牽制盡在於四¶
維。雖質文更變。而公共操持。莫不得之者昌。失之者損。俗¶
化清而鞭扑廢。和順積而車書混。故臣稹前跪而言曰。引¶
<pb:NFKB_QTW_p0647-02b>
重任者御為之先。播盛德者樂為之本。伏惟皇帝陛下推¶
是心而居其奧。臣徒欲貢所聞而安敢窺其閫。¶ 

** 善歌如貫珠賦(以聲氣圓直有如貫珠為韻依次用)¶ 

:PROPERTIES:
:TITID: QTWTIT12658
:PERSID: QTWAUT1600
:END:

珠以編次。歌有繼聲。美綿綿而不絕。狀纍纍以相成。偏佳¶
朗暢。屢比圓明。度雕梁而暗繞。誤綴網之頻驚。響象而然。¶
非謂結之以繩約。氣至則爾。故可貫之以精誠。原夫以節¶
為珠。以聲為緯。漸杳杳而無極。以多多而益貴。悠揚綠水。¶
訝合浦之同歸。繚繞青霄。環五星之一氣。望明月而宛轉。¶
感潛鮫之歔欷。若非象照乘之珍。安能忘在齊之味。其始¶ 
<pb:NFKB_QTW_p0647-03a>
也。長言邐迤。度曲纏綿。吟斷章而離離若間。引妙囀而一¶
一皆圓。小大雖倫。離朱視之而不見。唱和相續。師乙美之¶
而謂連。當其拂樹彌長。凌風乍直。意出彈者與高音而臻¶
極。及夫屬思漸繁。因聲屢有。想無脛者隨促節而奔走。以¶
洞徹為精英。比瑕疵於能否。次第其韻。且殷勤於士衡之¶
文。上下其音。謂低昂於游女之手。窈窕遠矣。徘徊繹如。髣¶
髴成象。玲瓏構虛。頻寄詞於章句之末。願連光於咳唾之¶
餘。清而且圓。直而不散。方同累丸之重疊。豈比沉泉之撩¶
亂。懼無知者。初憫默於暗投。善則返之。乃因循於舊貫。美¶
<pb:NFKB_QTW_p0647-03b>
清泠而發越。憶輝光之璀璨。始終雖異。細大靡殊。中規矩¶
於圓折。成條貫以縈紆。似是而非。賦湛露則方驚綴冕。有¶
聲無實。歌芳樹而空想垂珠。美惡難掩。前後不踰。亦比掄¶
材而至者。豈獨善歌之謂乎。¶ 

** 鎮圭賦(以王者端拱四維鎮寧為韻依次用)¶ 

:PROPERTIES:
:TITID: QTWTIT12659
:PERSID: QTWAUT1600
:END:

天子之鎮圭。十有二寸其長。義在撫十有二州之域。而為¶
億兆之王。圭比德焉。所以表特達之美。鎮大名也。有以示¶
彈壓之強。以之徵守。則有土之臣至。以之恤患。則受災之¶
地康。當宁無為於南面。朝日有事於東方。會百辟而執之。¶ 

<pb:NFKB_QTW_p0647-04a>

班五瑞於來者。作山龍之端表。我則清光皎然。雜蒲穀以¶
成行。爾則鞠躬如也。想夫彤闈乍曉。碧砌生寒。當玉座而¶
高居。狀中峯之冠瑤岫。透爐烟而迥出。意秋月之壓雲端。¶
是以聖后矜持。庶寮瞻重。安八荒於度內。故捧必當心。握¶
萬務於掌中。故大不盈拱。映冕旒則璿樞星綴。間黼黻而¶
瓊枝花擁。豈獨使威儀可觀。亦以明社稷有奉。美哉聖人¶
之制器也。靡不有類。銳上以象天。方下而法地。備采章以¶
盡飾。瑑崇高而定位。夫眾色不可以雜施。依方面之正者¶
<pb:NFKB_QTW_p0647-04b>
惟五。㣥山不可以咸寫。選域中之大者有四。盡舉凡而得¶
一。故相傳而莫二。義存敬慎。道在底綏。詳觀組約。足辨操¶
持。俾經制之不亂。若繰藉之相維。况國家備物繼周。垂衣¶
體舜。自天有命。非因桐葉而封唐。提象握機。故配土行而¶
執鎮。豈惟傳歷代之瑞寶。抑亦彰受命之符信者也。重曰。¶
圭銳也。睿作思而百志靈。鎮安也。安於道而萬物寧。亦嘗¶
三復斯名矣。所以表道德之惟馨。若此則君為道之本。器¶
乃道之形。苟能據於道而依於德。亦可以執無名之璞而¶
逍遙乎大庭。¶ 

** 觀兵部馬射賦(以藝成而動舉必有功為韻)¶ 

:PROPERTIES:
:TITID: QTWTIT12660
:PERSID: QTWAUT1600
:END:

<pb:NFKB_QTW_p0647-05a>

大司馬以馳射而選才。眾君子皆注目而觀藝。至張侯之¶
所。乃執弓而誓。誓曰。今皇帝製羽舞以敷文德。擇材官而¶
奮武衛。兼以超乘者為雄。不惟中鵠者得祭。用先才捷。志¶
亦和平。以多馬為能。故以馬為試。以得鹿為美。故以鹿為¶
正。豈獨武人之利。實惟君子之爭。射者皆曰諾。雖五善之¶
未習。庶一舉而有成。於是馬逸騤騤。士勇伾伾。蓄銳氣。候¶
歌詩。初聽采蘋之章。共調白羽。次逞穿楊之妙。忽縱青絲。¶
旁瞻突過。咸懼發遲。冀驥足之展矣。翻猿臂而射之。揮弓¶
<pb:NFKB_QTW_p0647-05b>
電掣。激矢風追。方當耦象。决裂麗龜。砉爾摧班。示偏工於¶
小者。安然飛鞚。故無憂於殆而。信候蹄之不爽。則舍拔之¶
無遺。故司射舉旌以効勝曰。爾能克備。我爵可期。賈餘勇¶
者。宜乘破竹之勢。善量力者。當引負薪之辭。由是靡不爭¶
先。莫肯為後。皆曰措柸於肘。十得其九。忝明試者。亦何嘗¶
而不有。破的之術。萬不失一。凡獻藝者。豈自疑於無必。衝¶
冠髮怒。揚鞭氣逸。引滿雷砰。騰凌飇疾。皆窮百中之妙。盡¶
由一札而出。乃知來者之藝。蓋亦前人之匹。若此則蹲甲¶
壯基。揚觶觀孔。信一場之獨擅。終六轡之未總。豈比乎浮¶
雲迥度。開月影而彎環。驟雨橫飛。挾星精而搖動。雖當至¶ 
<pb:NFKB_QTW_p0647-06a>
理。不忘庸功。天子垂衣。儼鵷行於北闕。夏官司馬。閱騎從¶
於南宮。貢士之程。職思其舉。會款塞五方之俗。觀校埒百¶
夫之禦。得雋為雄。唯能是與。星郎草奏。上獻拱辰之防。天¶
驕解顏。喜見射鵰之侶。客獨顧之而笑曰。此蓋有司之拔¶
萃。固非吾君之右汝。我有筆陣與詞鋒。可以偃干戈而息¶
戎旅。司文者聞之而驚曰。爾其自礪於爾躬。吾將獻爾於¶
王所。¶ 

** 郊天日五色祥雲賦(以題為韻)¶ 

:PROPERTIES:
:TITID: QTWTIT12661
:PERSID: QTWAUT1600
:END:
¶
<pb:NFKB_QTW_p0647-06b>

臣奉某日詔書曰。惟元祀月正之三日。將有事於南郊。直¶
端門而未出。天錫予以靈瑞。是何祥而何吉。臣拜稽首。敢¶
言其實。陛下乘五位而出震。迎五帝而郊天。五方騰其粹¶
氣。故雲五色以相宣。控壇乍直。捧日初圓。獸蹲而龍鱗熠¶
熠。鳥跂而鳳翼翩翩。羽蓋凝而軒皇暫駐。風馬駕而王母¶
欲前。影帶旂常。疑錯繡之遙動。昭章文物。比摛錦之相連。¶
觀之者無小無大。謂之曰若烟非烟。昔者卿雲作歌於虞¶
舜。白雲著詞於漢武。皆跂望而為言。非仰觀而遂覩。今陛¶
下德至天地。恩覃草莽。當翠輦黃屋之方行。見金枝玉葉¶
之可數。陋泰山之觸石方出。鄙高唐之舉袂如舞。昭布於¶ 
<pb:NFKB_QTW_p0647-07a>
公侯卿士。莫不稱萬嵗者三。並美於麟鳳龜龍。可以與四¶
靈而五。於是載筆氏書百辟之詞曰。郁郁紛紛。慶霄之雲。¶
古有堯舜。幸得以為君。象胥氏譯四夷之歌曰。煒煒煌煌。¶
天子之祥。唐有神聖。莫敢不來王。帝用愀然曰。予何力。澤¶
未周於四海。雲胡為而五色。來爾㣥后。舉爾眾職。因五行¶
以修五事。由五常以厚五德。正五刑以去五虐。繁五稼以¶
除五賊。苟順夫人理之父子君臣。安知夫雲物之赤黃蒼¶
黑。進我輦路。就我陶匏。雖有光華之萬狀。不若豐穰於四¶
郊。凡百庶寮。相趨而顧。稍疑江上之綺。果異封中之素。補¶
<pb:NFKB_QTW_p0647-07b>
天者雖欲抑之而不出。吞筆者安可寢之而無賦。越明日。¶
臣稹詠霈澤於雞竿之前。覩斯雲散之為五采之湛露。¶ 

** 范傳式可河南府壽安縣令制¶ 
:PROPERTIES:
:TITID: QTWTIT12662
:PERSID: QTWAUT1600
:END:

勅。范傳式。御史府多以法律見徵。苟覆視之不明。於薄責¶
而何逭。傳式在先朝時。嘗為監察御史。會孫革以[:#AS-FEE4:●]¶ 
[:#AS-FBEE:●]毀牧競田之獄來上。朝¶
廷意其未具。復命傳式理之。不能精求。盡以前却。使岐人¶
眾來告我。職爾之由。須示薄懲。用明失實。嗟乎。長人之吏。¶
信在言前。當革非心。無因故態。過而不改。寧罔後艱。¶ 

<pb:NFKB_QTW_p0647-08a>

** 王炅等升秩制¶ 
:PROPERTIES:
:TITID: QTWTIT12663
:PERSID: QTWAUT1600
:END:

勅。王炅等。乃祖乃父。勤勞邦家。佐吾先臣相國。捍患摧凶。¶
世為勳籍。故吾聞成德諸將。心猶悚然。爾等初喪元戎。能¶
以眾整。送迎新舊之際。不無夙夜之勞。言念功庸。宜升秩¶
序。(闕二字)憲署命之崇班。特示加恩。匪用彞典。¶ 

** 高端等授官制¶ 
:PROPERTIES:
:TITID: QTWTIT12664
:PERSID: QTWAUT1600
:END:

勅。高端等。周官嵗終則稽其醫事。以制其食。斯亦賞勞之¶
典也。爾等皆執藝術。待詔公車。和六飲六膳以會其時。察¶
<pb:NFKB_QTW_p0647-08b>
五色五聲以知其變。朕嘗因苦口。必念沃心。每思藥石之¶
臣。咸聽肺肝之語。凡百多士。無以美疢愛予。因爾厥官。用¶
警有位。¶ 

** 李昆可權知滑州司馬兼監察御史制¶ 
:PROPERTIES:
:TITID: QTWTIT12665
:PERSID: QTWAUT1600
:END:

勅。李昆。日者王承元以成德喪師之狀來告。爾實將之。能¶
使承元之意上通。朝廷之澤下究。昆有力焉。將議獎勞。是¶
宜遷秩。郡丞憲吏。用表兼榮。¶ 

** 劉頗可河中府河西縣令制¶ 
:PROPERTIES:
:TITID: QTWTIT12666
:PERSID: QTWAUT1600
:END:

勅。劉頗。朕以自鄜而北。夷夏雜居。號為難理。乃詔執事求¶
才。以綏懷控壓之者。皆曰頗在茲選。且言其伐蔡之役。常¶ 
<pb:NFKB_QTW_p0647-09a>
參謀於懷汝之師。部分弛張。允協軍政。遂命試領銀州郡¶
事。眾庶寧附。邊人宜之。連帥以聞。議請甄獎。河西近邊。擇¶
吏惟精。勿吝牛刀。為我烹割。¶ 

** 王迪貶永州司馬制¶ 
:PROPERTIES:
:TITID: QTWTIT12667
:PERSID: QTWAUT1600
:END:

勅。王迪。為吏不廉。受賄六千餘萬。據其贓罪。合寘重條。言¶
事者以為伐蔡之時。陷其家屬。適遭蜂蠆。並為鯨鯢。尚念¶
爾於茲。當從末減。議遷郡佐。無忘悛心。可守永州司馬員¶
外置同正員。仍所在驛發遣。¶ 

** 王悅等可昭武校尉行左千牛備身制¶ 
:PROPERTIES:
:TITID: QTWTIT12668
:PERSID: QTWAUT1600
:END:
¶
<pb:NFKB_QTW_p0647-09b>

勅。執千牛刀以侍奉吾左右者。命子弟之選也。莊憲皇后¶
姪王悅等。或勳戚蔭餘。或公卿貴允。佩觿有趨蹌之美。釋¶
褐參侍從之榮。勉奉我朝廷之儀。敬順爾父兄之教。可依¶
前件。¶ 

** 崔適等可翊麾校尉守左千牛備身制¶ 
:PROPERTIES:
:TITID: QTWTIT12669
:PERSID: QTWAUT1600
:END:

勅。三品子崔適等。左右備身。在吾旒扆之側。非貴遊子弟¶
之可親信者。不在選中。爾等閥閱甚崇。教誨斯至。事我猶¶
事父。畏法猶畏師。勿惰勿佻。以期無誨。斯可與成人並行¶
於朝廷矣。¶ 

<pb:NFKB_QTW_p0647-10a>

** 姚文壽可冠軍大將軍右監門衛將軍知內侍省事制¶ 
:PROPERTIES:
:TITID: QTWTIT12670
:PERSID: QTWAUT1600
:END:

勅。姚文壽出入中外。備嘗劇職。靜以自勝。高而益謙。先皇¶
帝以其忠愿謹信。知書有文。每决務宮中。付以密命。巳事¶
而復。終無漏言。朕方藉良能。奪其情禮。起自哀疚。命為監¶
臨。和而有常。威而不侮。修身處眾。兩得其宜。憂服既除。庸¶
功可獎。崇階厚秩。兼以命之。無忘慎修。用副毗倚。¶ 

** 徐智岌可雲麾將軍右監門衛將軍知內侍省事制¶ 
:PROPERTIES:
:TITID: QTWTIT12671
:PERSID: QTWAUT1600
:END:

勅。徐智岌。邠之地。后稷公劉之所理也。俗饒稼穡。土宜六¶
<pb:NFKB_QTW_p0647-10b>
擾。內扞郊圻。外攘夷狄。故吾特命禮樂詩書之上將。俾為¶
長城。立監臨戎。亦慎茲選。以爾自更事任。巳著公方。端介¶
而不失人心。謙和而能宣朕命。寵以將軍之號。仍加內省¶
之榮。復職舊藩。勉終前効。¶ 

** 邵常政等可內侍省內謁者監制¶ 
:PROPERTIES:
:TITID: QTWTIT12672
:PERSID: QTWAUT1600
:END:

勅。天子有內諸臣。所以參侍奉。備傳達。而將外諸臣之復¶
也。其或久更事任。績効甄明者。必擇其良能而分命焉。元¶
從興元朝議郎行內侍邵常政等。或扈從於艱難之際。或¶ 
<pb:NFKB_QTW_p0647-11a>
服勤著廉善之名。宜序班資。用優階秩。夫奠東司而臨象¶
教。爾無忘於肅清。將成命以察戎行。爾無忘於畏慎。正闈¶
闥以親賓客。爾無忘於敬恭。行是三者。可以長守其祿位。¶
而不離於榮近矣。各揚爾職。稱朕意焉。可依前件。¶ 

** 宋常春等可內侍省內僕局令制¶ 
:PROPERTIES:
:TITID: QTWTIT12673
:PERSID: QTWAUT1600
:END:

勅。近制選內臣之善於其職者。監視諸鎮。蓋所以將我腹¶
心之命。達於爪牙之士也。宣義郎行內侍宋常春等。皆以¶
謹信多才。得參侍從。更掌上府。尢見吏能。守官無毫髮之¶
暇。勵巳有氷霜之操。跡其聲實。可備監臨。汝其往哉。予用¶
<pb:NFKB_QTW_p0647-11b>
訓爾。夫處眾莫若順。犯眾則不安。約身莫若廉。奉身則不¶
足。推是兩者。引而伸之。然後入可以近天子之光。出可以¶
護將軍之旅矣。罔或失墜。以貽後艱。勉當柱國之榮。無忘¶
立表之誓。全實可宣德郎行內侍省宮闈局令員外置同¶
正員。常春可徵仕郎內侍省內僕局令員外置同正員。¶ 

** 青州道渤海慎能至王姪大公則等授金吾將軍放還蕃制¶ 
:PROPERTIES:
:TITID: QTWTIT12674
:PERSID: QTWAUT1600
:END:

勅。慎能至王姪大公則等。洲東之國。知義之道。與華夏同¶
風者。爾輩是也。冒越深阻。和會於庭。予嘉乃誠。命以崇秩。¶ 

<pb:NFKB_QTW_p0647-12a>

用奮威衛。保爾恩榮。無怠無違。永作藩服。¶ 

** 青州道渤海大定順王姪大多英等授諸衛將軍放還蕃制¶ 
:PROPERTIES:
:TITID: QTWTIT12675
:PERSID: QTWAUT1600
:END:

勅。大定順王姪大多英等。我十有二衛將軍。以率其屬。皆¶
匡備左右。為吾近臣。自非勳庸。不以輕授。以汝各贄琛賮。¶
勞於梯航。俾耀遠人。宜示恩寵。歸撫爾類。知吾勸來。¶ 

** 令狐楚等加階制¶ 
:PROPERTIES:
:TITID: QTWTIT12676
:PERSID: QTWAUT1600
:END:

門下。朕聞君法天大。臣體君命。數名等威。上下以兩。昔漢¶
丞相金印紫綬。黃扉黑轓。亦所以異車服於百辟也。今朕¶
<pb:NFKB_QTW_p0647-12b>
宰相階級不稱。甚無謂焉。既當行慶之恩。宜用加崇之典。¶
守門下侍郎同中書門下平章事賜紫金魚袋令狐楚。端¶
慎嚴恪。夙夜在公。按度懸衡。守而不失。守中書侍郎同中¶
書門下平章事賜紫金魚袋蕭俛。深敏敬恭。寤寐思理。伏¶
蒲焚藳。知無不為。守中書侍郎同中書門下平章事賜紫¶
金魚袋段文昌。坦易堅白。風雨有常。推賢舉能。如恐不及。¶
咨汝三后。弼子一人。汝為股肱耳目以賚子。予敷心腹腎¶
腸以告汝。汝其一乃志以奉上。周乃惠以接下。敬乃事以¶
臨官。是三者孫叔敖嘗用之於楚矣。位愈高而□愈戴。祿¶ 
<pb:NFKB_QTW_p0647-13a>
愈厚而人愈懷。夫以朕之不敏不明。尚克用濟。實賴吾二¶
三臣朝夕之誨。詩云。無言不酬。無德不報。爰因進等之詔。¶
用申交警之詞。各竭乃誠。同底於道。康天下。平泰階。而後¶
越級之賜行焉。茲謂敘常。非以為報。楚可太中大夫。俛可¶
朝議大夫。文昌可中散大夫。餘各如故。¶ 

** 蕭俛等加勳制¶ 
:PROPERTIES:
:TITID: QTWTIT12677
:PERSID: QTWAUT1600
:END:

某等。越正月。惟朕憲考集大命於朕躬。宅憂昏逾。罔克攸¶
濟。惟爾俛屢贊大儀。以詔予一人。惟爾文昌作策度以道¶
揚末命。俾小子審訓弗違。時乃之休。王功曰勳。茲用報汝。¶
<pb:NFKB_QTW_p0647-13b>
尚克納誨。毋忘協心。銘於太常。永作元輔。¶ 

** 蕭俛等加封爵制¶ 
:PROPERTIES:
:TITID: QTWTIT12678
:PERSID: QTWAUT1600
:END:

門下。列爵惟五。所以褒有德也。朝議大夫守門下侍郎同¶
中書門下平章事上騎都尉襲徐國公賜紫金魚袋蕭俛¶
等。外撫四夷。內順百度。同德比義。以堯舜之道事予。厥惟¶
懋哉。遂行益地之詔。俛乃讓封於弟。亦協推恩。開國承家。¶
永綏厥後。惟克恭敬。以和神人。¶ 

** 李逢吉等加階制¶ 
:PROPERTIES:
:TITID: QTWTIT12679
:PERSID: QTWAUT1600
:END:

某官李逢吉。是朕皇子時侍讀也。忠孝之訓。何嘗忘之。惟¶ 
<pb:NFKB_QTW_p0647-14a>
秘洎瓘。實為藩臣。克壯威猷。用以垣翰。楊造等祗事內外。¶
夙夜惟寅。並沐前恩。遞升榮級。上下有等。式示彞章。¶ 

** 李光顏加階制¶ 
:PROPERTIES:
:TITID: QTWTIT12680
:PERSID: QTWAUT1600
:END:

門下。朕聞有天下者。道德仁義以為理。城郭溝池以為固。¶
故曰不教人戰。是謂棄之。有備無患。可以應卒。此先王敺¶
攘戎狄保障黎元之大畧也。五原居有夏靈慶之中。當虵¶
豕豺狼之突。將搤咽喉之要。爰命腹心之臣。厥有成功。宜¶
膺茂典。邠寧慶等州節度觀察處置等使金紫光祿大夫¶
檢校司空兼邠州刺史上柱國武威郡開國公李光顏。氣¶
<pb:NFKB_QTW_p0647-14b>
敵三軍。心師百行。有卞莊之勇。守之以仁。有日磾之誠。濟¶
之以武。叱咤則風雲迴合。閒宴則[:#AS-82F9:⿰罇]俎周旋。蓋文武之令¶
才。真古今之良將。是以淮蔡之役。百勝功高。青齊之師。一¶
面居最。朕以蕭關尚警。馬嶺猶虞。五餌之詐可羞。百雉之¶
城爰度。先是屬役。每難其人。惟爾良能。果諧予願。程功而¶
不[:#AS-8FBB:●]於素。訖事而不勞於人。比命有司。褒乃實力。僉曰古¶
諸侯勳德優盛。則就加特進以寵之。我國家封植崇重。有¶
朝請一字以異之。子嘉乃勤。兼用兩者。茲謂上賞。爾惟欽¶
哉。可特進。餘如故。¶ 

<pb:NFKB_QTW_p0647-15a>

** 王仲舒等加階制¶ 
:PROPERTIES:
:TITID: QTWTIT12681
:PERSID: QTWAUT1600
:END:

門下。階陛所以升堂奧也。歷清貫者。亦由是而登進焉。國¶
朝由散官而命為大夫者凡十一等。以銀青朝散為名者。¶
非我特制。則不克授。蓋門戶有棨㦸之榮。腰佩有龜緺之¶
異也。朝議郎守中書舍人王仲舒等。或歷職清近。代予格¶
言。或分命藩方。宣我程品。或懸車以請老。或持節以臨人。¶
或親或能。或勞或久。皆承霈澤之慶。宜當並命之榮。凡爾¶
四十有三人。各服我休命。並朝散大夫。餘如故。¶ 
¶
<pb:NFKB_QTW_p0647-15b>

** 郭釗等轉勳制¶ 
:PROPERTIES:
:TITID: QTWTIT12682
:PERSID: QTWAUT1600
:END:

粵若十有二勳。以馭親賢。以詔勞舊。以稽秩序。以行慶賜。¶
而刑部尚書兼司農卿郭釗。實我元舅。寅亮朕躬。傅師洎¶
肇。共司子言。發揚書命。倰貳教官。長財善物。証居環尹。夜¶
警晝巡。堪致厥政。時惟舊老高陽而下五十有六人。分命¶
內外。祗勤於理。越二月。發大號於天下。延寵庶官。錫爾崇¶
勳。無替嘉命。¶ 

** 武儒衡等加階制¶ 
:PROPERTIES:
:TITID: QTWTIT12683
:PERSID: QTWAUT1600
:END:

某乙等。古人以朝散大夫為榮。是以自矜於歌詠。况今由¶
是級者。則服色驟加。誠足貴矣。儒衡等皆吾內外之臣。並¶ 
<pb:NFKB_QTW_p0647-16a>
在賢能之選。頃因慶澤。第許崇階。朕不食言。勉當嘉命。¶ 

** 崔元畧等加階制¶ 
:PROPERTIES:
:TITID: QTWTIT12684
:PERSID: QTWAUT1600
:END:

某官某乙。階之設二十有九。有庸有事。有敘有加。用是四¶
者。以詔百吏。由郾而上至於元畧。曰加曰敘。進而下至於¶
景。曰事曰庸。光我侍從之臣。且優致政之老。詔賢詔德。於¶
是乎在。堂奧益近。爾其敬之。¶ 

** 胡証等加階制¶ 
:PROPERTIES:
:TITID: QTWTIT12685
:PERSID: QTWAUT1600
:END:

門下。寧遠將軍兼左金吾衛大將軍御史大夫充左街使¶
賜紫金魚袋胡証等。近古赦天下。則勳秩階爵。因緣而行。¶
<pb:NFKB_QTW_p0647-16b>
亦欲與卿大夫同美利也。爾等率其屬部。分義甚明。皆吾¶
勞臣。是有恩獎。益進榮級。宜其允恭。¶ 

** 諸使收淄青敘錄將士等授官爵勳制¶ 
:PROPERTIES:
:TITID: QTWTIT12686
:PERSID: QTWAUT1600
:END:

某等能執干戈。討定逋孽。功懋懋賞。厥惟舊哉。分命庶官。¶
秩建五等。次用於十有二勳。式示等威。蓋以勞之小大為¶
上下也。¶ 

** 劍南西川節度使下將士史憲等敘勳制¶ 
:PROPERTIES:
:TITID: QTWTIT12687
:PERSID: QTWAUT1600
:END:

門下。劍南西川節度使下准制敘勳將士朝議大夫試太¶
子家令上護軍史憲等。蜀形勝之地也。南控蠻蜑。西搤戎¶ 
<pb:NFKB_QTW_p0647-17a>
羌。厲禁之勞。實賴汝三千八百六十有六人之力。使之必¶
報。並賜崇勳。各懋乃誠。勗率以敬。可結前件。¶ 

** 鄭氏封才人制¶ 
:PROPERTIES:
:TITID: QTWTIT12688
:PERSID: QTWAUT1600
:END:

勅。古者天子設六宮以詔內理。是以關睢樂得淑女。憂在¶
進賢。將聽雞鳴之詩。豈惟魚貫之序。鄭氏山東令族。海內¶
良家。每師班女之文。嘗慕樊姬之德。桃姿焜燿。蘭行馨香。¶
爰用擇才。冀無傷善。勉當選進之重。無忘和平之心。¶ 

** 第七女封公主制¶ 
:PROPERTIES:
:TITID: QTWTIT12689
:PERSID: QTWAUT1600
:END:

門下。長女等。抱子弄孫之榮。貴賤之大情也。朕以四海奉¶
<pb:NFKB_QTW_p0647-17b>
皇太后於南宮。問安之時。諸女侍側。螽斯之慶。上慰慈顏。¶
鳲鳩之仁。內懷均養。雖穠華尚少。出閣未期。而湯沐先施。¶
分封有據。宜加美號。以表令儀。可依前件。主者施行。¶ 

** 王承宗母吳氏封齊國太夫人制¶ 
:PROPERTIES:
:TITID: QTWTIT12690
:PERSID: QTWAUT1600
:END:

勅。故成德軍節度鎮冀深趙等州觀察處置等使金紫光¶
祿大夫檢校尚書左僕射贈侍中王承宗母燕國太夫人¶
吳氏。魯文在手。燕夢徵蘭。道以匡夫。仁而訓子。教日磾竭¶
誠之操。義必資忠。戒陳嬰自大之心。明於處順。是以承宗¶
辭代之際。承元領務之初。或輟哭以據牀。每形言於憂國。¶ 

<pb:NFKB_QTW_p0647-18a>

人知趣向。道實光明。宜受進封之恩。用表貫霜之節。¶ 

** 李愬妻韋氏封魏國夫人制¶ 
:PROPERTIES:
:TITID: QTWTIT12691
:PERSID: QTWAUT1600
:END:

勅。夫尊於朝。婦貴於室。由古道也。安有邦君之妻。而無湯¶
沐之地乎。涼國公李愬妻韋氏。德宗皇帝之外孫也。笄年¶
事愬。克有令儀。天蔭雖高。猶執婦道。持其門戶。使愬有姻¶
族之和。奉其蘋蘩。使愬有蒸嘗之潔。愬當分閫之際。終無¶
內顧之憂者。由此婦也。今愬積行累功。以致爵位。六遷重¶
鎮。名列上台。而韋氏猶彞章。未嘗開國。甚不稱也。因愬大¶
<pb:NFKB_QTW_p0647-18b>
名之邦。式建小君之號。可封魏國夫人。¶ 

** 贈田宏正等父制¶ 
:PROPERTIES:
:TITID: QTWTIT12692
:PERSID: QTWAUT1600
:END:

門下。朕聞昔者明王之以孝理天下也。莫不因嚴以教敬。¶
推類以明恩。朕以眇身。欽承大寶。為億兆人之君父。奉十¶
一聖之宗祧。捧烏號知㣥臣有良弓之思。瞻彼蒼念㣥臣¶
有所天之感。是用仲月五日。申命有司。大錫追崇。式彰餘¶
慶。而魏博等州節度觀察處置等使魏州大都督府長史¶
田宏正亡父贈兵部尚書庭玠等。教必以忠。歿而不朽。茂¶
仲弓之德。而位屈當年。副孔父之恭。而福流來裔。惟爾宏¶
正。為朕方叔。以殿大邦。惟爾夷簡。為朕河間。(李夷簡宗室¶
宰相故云)¶ 

<pb:NFKB_QTW_p0647-19a>
以光宗籍。惟爾度。為朕呂望。以司專征。子有勞於王家。父¶
豈忘於錫命。進以師長之贈。加之保傅之尊。咨爾三臣。告¶
是五廟。永錫忠孝。賚於邦家。可依前件。¶ 

** 贈烏重允等父制¶ 
:PROPERTIES:
:TITID: QTWTIT12693
:PERSID: QTWAUT1600
:END:

勅。朕聞水積者不涸。德積者不窮。肆我高祖武皇帝傳序¶
累聖。逮予沖人。嗣守朝廷之常。不克是懼。而侯甸藩服。亦¶
克用乂。誠賴吾邦伯庶君之不墜吾祖宗之典也。追念本¶
始。無忘爾先。永錫追榮。用彰彞訓。檢校司空使持節滄州¶
刺史烏重允亡父贈工部尚書承玼等。根本粹茂。源流浚¶
<pb:NFKB_QTW_p0647-19b>
發。載誕頗牧。降生申甫。或並列藩方。或常參鼎鼐。承我制¶
詔。備陳孝思。皆曰閱禮資忠。實賴先臣之教。欲報之德。願¶
言克從。遂命褒崇。以示幽顯。可依前件。¶ 

** 贈韓愈等父制¶ 
:PROPERTIES:
:TITID: QTWTIT12694
:PERSID: QTWAUT1600
:END:

勅。國子祭酒韓愈父贈秘書少監仲卿等。子生則射。桑弧¶
蓬矢。以告四方。三月孩而名之。十年出就外傅。孔子雖欲¶
遠於鯉也。而猶教之詩禮。所以相承先而重後嗣也。然而¶
免水火之災。從師友之後。服軒冕以為卿大夫者。一族幾¶
何人。惟爾愈雄文奧學。秉筆者師之。與某等各用所長。列¶ 
<pb:NFKB_QTW_p0647-20a>
官朝右。榮則至矣。其父皆不及焉。歿而有知。能不望顯揚¶
於地下。贈以崇秩。慰其幽魂。推吾永懷。示用怛然於此。可¶
依前件。¶ 

** 贈韋審規等父制¶ 
:PROPERTIES:
:TITID: QTWTIT12695
:PERSID: QTWAUT1600
:END:

勅。朕嗣立之二月五日。在宥天下。澤被幽顯。凡百執事。延¶
崇於先。而守尚書左司郎中韋審規父大理卿漸等。生有¶
列爵。歿有懿行。積德於身。慶儲於後。嘉乃令子。為吾望郎。¶
遂可有司之奏。以錫先臣之命。可依前件。¶ 

** 贈田宏正母鄭氏等制¶ 
:PROPERTIES:
:TITID: QTWTIT12696
:PERSID: QTWAUT1600
:END:
¶
<pb:NFKB_QTW_p0647-20b>

門下。檢校司徒田宏正母贈韓國太夫人鄭氏等。詩云。哀¶
哀父母。生我劬勞。欲報之德。昊天罔極。子欲養而親不待¶
之詞也。朕有臣宏正等。皆社稷之臣也。或寄重股肱。或親¶
連肺腑。而克忠於國。克孝於家。歌康公念母之詩。感日磾¶
見圖而泣。朕方推廣孝。以闡大猷。迺詔有司。深惟贈典。若¶
曰幽魏并揚。實鎮之大。既以命於勳賢。齊晉清河。惟號之¶
美。何用光於窀穸。永錫爾類。予何愛焉。嗚呼。子為列嶽之¶
崇。母用追封之禮。亦可謂生榮死哀。孝子事親之終也。惟¶
爾欽哉。無或失墜。可依前件。¶ 

<pb:NFKB_QTW_p0647-21a>

** 追封孔戣母韋氏等制¶ 
:PROPERTIES:
:TITID: QTWTIT12697
:PERSID: QTWAUT1600
:END:

勅。㯋考叔食美而思遺其親。此孝子不違於一飯也。而况¶
於萬石在前。累茵在側。慰心不及。非贈而何。尚書吏部侍¶
郎孔戣母贈扶風郡太君韋氏等。柔以睦姻。明於訓子。惟¶
嬪之禮。始自敬姜。擇隣之規。優於孟母。慶鍾嗣子。皆我藎¶
臣。祗告有司。丕序先烈。錫以大邑。達其深誠。庶無風樹之¶
嗟。且壯秋霜之節。可依前件。¶ 

** 追封李逢吉母王氏等制¶ 
:PROPERTIES:
:TITID: QTWTIT12698
:PERSID: QTWAUT1600
:END:
¶
<pb:NFKB_QTW_p0647-21b>

勅。孝子之於事親也。貧則有啜菽之歡。仕則有捧檄之慶。¶
離則有陟圯之歎。歿則有累茵之悲。推而言之。其揆一也。¶
不有追錫。何以達情。檢校吏部尚書使持節襄州刺史李¶
逢吉母贈平陽郡太夫人王氏等。皆朕公卿之母也。或象¶
感台階。生申及甫。或氣鍾河嶽。非龔則黃。出入恩榮。羽儀¶
中外。苟無善訓。安得令人。簡想徽猷。用宏封邑。式光子道。¶
以盛母儀。可依前件。¶ 

** 追封李遜等母制¶ 
:PROPERTIES:
:TITID: QTWTIT12699
:PERSID: QTWAUT1600
:END:

勅。檢校禮部尚書使持節許州刺史李遜母贈義封縣太¶
君崔氏等。昔康公貴為諸侯。而念母之詞甚悲。悲親之不¶ 
<pb:NFKB_QTW_p0647-22a>
逮也。曾參仕三釜而其心甚樂。樂及於親也。今遜等有地¶
千里。有祿萬鍾。頤指氣使。無不隨順。所不足者。其惟風樹¶
寒泉之思乎。朕方推廣孝。豈吝加恩。並封啟邑之榮。咸慰¶
循陔之念。可依前件。¶ 

** 追封王潛母齊國大長公主制¶ 
:PROPERTIES:
:TITID: QTWTIT12700
:PERSID: QTWAUT1600
:END:

勅。檢校兵部尚書王潛母贈晉國大長公主。於朕祖宗之¶
姑姊妹也。始以肅雍之德。下嫁於公侯。淑問怡聲。禮無違¶
者。訓其愛子。有過嚴君。不因恩澤以求郎。每致忠貞而事¶
主。使勤富貴。戒斁廉能。鬱為勳臣。實資聖善。徽猷盡在。典¶
<pb:NFKB_QTW_p0647-22b>
禮宜加。猶狹平陽之封。式廣營邱之地。克宣朕命。用慰潛¶
心。可贈齊國大長公主。¶ 

** 追封王璠母李氏等制¶ 
:PROPERTIES:
:TITID: QTWTIT12701
:PERSID: QTWAUT1600
:END:

勅。守起居舍人賜緋魚袋王璠母贈成紀縣太君李氏等。¶
古人云。生願為人兄。欲奉養之日長也。若此則及子之貴。¶
顯親之榮。能幾何人。是以聖王因心以設教。由是揚名追¶
孝之禮生焉。朕宅帝位。思宏大孝。乃詔執事。追用疏封。而¶
璠等皆以諷賦語言。得參侍從。欲報之歎。發乎肺肝。追加¶
啟土之榮。用深罷社之痛。可依前件。¶ 

<pb:NFKB_QTW_p0647-23a>

** 贈鄭餘慶太保制¶ 
:PROPERTIES:
:TITID: QTWTIT12702
:PERSID: QTWAUT1600
:END:

勅。朕聞仲尼歿而魯公誄之。柳莊死而衛靈請往。夫以區¶
區魯衛。而猶念賢臣碩德也如是。况朕小子。獲承祖宗。實¶
賴一二元老。朝夕教誨。以儀刑於四方。天胡不仁。遽爾殲¶
奪。而今而後。誰其屏余。故金紫光祿大夫檢校司徒兼太¶
子少師上柱國滎陽郡開國公食邑二千戶鄭餘慶。始以¶
衣冠禮樂。行於山東。餘力文章。遂成儒學。出入清近。盈五¶
十年。再任台衡。屢分戎律。凡所劇職。無不踐更。貴而能貧。¶
<pb:NFKB_QTW_p0647-23b>
卑以自牧。謇直行於臺閣。柔睦用於閨門。受命有考父之¶
恭。待士比公孫之廣。焚書逸禮。盡可口傳。古史舊章。如因¶
心匠。朕方咨禀。庶罔昏逾。神將祝予。痛悼何及。乞言既阻。¶
贈典宜加。追書保養之榮。用彰明允之德。可依前件。¶ 

** 贈賻王承宗制¶ 
:PROPERTIES:
:TITID: QTWTIT12703
:PERSID: QTWAUT1600
:END:

勅。天子之於百辟也。公則有君臣之義。私則有父子之恩。¶
生則有列爵以報功。沒則有加榮以錫命。遠則罷朝以申¶
悼。近則幸第以臨喪。而况於代濟勳庸。時方委遇。死而可¶
作。吾何愛焉。故檢校尚書右僕射王承宗。海岱孕靈。弓裘¶
襲藝。詩書禮樂。禀訓於祖先。勇敢謨猷。自生於誠腑。逮居¶ 
<pb:NFKB_QTW_p0647-24a>
劇鎮。益辨長材。每懷戀闕之誠。遂行割地之効。屢陳密欵。¶
方俟來朝。天不與年。素志沒地。表章前上。忠懇備存。不以¶
二子為憂。且曰三軍求帥。承元繼志。雅有兄風。雄藩既耀¶
於連枝。寵秩宜加於幽穸。上台之首。左輔之崇。特越彞章。¶
用明加等。忠魂尚在。期爾有知。可贈侍中。仍令所司備禮¶
冊命。賻布帛五百段。米粟三百石。委度支逐便支送。¶ 

** 贈賻裴行立制¶ 
:PROPERTIES:
:TITID: QTWTIT12704
:PERSID: QTWAUT1600
:END:

勅。秦郡守分土疆以牧人。漢剌史乘軺車而按部。兼是兩¶
者。才唯艱哉。而况於鎮定遠荒。經畧逋寇。毗倚方切。忽焉¶
<pb:NFKB_QTW_p0647-24b>
薨殂。不有追崇。曷彰憫悼。故朝散大夫持節桂州刺史兼¶
御史中丞裴行立。積德之門。代濟英哲。班超奮筆。志在功¶
名。酈寄秉心。義先忠孝。累及事任。益見良能。龔遂著稱於¶
潢池。處默去思於交趾。遺風尚在。錫命宜加。寵以貂蟬。賻¶
之穀帛。用光幽穸。式慰營魂。可贈左散騎常侍。賻布帛三¶
百段。米粟二百石。仍委度支逐便支送。¶ 

** 贈陳憲忠衡州刺史制¶ 
:PROPERTIES:
:TITID: QTWTIT12705
:PERSID: QTWAUT1600
:END:

勅。故元從奉天定難功臣柳州刺史陳憲忠。在德宗時。執¶
覊靮以從。遂加戡難之名。在憲宗時。沐雨露之恩。實被念¶ 
<pb:NFKB_QTW_p0647-25a>
功之詔。朕敬承先志。崇獎舊勳。爰命有司。用申常典。生有¶
熊當其軾。歿有雁隨其車。可謂男子之哀榮矣。可贈使持¶
節衡州諸軍事衡州刺史。¶ 

** 贈楚繼吾等刺史制¶ 
:PROPERTIES:
:TITID: QTWTIT12706
:PERSID: QTWAUT1600
:END:

勅。故容州本營經畧招討左押衙兼行營中軍兵馬使檢¶
校太子詹事楚繼吾故廉州古邱營鎮將試殿中監衞宏¶
本等。比以荒服不虔。侵掠縣道。乃詔毅勇。為人敺攘。而繼¶
吾等奮不顧身。深入巢穴。豺狼雖殪。蜂蠆誤加。方聞振臂¶
之雄。忽有歸元之歎。其帥具上其功伐。請議褒崇。言念云¶
<pb:NFKB_QTW_p0647-25b>
亡。尢用憫悼。不有異等。孰以勸忠。特追有土之榮。用明死¶
政之節。繼吾可贈使持節都督容州諸軍事容州刺史。宏¶
本可贈使持節都督邕州諸軍事邕州刺史。¶ 

** 更賜于頔諡制¶ 
:PROPERTIES:
:TITID: QTWTIT12707
:PERSID: QTWAUT1600
:END:

昔羽父為無駭請諡於魯侯。而衞君亦自稱公叔文子之¶
跡。則考行必在於有司。賜諡或行於君命久矣。故致仕太¶
子賓客燕國公于頔。祗奉三朝。橫鎮襄漢。雖便宜從事。難¶
以法繩。而武毅立名。實為威克。來朝而後。亦既降心。敬以¶
事君。明能知子。朕以禮存錫命。恩在展親。考以慮深通敏¶ 
<pb:NFKB_QTW_p0647-26a>
之文。參用追悔前過之義。深詔執事。宜諡曰思。¶ 

** 追封宋若華河南郡君制¶ 
:PROPERTIES:
:TITID: QTWTIT12708
:PERSID: QTWAUT1600
:END:

勅。司徒之妻有禮。齊加石窌。延鄉之母有德。漢置封邱。生¶
既不渝。歿亦宜及。故宋若華。我德宗孝文皇帝躬勤庶務。¶
寤寐以之。乃命女子之知書可付信者。省奏中宮。而若華¶
等伯姊季妹。三英粲兮。皆在選中。參掌宥密。班裂素之詠。¶
謝氏散鹽之章。琤然玉音。記在彤管。先皇帝乙夜觀書之¶
際。亦嘗傳窈窕德象之篇於若華。言念云忘。禮宜加等。特¶
追封邑。豈礙彞章。可贈河南郡君。¶ 
¶
<pb:NFKB_QTW_p0647-26b>

** 授入朝奚大首領梅落悟孤等二十五人官階制¶ 
:PROPERTIES:
:TITID: QTWTIT12709
:PERSID: QTWAUT1600
:END:

勅。某等各以貴寶會於明庭。既飲食以勞之。又爵秩以遣¶
之。式所以示懷柔於遠人也。爾宜將我皇風。慰彼黎獻。可¶
依前件。¶ 

** 授入朝契丹首領達于只枕等二十九人果毅別將制¶ 
:PROPERTIES:
:TITID: QTWTIT12710
:PERSID: QTWAUT1600
:END:

勅。朕聞德教加於四海。則遠人斯屆。余德不類。而爾等實¶
來。良用愧於厥衷。是以置野廬以勞其勤。委舌人以通其¶
意。始於郊迓。還以禮成。寵秩仍加。厚意斯在。被服冠冕。無¶ 
<pb:NFKB_QTW_p0647-27a>
忘敬恭。¶ 

¶
