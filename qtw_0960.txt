#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0959-29a> ¶
#+PROPERTY: JUAN 0960
欽定全唐文卷九百六十¶ 

<pb:NFKB_QTW_p0960-01a>

* 闕名(一)¶ 

:PROPERTIES:
:PERSID: qtw-d1e259397
:END:

** 管中窺天賦¶ 
:PROPERTIES:
:TITID: QTWTIT19034
:PERSID: qtw-d1e259397
:END:

惟大也不能以小測。惟高也難可以近知。况窮天之至象。¶
徒執管而潛窺。驟景風激。馳光電移。迷蒼蒼之正色。杳的¶
的而成規。桂魄未圓。餘輝來而尚溢。陽烏當晝。遠色照而¶
全虧。當其懸象在天。明眸在管。環視而遠維不極。仰觀而¶
長河若斷。雲明滅而浮影時聚。星曖昧而流光倏滿。紫微¶
<pb:NFKB_QTW_p0960-01b>
黃道。斯蔽其縱橫。北陸南躔。曷究其長短。觀其悠然遠象。¶
浩兮元穹。老氏守真。不窺而自見。裨公億度。屢中而無功。¶
况乎溥天四極之大。依微徑寸之中。詎能分其經緯。固且¶
昧其變通。若乃迢夜澄月。高飈掃霧。衆形必流。㣥象斯布。¶
邈上下之遠邇。敻東西之晷度。儔能算其盈縮。孰可研於¶
推步。元機莫覩。徒騁離朱之明。大象都迷。安徵平子之賦。¶
且夫莫細匪管。莫高匪天。仰瞻而範圍斯昧。垂覆而周流¶
自遷。則知德之微難以片言語。道之廣難以一理筌。苟持¶
此而不舍。吾未見極深而造元者矣。¶ 

** 天賦¶ 
:PROPERTIES:
:TITID: QTWTIT19035
:PERSID: qtw-d1e259397
:END:

<pb:NFKB_QTW_p0960-02a>

彼蒼者天。成形物先。初鴻濛以質判。漸輕清而體圓。生五¶
材以亭毒。運六氣以陶甄。故使晦明相繼。寒暑遞遷。遠眺¶
其原兮亦極之無極。近詳其理兮固元之又元。諒神功之¶
罕測。實靈造之自然。徒觀其潛化不言。惟德是輔。列九野¶
而為號。峙八山而為柱。其為道也。或比之以張弓。其入夢¶
也。或方之於漱乳。憫鄒衍則嚴霜夏降。應陳實則繁星夜¶
聚。孔階遠而難登。樂霧披而已覩。雖覆繖之可[:#AS-8AE4:●]。豈鍊石¶
之能補。美夫有功不伐。無遠不葢。德冠三才。名參四大。日¶
<pb:NFKB_QTW_p0960-02b>
朝上而疑璧。河夜橫而如帶。破鏡飛乎其所。長劍倚乎其¶
外。違之則風雨差錯。順之則陰陽交泰。况乎觀文察變。虧¶
盈尚默。則大著美於唐君。慮崩見譏於國。徒瞻蕩蕩之體。¶
孰辯蒼蒼之色。在玉衡以齊政。任鋼史以司刻。名既入於¶
四知。光鎮臨於八極。顧惟仰歎。載之無力。思斡運之莫原。¶
惟遠近之難識。倘聞鳴臯之響。願奮垂雲之翼。嗟天道之¶
大哉。非管窺之可測。¶ 

** 二黃人守日賦(以君德同明遠人來附為韻)¶ 

:PROPERTIES:
:TITID: QTWTIT19036
:PERSID: qtw-d1e259397
:END:

日觀天文。彼黃人之離立是守。麗紫霄而規模乍分。揖杲¶
杲之光。豈勞披霧。舉駸駸之足。詎假憑雲。孕靈自禀於真¶ 
<pb:NFKB_QTW_p0960-03a>
宰。肖貌方瑞於明君。觀其異體同心。雙形合力。如左右之¶
司局。以扶持而受職。樂天成象。豈殊連璧之文。就日無私。¶
特比鑄金之色。所以煥人寰。彰土德。高尋罔差其晷度。迴¶
騖靡[:#AS-8FBB:●]於頃刻。類聚炎上。朋來熱中。遙集丹極。迴翔碧空。¶
援四彗而克資煩手。斲重輪而叶贊元功。發祥光之照爛。¶
將德輝而統同。不然者。何以挺茲妙有。倬彼輕清。夾輔躔。¶
次。周旋運行。通理之形容可辨。和光之顏色混成。當烏采¶
甫臨之初。則溫溫而引耀。遇雞人未唱之際。亦專專以在¶
明。髣髴如蘭之契。逍遙若木之程。及夫曈曨既昇。昭晰將¶
<pb:NFKB_QTW_p0960-03b>
晚。厥瑞皆見。斯人甚遠。宵依愕夢。伴程昱以少畱。畫遇揮¶
戈。感魯陽而俱返。恭已無怠。旁行有鄰。化天隅之一氣。為¶
日邊之二人。久照不疲。匪迷陽於上帝。四夷云格。方取契¶
於援神。所以靈貺克開。容裔徘徊。非其時則抱影長往。偶¶
乎聖則差肩並來。隨冬曦之煦嫗。與夏日之恢台。然後竦¶
輕軀。恣遐步。分明天表。雙美雲路。願將守黑之心。望離宮¶
而景附。¶ 

** 黃雲捧日賦¶ 
:PROPERTIES:
:TITID: QTWTIT19037
:PERSID: qtw-d1e259397
:END:

正月初吉。觀大明之東吐。間瑞氣而曉出。初混色於青山¶ 
<pb:NFKB_QTW_p0960-04a>
之上。猶謂護霜。漸凝華於黃道之中。分明捧日。與抱珥而¶
偶。方守人為匹。原夫皇帝御紫宸。垂至仁。恩覃日域。澤被¶
雲津。居其中得通理之體。察其外想維城之親。然後蔚亭¶
亭之彩。環杲杲之輪。左之右之。擁榮光於碧漢。或先或後。¶
敷正色於青春。懿乎日者君之德。雲者臣之狀。彼無私以¶
臨下。此竭誠而奉上。故得配陽精而為煥。符土德而標王。¶
以此圖國。國乃豐盈。以此示人。人知揖讓。既而呈彼瑞暾。¶
曜於天門。似佐無為之化。如承煦嫗之恩。自東徂西。異衆¶
星之拱極。陳力就列。同萬品之尊元。其瑞如之何。以慶其¶
<pb:NFKB_QTW_p0960-04b>
主。其色如之何。非聖不覩。像伊臯之羽翼。同周召之夾輔。¶
麗焉成象。非徒負舟之龍。照也騰文。盡若苴茅之土。蕭索¶
籠光。徘徊效祥。抱一輪而匪烏莫黑。散九野而何草不黃。¶
是日也。乾坤交泰。霄漢熒煌。風以動之。謂奉中央之帝。人¶
皆仰也。如披元吉之裳。識我者寡。遇我者衆。思飄飄而有¶
託。目眇眇而遙送。飛烟下接。乍迴屏翳之姿。喜氣上浮。疑¶
繞羲和之控。信乎聖德所加。禎祥不遐。天道悅。人謀嘉。故¶
得無心之雲。出山川而變色。有耀之瑞。應圖牒而增華。¶ 

** 慶雲抱日賦(以雲日輝映精彩相耀為韻)¶ 

:PROPERTIES:
:TITID: QTWTIT19038
:PERSID: qtw-d1e259397
:END:

<pb:NFKB_QTW_p0960-05a>

太陽淳精兮。表德於君。德感珍瑞兮。應天垂文。曉望東方。¶
升輝輝之麗景。晴分上漢。覩郁郁之祥雲。若乃運協堯年。¶
靈符舜日。燦玉葉以繁布。抱金輪而半出。灼爍兮乍似漢¶
祖隱居橫紫氣。曈曨兮又若楚王乘舟捧萍實。豈錦江之¶
所擬。諒秦鏡之非匹。既而五彩不散。三足增輝。英英而浮¶
光並射。杲杲而合璧相依。信乾坤之道不昧。知君臣之德¶
同歸。我唐由是越五馳聲。超三表聖。臣如雲而仰均雨露。¶
君並日而用敷德政。故表乃禎祥之主。遂其雲日之性。始¶
<pb:NFKB_QTW_p0960-05b>
漠漠以飛空。復昭昭而遠映。迹前王之能事。曷比夫今日¶
之休慶也。徒觀其啟重霄而迥出。得中道而遐征。不傍樓¶
臺。詎隨於聚散。不依城闕。但耀其真精。氤氳兮匪氛霧而¶
能雜。泱漭兮知沴氣而不生。懿夫日麗天兮出巨海。瑞應¶
臻兮見其彩。雲浮空兮靄休祥。靈輝集兮寶其相。故可以¶
卜年永祚。奕聖蕃昌。大矣哉茲瑞之為慶。裨福善而無疆。¶
若鯫生者。飲化闕庭。削迹海嶠。覩慶雲而動詠。仰聖日以¶
觀妙。是知物無不感。幽罔不照。蠢茲動植之類。莫不息陰¶
而發耀。¶ 

** 日載中賦(以漢文帝時數如此為韻)¶ 

:PROPERTIES:
:TITID: QTWTIT19039
:PERSID: qtw-d1e259397
:END:

<pb:NFKB_QTW_p0960-06a>

赫矣陽精。瑞色融爛。輪既側而復正。景將曛而重煥。考祥¶
歷於休明。識天心之叶贊。信遐荒丕耀。而品物貞觀。夫其¶
禎烟。空耿霄漢。始由度而方映。忽移躔於已旰。長空斂雲。¶
爌朗烟熅。考殊祥於瑞牒。軼衆象於天文。燭乎幽。同無私¶
於聖代。鑒乎下。將比耀於明君。宜穹蒼之朗霽。屏黃道之¶
氛曀。踆烏翻翼以迴翔。羲和弭節以容裔。亭亭兮直午位¶
而逾正。杲杲乎爍離宮而增麗。休徵屢發於漢皇。德感更¶
侔於唐帝。雖百官奉職。疇人展藝。異迴戈之所麾。非長繩¶
<pb:NFKB_QTW_p0960-06b>
之能繫。是則元貺告祉。皇明受釐。日之昃兮。靡虧於常度。¶
日復中兮。叶慶於昌期。土圭不能測其晷。玉漏焉足定其¶
時。照委晴空。曖祥光之郁郁。時當春盡。添麗景之遲遲。惟¶
我后之至化。驗靈符而斯數。懸金鏡於天衢。提璿衡於掌¶
握。不然。何以表昌期之會。迴倒景之車。澄清光而炯若。扇¶
炎盛而赫如。徙倚遙漢。徘徊太虛。夸父之奔。於焉少息。垣¶
平之對。難以比諸。信可以遵祀典委裘而拜。命太史以望¶
而書。日麗天兮運行而未已。日再中兮表慶於遐邇。每同¶
葵藿之誠。冀流光而及此。¶ 

** 二氣合景星賦(以其狀無常出有道之國為韻)¶ 

:PROPERTIES:
:TITID: QTWTIT19040
:PERSID: qtw-d1e259397
:END:

<pb:NFKB_QTW_p0960-07a>

國家握乾符。定天保。禮樂修而叶德。星辰行而軌道。是以¶
南方之氣。共列色於少陽。北斗之靈。乃垂衣於元造。是時¶
玉燭調律。攝提司方。巽為發生。我則青而呈瑞。離為正位。¶
我則赤而啟祥。其數也。合三才而列曜。其色也表一德而¶
中黃。雖感而匪遠。亦見不于常。所以合天地之貞觀。明教¶
化之昭彰。應朱鳥之精。生而垂翼。躔踆烏之道。出則加房。¶
觀其氤氳映空。光明在上。乍元氣之肇分。若連珠之遠狀。¶
是以覩天道因德而祐。符我皇乘土而王。乃知惟天為大。¶
<pb:NFKB_QTW_p0960-07b>
惟聖則之。聖觀象以立極。天應聖而無私。故星合度於三¶
統。氣不奸於四時者也。若乃鎮之所加。歲之所守。則合氣¶
而出有。精淪五老。台坼六符。則乘氣而入無。豈惟繫隱見¶
於虛實。定躔舍之徐疾。瞻寶玉而非獨衝斗。俾滂沱而徒¶
云離畢。所以掩萬代而莫類。超百祥而獨出。不然者。何以¶
表至化之文明。見元象之陰[:#AS-84EC:⿰⻖⿱步馬]。於是天子占太史。命有司。¶
諒修德而無怠。在降福而不遲。是必隱於兇孽。是必耀於¶
孝思。嗚呼後代。不敬曷其。太史退而書曰。於時君臣同德。¶
蠻夷率職。道合上帝。信孚下國。於是二氣正而叶和。三星¶
黃而合色。承清問而載言。俾洪裔而作則。¶ 

<pb:NFKB_QTW_p0960-08a>

** 景星見賦(以垂象含輝有道則見為韻)¶ 

:PROPERTIES:
:TITID: QTWTIT19041
:PERSID: qtw-d1e259397
:END:

皇天有知。明命不疑。既何言而守默。亦懸象而高垂。彼星¶
之見者。下符睿哲。上麗圓規。將旌德之治亂。必審時而推¶
移。故行藏克協乎道。盈縮不失其宜。於是稽其義。觀其象。¶
色煥炳。光炯晃。挂青漢粲粲其輝。連白榆歷歷其狀。天以¶
祚聖。垂元精而臨下。聖以應天。憑至誠而感上。覩其貌。美¶
天文之昭昭。原其本。知王道之蕩蕩。蓋以瑞本斯表。祥光¶
<pb:NFKB_QTW_p0960-08b>
是含。五緯知讓。七紀懷慙。與時俱明兮皇化齊美。將聖共¶
出兮元德相參。豈同夫入蜀而使臣應其二。在戶而詩人¶
詠其三。徒觀其象高而遠。質明而微。如曙燈之欲滅。若秋¶
螢之不飛。夜則出焉。麗乾元以發彩。晝而隱也。讓太陽而¶
藏輝。不然。則安知國家無為無事。垂拱垂衣乎。我唐至德¶
可久。立功不朽。澤及四海。化被九有。緊彼景星。契我元首。¶
俾千品萬類。仰而知其太平。四夷八蠻。瞻而慕乎聖后。若¶
然。則其驗可徵。其事可考。伊星之叶聖。如風之偃草。其靈¶
也。在乎或出或處。其應也。彰乎有道無道。彼漢祖之聚五¶
星。唐堯之感五老。未若帝命是錫。生靈載造。天祿無疆。鴻¶
業永保者也。原夫莫大匪天。莫明匪德。天也惟德是輔。德¶ 
<pb:NFKB_QTW_p0960-09a>
也惟天是則。是以垂一星而呈萬國。其明孔彰。其儀不忒。¶
至若雲開天碧。昭然可覿。炳如金粟。粲若銀礫。煌煌其明。¶
爛爛其色。九霄靜而載揚光芒。千里望而不違咫尺。客有¶
觀天文。察時變。惟景星之所在。信有道而則見。美盛德之¶
形容。懷斯文而願薦。¶ 

** 登天壇山望海日初出賦(以題為韻)¶ 

:PROPERTIES:
:TITID: QTWTIT19042
:PERSID: qtw-d1e259397
:END:

客有曉躡稜層。高山獨登。覽烟嵐之忽斂。見海日之初昇。¶
赫彩旁照。炎光上騰。影乍搖而滿目霞碎。波不動而長空¶
<pb:NFKB_QTW_p0960-09b>
血凝。由是倚危巒。立天壇。夜色既啟。炎精始團。赤氛上煥¶
於雲路。朱輪乍碾於波瀾。照耀一海之中。剖開萍實。分明¶
百丈之外。洗出金盤。浩渺無涯。曈䏊在望。高居崢嶸之頂。¶
下視赫曦之狀。焚巨浸。浮沉奔浪。陽烏浴羽而載飛。羲和¶
按轡而直上。不沉乎泉。將麗乎天。爍雲濤而有曜。類庭燎¶
而無烟。赫赫光滿。規規質圓。纔湧出於溟渤之底。已盡見¶
乎巖嶺之巔。所以躋高峯。翫丹彩。明暗既分。昇沉斯在。望¶
若木之初出。疑槎泛於天河。想陰火之潛照。見焰燒於滄¶
海。出水未遠。騰輝已殷。託高迹於巉崪之際。指大明於顧¶
盼之間。湧上扶桑。謂蟠桃之有蕊。照出仙島。疑燭龍之¶ 
<pb:NFKB_QTW_p0960-10a>
映山。歘赫滿空。淵渟沃日。當銀漢而炫晃。泛金波以洋溢。¶
巨鯨之冥目霍張。洪爐之鑄鏡飛出。及登乎軌度。射破氛¶
霧。洗光華而不溼。衝塵埃而寧汚。倚九天以照臨。見百川¶
之奔赴。故游者徙倚遐望。徘徊久駐。因物屬詞。媿升高而¶
能賦。¶ 

** 五色卿雲賦(以題為韻)¶ 

:PROPERTIES:
:TITID: QTWTIT19043
:PERSID: qtw-d1e259397
:END:

於穆聖唐。建其皇極。通三微兮昊穹降祉。褆萬福兮陰陽¶
不測。答禧祥於一人。見彩雲之五色。其為狀也。乃從龍以¶
<pb:NFKB_QTW_p0960-10b>
分氣。其為勢也。若摶鵬之垂翼。薈蔚非觸石而興。縹緲盈¶
畫工之飾。蔥翠炯晃。蕭索氛氳。迴合斐亹。散聚分文。轉光¶
風則動而愈出。衝霽日則燦然皆分。古之函關紫氣。帝鄉¶
白雲。豈比澄鮮流慶。作瑞吾君。夫德施者帝王之所崇。雲¶
行者天地之所溥。惟帝德之動天。諒卿雲之飛吐。光浮碧¶
落。奪虹彩於太虛。影下清潭。照錦色於曲浦。將以發揮明¶
時。騰邁前古。雖建官惟賢。列爵惟五。降及品彙。莫不是覩。¶
緬彼瑞牒。詢夫物名。則有甘露降。黃河清。狐九尾而來擾。¶
草三秀而敷榮。若以匹敵。莫之與京。式昭聖理。承應天卿。¶
是乃感壽以呈休。應君以來附。苟非至道。則未期遇。故漢¶ 
<pb:NFKB_QTW_p0960-11a>
主之祠后土也。寶鼎見兮。其色同昭。軒轅之誅蚩尤也。華¶
葢蒙兮。一(疑)形乃拊。推衆聖於往昔。亦効祉而斯覩。式贊¶
其羭。(原注左傳羭美也)恭命述賦。¶ 

** 白雲無心賦(以山川出雲天實為之為韻)¶ 

:PROPERTIES:
:TITID: QTWTIT19044
:PERSID: qtw-d1e259397
:END:

觸石起於膚寸。散遠天以迤邐。既輪囷而合道。澹搖曳以¶
無為。綴廣莫以霜淨。凝太虛以纓垂。出處靡常。同至人之¶
無著。卷舒罔究。類君子之不羈。翹玉葉以繚繞。耀金柯而¶
陸離。其兆無質。其形罕一。匪潤礎以上昇。或從龍而迥出。¶
<pb:NFKB_QTW_p0960-11b>
入房呈貺。偶作瑞於殷王。登封効祥。諒無情於漢室。影遙¶
連於遠水。光俯接於平川。幾徘徊以暫散。倏迤邐而相連。¶
分至必書。驗其物而有則。荊棘不別。表茲性之無偏。勢出¶
塞以繽紛。色瑩空以氤氳。被漫漫之精氣。成英英之白雲。¶
抱翠石以流彩。入清池而寫文。或假勢於重嶺。或隔閡於¶
孤山。挺奇峯於天末。亘橫陣於巖間。順細雨而低舉。隨輕¶
風而往還。哂魚鱗之覆地。輕鵬翼之垂天。誠莫測其所感。¶
亦安知其所然。五色競彰。我則匪黃匪黑。五方皆遍。我則¶
何後何先。至矣哉。信潔白之無心。實敷華之不實。雲之容¶
兮。或明或暗。雲之體兮。乍徐乍疾。唐堯沉璧而受釐。軒后¶ 
<pb:NFKB_QTW_p0960-12a>
紀官而修吉。異哉遠近相追。紆餘葳蕤。出蒼梧以漠漠。入¶
帝鄉以遲遲。媿作淩雲之賦。思歌出谷之詩。儻賢良以見¶
舉。庶微才以應之。¶ 

** 氣賦¶ 
:PROPERTIES:
:TITID: QTWTIT19045
:PERSID: qtw-d1e259397
:END:

余嘗志於元言。每尋莊老。莫不虛心竦神。銳精厲志。究夫¶
道源。孰不因氣而生者。其功也大。其應也細。述之無已。遂¶
成賦曰。¶ 

二儀混合兮成天地。四氣汗漫兮育萬類。離雲騰陵而千¶
峯崔嵬。震風飋䫻而百卉蔥翠。宵中星虛。則大火西流。律¶
<pb:NFKB_QTW_p0960-12b>
應黃鍾。而凝陰東萃。惟茲氣之浩然。胡應物之無匱。若乃¶
假名為聲。託體而成。憑乎動息。美惡必呈。挫銳解紛。庶同¶
歸乎老氏。虛心弱志。或契合乎莊生。逆之為怒。順之為貞。¶
縱之則逸。舍之則盈。若也勇冠三軍。神雄思銳。善戰善勝。¶
徒激憤於項王。嘉謀嘉猷。望旗靡於曹劌。爾其瞻白虹之¶
貫日。眺紫氣之衝牛。應精誠之所感。顯神異之潛周。隨時¶
變易。物莫能儔。則知氣之為用。其道飛浮。或聚或散。處剛¶
處柔。能從達人之性。偏攻思婦之愁。其興也勃。其去也休。¶
伊萬古之造化。胡六合之因由。陰陽以之準則。天地以之¶ 
<pb:NFKB_QTW_p0960-13a>
通流。匪斯文之可測。終銘簡於千秋。¶ 

** 明水賦(以元化無宰至精感通為韻)¶ 

:PROPERTIES:
:TITID: QTWTIT19046
:PERSID: qtw-d1e259397
:END:

明水之設。其義斯元。水以潔著。明由色宣。神靈是享。祀典¶
攸傳。籩豆靜嘉。取其濯溉。麴糵不用。存乎吉蠲。審靈變之¶
無方。實太陰之相借。月當盤而冥召。水承月而潛化。沖融¶
其色。連桂影於晴空。泛灩其光。映銀河於永夜。理包幽奧。¶
質本虛無。在洞徹而彌朗。介清明而不汙。冠澄酒之奠。禮¶
其式序。方行潦之酌。亦實有殊。懿夫淨透霄光。遠浮星彩。¶
<pb:NFKB_QTW_p0960-13b>
取之不竭。從而不改。彰至敬而用協神心。兆無形而道符¶
真宰。信體微而義博。知事簡而功倍。當其配饗宗祧。告成¶
天地。壇壝廣設。粢盛大備。爰命司烜。聿持陰燧。月晃朗而¶
遐臨。水潗湷而潛至。既清既潔。表勤昭事之心。克誠克明。¶
載展奉先之意。原夫物以類聚。應因感生。水惟坎德。月實¶
陰精。所謂聲同即應。氣合乃并。行之斯行。且比夫流而不¶
滯。止之斯止。亦似乎滿而不盈。徒觀夫皓魄淒清。湛然澄¶
澹。出於朕兆。形乎有感。國家烝嘗是奉。享獻惟崇。明水載¶
挹。至誠遂通。始分素魄之下。俄傳清廟之中。應召而生。寧¶
假挈瓶之智。順時而委。豈類汲井之功。固將降肸蠁於純¶ 
<pb:NFKB_QTW_p0960-14a>
嘏。表虔恭於聖衷者哉。¶ 

** 藉田賦¶ 
:PROPERTIES:
:TITID: QTWTIT19047
:PERSID: qtw-d1e259397
:END:

帝王之德。無以加於孝乎。惟孝之理。惟農是先。我上皇傳¶
璽之二載。聖主飛龍之四年。日在陬訾。祇事於九宮之位。¶
時維戊巳。躬耕於千畝之田。祥風發於耒耜。瑞雪掩於郊[:#AS-9761:⿰⿸厂墨⻏¶
]。萬姓禺禺。若百川之朝海。九官濟濟。如衆星之麗天。帝¶
乃儼然蔭華葢。被衮服。戴冕旒。佩瓊玉。朱紘炯以照灼。藻¶
繂紛其繁縟。敬齊之色。既肅肅以雍雍。禮樂之容。亦皇皇¶
而穆穆。於是出甲乙之帳。命先農之官。設庭燎而晰晰。陳¶
<pb:NFKB_QTW_p0960-14b>
量幣而戔戔。旌旌夾於翠幕。簨簴列於青壇。然後華鐘撞。¶
焚燎舉。馨香發乎聖躬。烟熅感乎寰宇。常伯撰播植之器。¶
宗人掌牲帛之數。既金石而間陳。亦籩豆而靜旅。晨光漸¶
朗。湛露初晞。告九天之事畢。將三辰之禮依。帝猶懷神農¶
之務穡。想伯禹之疆理。一之日於是躬耕。二之日於是舉¶
趾。秉金耦而禺若。駕鐵驪而禮矣。將致美於粢盛。遂盡力¶
於耘耔。望農祥之晨正。知土膏之脈起。所寶惟穀。故大飲¶
以勞農。所貴惟人。故躬耕以悅使。俾夫三時不奪。六府咸¶
修。遂放牛於藪澤。還卻馬於田疇。道方齊於雨粟。化實遠¶ 
<pb:NFKB_QTW_p0960-15a>
於焚裘。務穡勸分。顧勤於稷卨。授時度地。彌甚於殷周。職¶
乃分於九[:#AS-844D:●]。政不逮於諸侯。豈惟人和而俗阜。亦將力穡¶
而有秋。是日命丞相巡行山林。道達溝瀆。因物土以分宜。¶
隨川原而刊木。畫為九野。教種百穀。實萬代之儲祉。况九¶
年之所蓄。猶以為不躬不親。庶人不信。降翹車以徵求。發¶
紅粟以恤賑。綈弋不加於嬪御。茅茨永慕於堯舜。祭惟司¶
嗇。蜡必田畯。即異畝同穎。豈獨瑞於往年。象耕鳥耘。是錫¶
羨於今運。適有田父。起而歌曰。畇畇千畝兮理有疆。濟濟¶
千耦兮稷既良。躬三推兮供神倉。分九[:#AS-844D:●]兮應農祥。粢盛¶
<pb:NFKB_QTW_p0960-15b>
普淖兮潔敬斯皇。神之聽之兮將登穰穰。¶ 

** 土牛賦¶ 
:PROPERTIES:
:TITID: QTWTIT19048
:PERSID: qtw-d1e259397
:END:

土牛所置。惟民是利。將立表以勸農。勝陶冶而為器。相牽¶
之狀。或垂象而在天。觀出之期。諒成形而在地。所以無芻¶
豢之損。殊死生之類。實大塊之所資。豈一撮之所致。故乃¶
用為恒典。蕆其成事。執農政之後先。固策人以相示。觀夫¶
出康莊之際。當立春之期。既合土而象矣。還服箱而似之。¶
誠鞭策而無用。信耒耜之是持。異彼土龍。每因旱而方致。¶
同夫芻狗。表至仁而無私。若非農為國本。曷能敬授人時。¶ 

<pb:NFKB_QTW_p0960-16a>

原其事始。誠則有以。圖白巫以侔形。每蔥犗而在視。寧同¶
日夕。與㣥羊而下來。諒在月窮。惟御人之所指。是以先春¶
斯舉。農正是供。察之者覺順時而行令。觀之者知有事於¶
上農。既惟人而是瞻。豈與驥而同皁。足以符務農之政。足¶
以叶勸人之道。立之於後。訝春事之尚遲。御之於前。悟農¶
功之在早。令出惟行。百姓昭明。既有象而垂則。表得時而¶
親耕。立以示農。豈憂燧尾之禍。莫由而飯。奚聞扣角之聲。¶
事有開而必先。義任重而致遠。既遵之而為早。方驗之而¶
<pb:NFKB_QTW_p0960-16b>
知晚。非同金鎖。入寒渚而無蹤。有異紺轅。行藉田而方墾。¶
夫然。則土牛之出也。可以為農政之本。¶ 

** 元日觀上公獻壽賦(以題為韻)¶ 

:PROPERTIES:
:TITID: QTWTIT19049
:PERSID: qtw-d1e259397
:END:

惟皇御歷也。播一德之景光。統三正之令日。端大裘於正¶
位。酌中靈於休吉。元老伏稱於丹墀。大夫建祚於聖術。致¶
君壽日。比華封而祝堯。獻酒福庭。與鈞天而合律。於時銅¶
龍啟曙。文物斯崇。六英鏗鏗而迭奏。萬國鏘鏘而會同。上¶
方端玉珽。儼宸衷。布發生之明命。暢大化於元功。欲以宣¶
景福於遐邇。同介祉於君公。壽獻南山。率土願歌於周雅。¶
位登北極。惟仁亦播乎薰風。既而舞蹈於丹禁之前。再拜¶ 
<pb:NFKB_QTW_p0960-17a>
奉陶唐之酒。趨雲陛以陳詞。向爐烟而稽首。升降濟濟。將¶
宣納祐之晨。俯仰愔愔。大啟如天之壽。進退有則。威儀可¶
觀。頌百靈於更始。贊萬祀於履端。傳喜氣而六事以正。布¶
春令而五教在寬。故知我道化無疆。德風吹萬。皇猷大啟。¶
青陽始建。千秋御歷。既同傅氏之詞。五采綴觴。有異邯鄲¶
之獻。慶流華夏。德配乾坤。傳呼而珍符畢集。應時而嘉瑞¶
實繁。所以麟鳳來祥於聖澤。日月揚光於化元。士有觀國¶
之光。賡歌大貺。當元正之令節。仰禮容於仙仗。佩聲的皪。¶
大矣三公之儀。瑞氣絪縕。邈乎九天之上。¶ 
¶
<pb:NFKB_QTW_p0960-17b>

** 七夕賦¶ 
:PROPERTIES:
:TITID: QTWTIT19050
:PERSID: qtw-d1e259397
:END:

若夫銅儀改候。金氣迎辰。驚飛灰於素管。送流火於清旻。¶
聽涼風之唳響。視秋露之凝津。月蒼蒼而上桂。風蕭蕭而¶
吹筠。步廣庭而延佇。仰層漢而馳神。惟暮序之靈匹。仰良¶
宵而展會。息龍杼於仙機。駕羽橋於淺瀨。耀九微之華彩。¶
澄八極之氛靄。儼翠鳳以翔鑣。舉丹蜺而振斾。籠霧縠於¶
雕輦。謺雲花於綺葢。舟容裔於水濱。駕逶迤於烟外。若乃¶
仙娥侍轂。玉女承騑。嬴簫後唱。洛鼓前揮。褰九霄之雲幄。¶
曳五色之霞衣。珮搖星而玉振。扇掩月而紈飛。陵紫宮而¶ 
<pb:NFKB_QTW_p0960-18a>
沉景。轥黃道而騰暉。始徘徊而好密。契方阻而情違。悵此¶
夕之行盡。恨前秋之未歸。恡宵光之不駐。泫晨露之將晞。¶
於是虯水移箭。魚關驚鑰。槎客河低。鍼樓月落。分一筵於¶
俄頃。解雙袂於今昨。河漢忽其無梁。秋期杳其無度。銜別¶
緒而惆悵。對離居之寂寞。思纏綿於曉雞。情顧盼於歸鵲。¶
浩長歌於耿介。弔孤影其焉託。歌曰。悲莫悲兮離別長。怨¶
莫怨兮私自傷。斂橫波而向秋野。垂玉筯兮沾羅裳。歌響¶
既畢。恍然如失。獨盈盈兮一水間。空望望兮三秋日。¶ 

** 水始冰賦(以律報司寒冰因水結為韻)¶ 
¶
<pb:NFKB_QTW_p0960-18b>

:PROPERTIES:
:TITID: QTWTIT19051
:PERSID: qtw-d1e259397
:END:

潤下之性。有時可凝。暑歸寒集。陽閉陰升。吹寒風之遠派。¶
蹙凍雨而成冰。俾巨海以息浪。胡涓波之足徵。北陸陰涸。¶
寒泉井洌。天吳外搏。靈胥自結。含貞抱虛。既瑩且澈。斷流¶
而稜稜劒威。照日而片片霜切。馺坳曲。陵湫穴。蒼山甃石。¶
大冶流鐵。圓光而蚌珠可掬。朝涉而馬蹄可折。既否隔於¶
風雲。亦閉藏於魚鼈。爾乃命海若。戒馮夷。連燄絕於火井。¶
俾梁成於水湄。乘險無替。旬日不衰。若擁輕絮。如積素絲。¶
秋令雖終。尚占庚辛之色。嚴風更肅。將奉元冥之司。其為¶
水也則陷。其為冰也則履。畜成比玉之壺。散作流謙之水。¶ 

<pb:NFKB_QTW_p0960-19a>

柔性是著。仙顏是比。方稽化而轉疑。葢不知其所以。夫其¶
瀑布流湍。迸射交攢。簷溜承綆。垂空凍乾。微波煙羃。大壑¶
雲漫。滴貫珠而呈脆。排層巖而召寒。至於六尺表奇。百丈¶
涵奧。鼠北方而可規。蠶東夏而稟操。堅貞應運。渡光武而¶
堪奇。孝德幽通。獻赬鯉以為報。始冰之初。立冬之日。將鑿¶
井。望納秩。刷室應候。司管調律。溫泉殊沼。夏蟲異術。閶闔¶
門靜。瑯琊井溢。當腹堅而將藏。候朝陽而迺出。(不見因字¶
官韻)¶ 
¶
<pb:NFKB_QTW_p0960-19b>

** 以德為車賦(以國家道通遠邇為韻)¶ 

:PROPERTIES:
:TITID: QTWTIT19052
:PERSID: qtw-d1e259397
:END:

皇帝守位以仁。為車以德。將喻夫博載庶物。取象夫經行¶
萬國。垂衣而退與人謀。結旌而克陳帝力。因樂推以發軔。¶
任不言而憑軾。始效駕於情田之內。不驅不馳。終挂轊於¶
王道之中。自南自北。夫改奢即儉。尚質去華。量包覆載。迹¶
達幽遐。行乎道而四方是則。同乎[:#AS-8C53:⿰車丸]而六合為家。是知乘¶
玉輅者又何足比。駕金根者失其所誇。爾其伐輻於自然¶
之材。斲輪用無為之道。鑒馭朽以作訓。念輶毛而是保。前¶
覆後誡。諒成敗之足徵。殊塗同歸。信始終之可考。伊至化¶
之所備。(一作被)如風令之偃草。道德仁義。配弨弓以致賢。孝¶
敬溫恭。代輪而養老。萬邦攸同。九有克通。樸斲在心。詎¶ 
<pb:NFKB_QTW_p0960-20a>
比質於流水。周行任道。豈觀象於轉蓬。以得賢為輪轅之¶
助。以守信為輗軏之功。動天而善行無迹。持重而利用不¶
窮。且工為車兮脆而易破。德為車兮勞而成晚。哂摧輪於¶
太行。憫困驥於吳坂。域中咸賴。功超乎大輅小戎。天下皆¶
肥。力竭乎引重致遠。澤可鑒而招損。美不稱而崇侈。爾則¶
速禍以宣驕。我則去彼而取此。靡自家而刑國。俾視遠而¶
若邇。豈徒與奚仲造父之徒。論功而效伎。¶ 

** 積薪賦(以帝取汲黯為韻)¶ 

:PROPERTIES:
:TITID: QTWTIT19053
:PERSID: qtw-d1e259397
:END:
¶
<pb:NFKB_QTW_p0960-20b>

僕少好讀書。長而無替。謝絕門客。幽關長閉。志尋經史。見¶
汲黯積薪之言。即知君臣有道之契。乃廢卷憤色。竦袂臨¶
砌。豈吾道業謝於古人。君德慙於往帝。竟空鹽梅之用。長¶
虛舟楫之濟。於是辭雲林。裂荷薜。赴以時貢。擬先秋計。何¶
歲華之不與。幾山川之迢遞。積薪暗入於心期。後來空望¶
其他惠。積薪何薪。唯楚與桂。其採之也。翹車載馳。畢搜其¶
林壑。其得之也。良材盡取。靡遺其巨細。風塵爾勞。阡陌相¶
繼。辭雲壤而百處。指王城而四詣。得大有之妙象。同萃亨¶
之深智。無怠其功。有司是主。雖不近於丹陛。幸得貯其華¶
宇。然蓄薪而雖多。非有命而不取。每至膳夫興造。金鼎初¶ 
<pb:NFKB_QTW_p0960-21a>
汲。論食玉而來窺。將然桂而先挹。勿貴先至。在其下兮必¶
棄置於後時。勿輕後來。居其上兮必取用而先及。此自然¶
之神理。胡物情之可習已矣哉。蒼苔蕪兮白露湛。愁來曉¶
夜紅顏減。君若助化於聖明。伏望留情於汲黯¶ 

¶
