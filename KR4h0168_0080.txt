#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_-834-1-> ¶
#+PROPERTY: JUAN 0080
欽定全唐文卷八十¶ 

<pb:KR4h0168_NKFB_0080-01a>
　宣宗(二)¶ 

** 授蕭鄴平章事制¶ 
:PROPERTIES:
:TITID: QTWTIT02627
:PERSID: QTWAUT0016
:END:

輔相之任也。調陰陽而撫夷夏。貞百度而康兆人。代天為¶ 
工。持國之柄。殷夢周卜。竭誠待賢。彼何人哉。予獨不可。寘¶ 
于精懇。果得髦傑。朝散大夫守尚書兵部侍郎判度支上¶ 
柱國彭城縣開國男食邑三百戶賜紫金魚袋蕭鄴。天實¶ 
佑朕。生此令人。星辰降祥。珪玉含瑞。蘊通明經遠之識。抱¶ 
宰割利用之才。載居禁垣。重參宥密。資委既至。忠讜愈聞。¶ 
<pb:KR4h0168_NKFB_0080-01b>
爰付地征。仍司邦計。善為均節。益茂事功。道惟剛明。人無¶ 
侵撓。風望彌峻。遐邇具瞻。思致昌期。必資俊德。是以簡自¶ 
朕心。叶於僉諧。擢登中樞。持平庶政。爾其體太和而順元¶ 
氣。推至心以序彞倫。短長之才。罔有所廢。細大之務。一以¶ 
居心。扶皇極而作國楨。庇蒼生而遂物性。雖堯舜比聖。朕¶ 
何敢言。而夔龍致君。爾無多讓。周以冢宰致國用。漢任丞¶ 
相調兵食。斯舊典也。毋謂其煩。懋建嘉庸。對此崇寵。可守¶ 
本官同中書門下平章事仍判度支。¶ 

** 授昭王汭成德軍節度使制¶ 
:PROPERTIES:
:TITID: QTWTIT02628
:PERSID: QTWAUT0016
:END:

<pb:KR4h0168_NKFB_0080-02a>

門下。近制諸侯薨歿。朝廷或命其子弟嗣守爵者。且慮職¶ 
卑望輕。未能彈壓軍行。乃詔親王為帥。以統臨焉。蓋尚體¶ 
行權之旨也。昭王汭。貞祥所聚。姿質幼茂。孝敬天授。溫文¶ 
日宣。寧勞保傅之規。自識君親之道。學禮不倦。發言有章。¶ 
式光維城。宜假分閫。朕以趙地名服。常山奧區。人多忠樸。¶ 
俗尚義勇。少長有禮。里閭自康。屬帥臣云亡。戎府無長。中¶ 
權劇務。巳委諸甥。上將崇名。允歸愛子。顧梁園以雄處。秉¶ 
漢節以遙臨。光撫舊封。式膺新命。歡不阻於膝下。詔榮宣¶ 
於廷中。邦家有光。藩屏斯盛。九命俾尊於開府。一方遠奉¶ 
<pb:KR4h0168_NKFB_0080-02b>
於建牙。實惟至公。勉服丕訓。可開府儀同三司守鎮州大¶ 
都督充成德軍節度鎮冀深趙等州觀察處置等使。封如¶ 
故。主者施行。¶ 

** 授鄭朗太子少師制¶ 
:PROPERTIES:
:TITID: QTWTIT02629
:PERSID: QTWAUT0016
:END:

相輔之臣。賢傑是膺。苟或道茂台階。功宣時柄。洪化方深¶ 
於倚注。微疴遽告其退休。宜降寵私。俾安頤攝。庶得君臣¶ 
之義。實全終始之恩。通議大夫守中書侍郎兼禮部尚書¶ 
同中書門下平章事監修國史上柱國賜紫金魚袋鄭朗。¶ 
靈鳳耀儀。非熊表德。貞厚可以鎮風俗。謙恭可以和神人。¶ 

<pb:KR4h0168_NKFB_0080-03a>
量合澄波。氣凝金璞。論議必根於王化。文章雅叶於國經。¶ 
起於卑寮。積乃重望。自周旋臺閣。總領藩方。故事盡著於¶ 
典章。仁聲藹流於謠詠。頃司邦計。國用以殷。逮領憲闈。朝¶ 
綱載肅。洎乎克符夢卜。遂委鈞衡。理庶政而百度惟貞。調¶ 
元氣而三光增耀。而久勤獻納。稍失節宣。屢陳謝病之辭。¶ 
特舉優賢之命。是用釋茲機務。允乃至誠。爾其專一精神。¶ 
輔助藥石。將圖有閒。務在無營。往參六傅之榮。仍加貳令¶ 
之職。用為羽翼。爰輟股肱。嘉猷永播於事功。深睠豈忘於¶ 
興寢。慎爾多福。祗承恩寵。可檢校尚書右僕射兼太子少¶ 
<pb:KR4h0168_NKFB_0080-03b>
師。¶ 

** 授崔慎由監修國史蕭鄴集賢殿學士制¶ 
:PROPERTIES:
:TITID: QTWTIT02630
:PERSID: QTWAUT0016
:END:

門下。惟政之艱。非賢勿乂。用熙庶績。實仗羣材。頃所以旰¶ 
食宵衣。勤求機衡之寄。咸得時哲。副予虛懷。太中大夫守¶ 
工部尚書同中書門下平章事集賢殿大學士上柱國賜¶ 
紫金魚袋崔慎由。器識淹通。風鑑明秀。黃香之祗勤彌切。¶ 
壺遂之深衷足稱。朝散大夫守尚書兵部侍郎同中書門¶ 
下平章事判度支上柱國彭城縣開國男食邑三百戶賜¶ 
紫金魚袋蕭鄴。操履清方。詞調凝遠。孔光之慎密早著。山¶ 
<pb:KR4h0168_NKFB_0080-04a>
甫之將明可嘉。而並宏覽典墳。博通理道。亟更顯重。雅有¶ 
風教。允副僉諧。當茲鈞軸。延謀時務。稽參政途。盡心力以¶ 
經邦。宏禮樂而緯俗。羣善必舉。庶官乃和。可以勒美太常。¶ 
書忠甲令者矣。今則三秋式稔。四境無虞。乃眷股肱。厥有¶ 
成績。至於總史官之微婉。備帷幄之講求。繼美皐夔。比良¶ 
遷董。顧茲茂典。式示襃優。敬爾在公。服我休命。慎由可監¶ 
修國史。鄴可充集賢殿學士。餘如故。主者施行。¶ 

** 贈鄭朗司空制¶ 
:PROPERTIES:
:TITID: QTWTIT02631
:PERSID: QTWAUT0016
:END:

故通議大夫檢校尚書右僕射兼太子少師上柱國賜紫¶ 
<pb:KR4h0168_NKFB_0080-04b>
金魚袋鄭朗。植操端方。稟氣莊重。藹若瑞玉。澹如澄川。智¶ 
略合乎著蓍。誠信服於僚友。自膺寵寄。頗負全才。竭匪躬¶ 
於諫垣。彰盡瘁於瑣闥。載踐方嶽。亟登師壇。觀風推惠愛¶ 
之心。訓士得撫循之術。政溢聞聽。念茲徵還。位冠冬卿。職¶ 
重邦計。經費有節。財用不虧。繄彼休功。明我推擇。爰嘉峭¶ 
峻。俾總紀綱。公望益隆。典彞具舉。式諧注意。且沃深衷。俄¶ 
參化源。以提政柄。三事仰清廉之節。百度見損益之能。近¶ 
煦和風。遠浹膏雨。方俟坐鎮雅俗。表率庶官。頤養或乖。腠¶ 
理生疾。屢陳章䟽。乞遂退閒。既堅乃誠。式允其請。每圖懿¶ 
<pb:KR4h0168_NKFB_0080-05a>
績。唯冀有瘳。何竟至於彌留。而遽聞於捐代。閱奏興悼。臨¶ 
軒載懷。將輟視朝之儀。兼列上公之秩。慰茲幽壤。期爾有¶ 
知。可贈司空。¶ 

** 授劉瑑平章事制¶ 
:PROPERTIES:
:TITID: QTWTIT02632
:PERSID: QTWAUT0016
:END:

闡大化以建皇極。敷至德以乂黔首。百度惟允。八荒用寧。¶ 
倚於輔臣。副以邦柄。求之夢獵。協於蓍龜。克諧明謨。允屬¶ 
僉議。稽能必思於廟略。疇德佇煥其國經。朝議大夫守尚¶ 
書戶部侍郎判度支上柱國賜紫金魚袋劉瑑。岳彩舒輝。¶ 
鸞姿降靈。馭煙霄而六轡齊升。布雲和而九成合奏。行居¶ 
<pb:KR4h0168_NKFB_0080-05b>
人表。文著國華。潤色詞林。早參宥密。彩筆既符於宿夢。溫¶ 
樹不漏於私言。再秉絲綸。貳於刑讞。振藻益茂。聽詞無冤。¶ 
洎尹正洛師。擁旄梁苑。咸能變風俗而求人瘼。和號令以¶ 
肅軍威。重委北門。輯茲王業。既聞報政。果叶予懷。是用付¶ 
以煩難。慎司邦計。彌月探執。繫時功成。巳洽咎夔之風。宜¶ 
膺台鼎之命。爾其平章百姓。敬敷五教。使羣職必舉。四夷¶ 
率賓。杜回邪之迹。開讜正之門。大道必寘其沃心。忠信無¶ 
懼於逆耳。於戲。大小之政。既巳咨之。成務且輟於司存。均¶ 
節尚煩於廟算。祗我明訓。服茲休嘉。可守本官同中書門¶ 
<pb:KR4h0168_NKFB_0080-06a>
下平章事依前判度支。¶ 

** 授崔慎由劒南東川節度使制¶ 
:PROPERTIES:
:TITID: QTWTIT02633
:PERSID: QTWAUT0016
:END:

夫尊任輔相之道也。入則秉鈞衡以臨羣辟。出則賜弓矢¶ 
以長諸侯。寵光不渝。寄屬咸重。將求良翰。乃命台臣。太中¶ 
大夫守中書侍郎兼禮部尚書同中書門下平章事監修¶ 
國史上柱國賜紫金魚袋崔慎由。繼美德門。承家貴位。縉¶ 
紳偉望。禮樂上流。挺松筠之貞姿。服蘭蓀之懿行。自居多¶ 
器。累歷清華。禁林才擅於多能。綸閣詞推於巨麗。物情愈¶ 
茂。廷譽甚高。再列貳卿之崇。亟闡六條之化。爰加獎任。益¶ 
<pb:KR4h0168_NKFB_0080-06b>
委重難。屢啟嘉謀。俄參大柄。而周涉寒暑。備見器能。道巳¶ 
著於始終。恩豈殊於中外。睠茲東蜀。實曰奧區。俾授旌旄。¶ 
以彰優重。昔叔子望高於峴首。次公聲振於潁川。孰有後¶ 
先。率是為理。勉宏風教。期懋厥庸。可檢校禮部尚書使持¶ 
節梓州諸軍事兼梓州刺史御史大夫充劒南東川節度¶ 
副大使知節度事管內觀察處置等使。¶ 

** 授蕭鄴監修國史劉瑑集賢殿大學士制¶ 
:PROPERTIES:
:TITID: QTWTIT02634
:PERSID: QTWAUT0016
:END:

門下。康濟生靈。必在陶甄之化。稽參政事。允歸王佐之才。¶ 
況乎元首股肱。義均一體。叶心同德。予懷所嘉。式兼刊綜¶ 
<pb:KR4h0168_NKFB_0080-07a>
之榮。用舉襃隆之典。朝散大夫守工部尚書同中書。門下¶ 
平章事充集賢殿大學士上柱國彭城縣開國男食邑三¶ 
百戶賜紫金魚袋蕭鄴。襟神清肅。器鑒精通。敷賛大猷。孫¶ 
宏有慎厚之行。朝議大夫尚書戶部侍郎同中書門下平¶ 
章事判度支上柱國賜紫金魚袋劉瑑。業履清方。風標峻¶ 
整。彌綸庶務。安國乃任職之臣。而皆詞煥丹青。道潤金璧。¶ 
匡衡貢禹。經術該明。孔光師丹。議論寬博。或頃司邦計。茂¶ 
厎慎之規。或嘗擁節旄。著繕完之績。洎膺樞近。益暢謀猷。¶ 
每見沃心。實諧注意。俾厥后為堯舜。納百姓於休和。即竭¶ 
<pb:KR4h0168_NKFB_0080-07b>
乃誠。期於予理。子長子駿之職。石渠天祿之書。稽合異同。¶ 
裁成襃貶。儒雅之任。迭選攸宜。式表茂勳。用榮兼領。永綏¶ 
寵渥。往孚於休。鄴可監修國史。瑑可兼充集賢殿大學士。¶ 
餘各如故。主者施行。¶ 

** 授夏侯孜平章事制¶ 
:PROPERTIES:
:TITID: QTWTIT02635
:PERSID: QTWAUT0016
:END:

自古有天下得列聖帝哲王之科者。必由良臣以就景化。¶ 
故君非輔弼。無以啟昌期。時未清平。不得稱賢相。契合交¶ 
感。相須而成。苟非其人。豈副斯舉。朝議大夫尚書兵部侍¶ 
郎充諸道鹽鐵轉運等使上柱國賜紫金魚袋夏侯孜。禮¶ 
<pb:KR4h0168_NKFB_0080-08a>
樂重德。簪裾上流。才可兼人。智可周物。蘊範時之行義。富¶ 
經國之文章。識探奧微。器抱沖粹。早踐清列。克彰令名。(闕)¶ 
當七月。匡諫無隱。再歷三獨。糾繩不回。廉風俗而政清。提¶ 
紀綱而望振。旋領版籍。亦司牢盆。推公秉持。息力完緝。法¶ 
得其倫要。吏憚其威稜。國財可豐。官事具舉。是用陟此邦¶ 
傑。付之廟謨。既諧朕心。且洽僉論。於戲。宰輔巨任。羣倫共¶ 
瞻。政乖其宜。則四海罹弊。事叶其理。則萬人以蘇。副吾拔¶ 
擢之恩。勵爾燮諧之道。朝廷聳望。爾其戒之。可守本官同¶ 
中書門下平章事依前充諸道鹽鐵轉運等使。¶ 
<pb:KR4h0168_NKFB_0080-08b>

** 罷蔣伸判戶部制¶ 
:PROPERTIES:
:TITID: QTWTIT02636
:PERSID: QTWAUT0016
:END:

門下。輔弼之任。陶鈞為重。所以導陰陽而施化。相天地以¶ 
成功。宣亮皇猷。藻飾王度。苟或嬰以他務。兼拘利權。則異¶ 
乎代天佐理之道矣。通議大夫尚書兵部侍郎同中書門¶ 
下平章事判戶部事護軍賜紫金魚袋蔣伸。紫微上才。清¶ 
廟雅品。潔如寒玉。峻若孤峯。既高絕俗之姿。能履中和之¶ 
道。秉吉士之操。時然後言。學君子之儒。仁而且勇。洎寵承¶ 
內旨。擢處禁垣。嘉言屢沃於朕心。密賛深知其忠懇。委司¶ 
版籍。益彰器能。遂踐台階。頗洽公望。澄源以正本。循名而¶ 
<pb:KR4h0168_NKFB_0080-09a>
責實。豈以司存。尚煩丞相。去茲劇務。俾專緝熙。所宜竭爾¶ 
一心。開予四目。推至公而平庶政也。依前兵部侍郎同中¶ 
書門下平章事。散官勳如故。¶ 

** 授夏侯孜集賢殿大學士制¶ 
:PROPERTIES:
:TITID: QTWTIT02637
:PERSID: QTWAUT0016
:END:

門下。朕居兆人之上。當萬機之廣。戎夷式敘。陰陽克調。實¶ 
宗社降靈。輔弼宣力。臻彼富庶。至於洽平。既彰大明。益佇¶ 
化成之妙。載煩台席。用盛儒林之選。朝議大夫守尚書兵¶ 
部侍郎同中書門下平章事充諸道鹽鐵轉運等使上柱¶ 
國賜紫金魚袋夏侯孜。材協國楨。道稱王佐。以孝友為家¶ 
<pb:KR4h0168_NKFB_0080-09b>
行。以禮樂為身文。潢陂納寬。澗松挺節。雄詞擅雅。奧學洞¶ 
微。利刃發硎。而肯綮無滯。代天宰物。而埏埴有餘。薰然至¶ 
和。霈若潛潤。況精列圖籍。煥開禁垣。高列雋髦。翔集近署。¶ 
雅歸清重。方在專總。演暢事功。顯揚懿美。是宜更一乃志。¶ 
愈專乃衷。吐辭雖酌於當今。正學必思於稽古。俾密勿之¶ 
際啟沃之間。無忘我以三墳五典。更光丕績。永孚於休。可¶ 
充集賢殿大學士。餘並如故。主者施行。¶ 

** 答百僚請加尊號第三表詔¶ 
:PROPERTIES:
:TITID: QTWTIT02638
:PERSID: QTWAUT0016
:END:

朕獲承丕緒。奄有萬方。憂物之心。常懷惕厲。荷天之力。漸¶ 
<pb:KR4h0168_NKFB_0080-10a>
至厎寧。此中外元僚。文武庶政。咸有一德。以匡沖人。而卿¶ 
等猥以鴻名。加於菲薄。拜章瀝懇。至於再三。伏念自列聖¶ 
以來。何嘗無今日之請。然率不能讓者。上慰宗廟之靈。下¶ 
迫羣臣之願。粵予小子。豈敢久勞卿士之心哉。敬充乃誠。¶ 
良深自愧。所乞宜依。¶ 

** 以杜黃裳裴度配享憲宗廟廷詔¶ 
:PROPERTIES:
:TITID: QTWTIT02639
:PERSID: QTWAUT0016
:END:

朕以憲宗皇帝道叶中興。威加寰海。開啟聖意。則有杜黃¶ 
裳。弼成功業。則有裴度。著在國史。時無比倫。宜以杜黃裳¶ 
裴度同配享禮。¶ 
<pb:KR4h0168_NKFB_0080-10b>

** 令議武臣配享憲宗廟廷詔¶ 
:PROPERTIES:
:TITID: QTWTIT02640
:PERSID: QTWAUT0016
:END:

論功配食。文武宜兼。元和一朝武臣。功力最高者定一人。¶ 
與杜黃裳裴度同配享憲宗皇帝室。頃李愬有平蔡之績。¶ 
高崇文有收蜀之功。校其二人。功孰為重。宜令尚書省議¶ 
奏。¶ 

** 焚埋匿名文狀詔¶ 
:PROPERTIES:
:TITID: QTWTIT02641
:PERSID: QTWAUT0016
:END:

比來多有無良之徒。妄於街衢投置無名文狀。及箭上并¶ 
旗旛上。肆為奸言。欲以惑聽。自今巳後。如有此色。宜準寶¶ 
應二年正月十八日勅令。所在地界。於當處焚毀埋藏。不¶ 
<pb:KR4h0168_NKFB_0080-11a>
要聞奏。¶ 

** 勅州縣條奏利弊詔¶ 
:PROPERTIES:
:TITID: QTWTIT02642
:PERSID: QTWAUT0016
:END:

應天下州縣。或土風各異。或物產不同。或制置乖宜。或章¶ 
條舛謬。或云施之歲久。或緣礙於勅文。有利於人而可舉¶ 
行者。有害於物而可革去者。並委所在縣令錄事參軍。備¶ 
論列於刺史。具以上聞。委中書門下據事件下觀察使。詳¶ 
言列奏。當與改更。各從便安。自當蘇息。如或在官因循不¶ 
舉。後來者無以申明利害。較然違慢可見。當重加懲罰。仍¶ 
更不得授縣令錄事參軍。刺史委中書門下具名奏聞。別¶ 
<pb:KR4h0168_NKFB_0080-11b>
議殿責。¶ 

** 兩稅外不許更徵詔¶ 
:PROPERTIES:
:TITID: QTWTIT02643
:PERSID: QTWAUT0016
:END:

食力之徒。須令自濟。天下倉場所納斛斗。如聞廣索耗物。¶ 
別置一倉斛斗。又隨斗納耗物。率以為常。致疲人轉困。職¶ 
此之由。自今委長吏切加提舉。一切依倉部格。如有違犯。¶ 
專知官停見任。仍殿兩選。所由決脊杖二十。準法處分。所¶ 
貴利歸農畝。耕者不饑。其天下諸州府百姓。兩稅之外。輒¶ 
不許更有差率。巳頻申飭。尚恐因循。宜委御史臺切加糾¶ 
察。如有違犯。縣令錄事參軍判官節級科責。長吏不存勾¶ 
<pb:KR4h0168_NKFB_0080-12a>
當。亦委臺司察訪聞奏。其諸道州府應所征兩稅匹段等¶ 
物。並留州留使錢物納匹段等虛實估價及見錢。從來皆¶ 
有定額。如聞近日或有於虛估匹段數內。實徵估物。及其¶ 
分數。亦不盡依勅條。宜委長吏切加遵守。苟有違越。必議¶ 
科繩。本判及專知官當重懲責。又青苗兩稅。本繫田土。地¶ 
既屬人。稅合隨去。從前赦令。累有申明。豪富之家。尚不恭¶ 
守。以後州縣覺察。如有此比。須議痛懲。地勒還主。不理價¶ 
直。¶ 

** 飭獄吏推斷不平詔¶ 
:PROPERTIES:
:TITID: QTWTIT02644
:PERSID: QTWAUT0016
:END:
<pb:KR4h0168_NKFB_0080-12b>

刑獄之內。吏得使情。推斷不平。因成冤濫。無問有贓無贓。¶ 
並不在原免之限。¶ 

** 令詳定盜賊贓罪詔¶ 
:PROPERTIES:
:TITID: QTWTIT02645
:PERSID: QTWAUT0016
:END:

攘竊之興。起於不足。近日刑罰頗峻。盜賊益煩。贓至一千。¶ 
便處極法。輕人性命。重彼貨財。既多殺傷。且乖教化。況非¶ 
舊制。須議改更。其會昌元年二月二十六日勅。宜委所司¶ 
重詳定。條流聞奏。¶ 

** 諭州縣上佐丞簿詔¶ 
:PROPERTIES:
:TITID: QTWTIT02646
:PERSID: QTWAUT0016
:END:

每思前賢設官分職。豈徒然哉。今州有上佐。縣有丞簿。俗¶ 
<pb:KR4h0168_NKFB_0080-13a>
謂閒官。不領公事。殊乖制作之本意也。自今後州縣公事。¶ 
上佐丞簿得失須共參詳。如有敗闕。或不遵法理。及百姓¶ 
流亡。不先舉明。並須連坐。冀得人展其才。官無宂食。¶ 

** 萬壽公主出降詔¶ 
:PROPERTIES:
:TITID: QTWTIT02647
:PERSID: QTWAUT0016
:END:

女人之德。雅合慎修。嚴奉舅姑。夙夜勤事。此婦之節也。先¶ 
王制禮。貴賤同遵。既以下嫁臣寮。儀則須依古典。萬壽公¶ 
主婦禮宜依士庶。¶ 

** 禁奸吏舞文詔¶ 
:PROPERTIES:
:TITID: QTWTIT02648
:PERSID: QTWAUT0016
:END:

法司使法。或持巧詐。分律兩端。遂成其罪。既奸吏得計。則¶ 
<pb:KR4h0168_NKFB_0080-13b>
黎庶何安。自今巳後。應書罪定刑。宜令直指其事。不得舞¶ 
文。妄有援引。頒示天下。長吏嚴加覺察。不得輒使奸吏。如¶ 
有此色。當議停解。¶ 

** 委京兆府捉獲奸人詔¶ 
:PROPERTIES:
:TITID: QTWTIT02649
:PERSID: QTWAUT0016
:END:

如聞近日多有閒人。不務家業。嘗懷凶惡。肆意行非。專於¶ 
坊市之閒。恐脅取人財物。又其中亦有曾為趨吏。依倚門¶ 
欄。自恐愆尤。遂致停解。不思己過。卻務怨讎。妄搆虛辭。恣¶ 
行恐嚇。要懲此弊。以靜奸源。自今巳後。宜委京兆府切加¶ 
訪察。如有此色。便捉獲痛加刑斷。¶ 

<pb:KR4h0168_NKFB_0080-14a>

** 以夏令䟽理滯獄詔¶ 
:PROPERTIES:
:TITID: QTWTIT02650
:PERSID: QTWAUT0016
:END:

此後除巨蠹所不原外。每立夏至立秋前。犯罪人就州府¶ 
常條之中。量與減貸。速為䟽理。無令淹繫。¶ 

** 答兩省諫幸華清宮詔¶ 
:PROPERTIES:
:TITID: QTWTIT02651
:PERSID: QTWAUT0016
:END:

朕以驪山近宮真聖廟貌。未嘗修謁。自謂闕然。今屬陽和¶ 
氣清。中外事。聽政之暇。或議一行。蓋崇禮敬之心。非以¶ 
盤遊為事。雖申勅命。兼慮勞人。卿等職備禁闈。志勤奉上。¶ 
援經據古。列狀獻章。載陳懇到之辭。深睹盡忠之節。巳允¶ 
來請。所奏咸知。¶ 
<pb:KR4h0168_NKFB_0080-14b>

** 議立回鶻可汗詔¶ 
:PROPERTIES:
:TITID: QTWTIT02652
:PERSID: QTWAUT0016
:END:

朕聞王者立德。必本於念功。天下歸仁。莫先於興滅。回鶻¶ 
久為與國。常建大勳。累申式配之儀。兼展稱藩之禮。天寶¶ 
末興兵之後。國步未夷。釁起凶妖。率其忠勇。控弦而至。革¶ 
車之會增威。止戈而歸。犀毗之賜甚寵。殊庸盛禮。煥烈縑¶ 
緗。是為親隣。成其邊衞。牧馬遠迹於朔野。烽火罷照於甘¶ 
泉。雖云華夷。歡若親戚。會昌中遠方喪亂。可汗淪亡。狼顧¶ 
既困於歲牧。鼠竊或行於邊。時屬姦臣作軸。懦將操戈。¶ 
困樂禍以乘危。遂興戎而生事。不念救災之義。盡為助順¶ 
<pb:KR4h0168_NKFB_0080-15a>
之功。驅彼流離。窘為徒隷。情(闕)懷土。自比南冠之悲。跡則¶ 
亂華。未免北風之思。舊國空瞻其茂草。名王猶困於旅人。¶ 
相彼窮危。寧無慨歎。朕君臨九有。子育兆人。雨露之所霑¶ 
濡。日月之所照燭。欲令自遂。必念好還。乃眷朔易之雄。況¶ 
當勳力之後。每思報德。實用疚懷。所以頻遣詔書。俾勤尋¶ 
訪。穹廬莫覩。甌脫巳平。萬騎豈無其忠臣。六角冀存其貴¶ 
種。頗勞寤寐。屢閱歲時。沙漠既空。井邑猶在。近有回鶻。來¶ 
款朔方。帥臣得之。送至闕下。又有回鶻。隨黠戛斯李兼至¶ 
朝廷。各令象胥。徵其要領。音塵可訪。詞旨必同。願復本邦。¶ 
<pb:KR4h0168_NKFB_0080-15b>
仍懷化育。皆云龎特勒今為可汗。尚寓安西。衆所悅附。颺¶ 
宰相以忠事上。誓復龍庭。雜虜等以義向風。頗聞麕至。(闕)¶ 
契素願。慰悅良多。俟其歸還衙帳。當議特舉冊命。今遣使¶ 
臣。且往慰諭。況情深振撫。道既切於懷來。而功濟艱難。義¶ 
豈忘於繼絕。至如待呼韓以殊禮。約冒頓以和親。止於嘉¶ 
其來朝。亦或慮其為患。今則因此離散。追彼功勳。俾立國¶ 
於狼居。稍聚人於烏合。再尋舊好。宜舉良圖。報告天下。咸¶ 
知朕意。¶ 

** 遣使冊回鶻可汗詔¶ 
:PROPERTIES:
:TITID: QTWTIT02653
:PERSID: QTWAUT0016
:END:

<pb:KR4h0168_NKFB_0080-16a>

夫興滅繼絕。有國之懿圖。推亡固存。先王之茂典。在春秋¶ 
時。齊秦列國之諸侯也。秦穆尚存於晉嗣。齊桓猶繼於莒¶ 
土。況我國家。超邁皇王。并包宇宙。昔者回鶻可汗。在武德¶ 
之初。始畢效力於太宗。在天寶時。葉護有功於京洛。乾元¶ 
至德之際。與子儀叶心。大破西虜。自時以降。誼為舅甥。歲¶ 
有通和。情無詭詐。會昌中。其國實遇天災。莫能地著。盡皆¶ 
散徙。遂至滅亡。朕自纂承丕圖。常多軫惻。爰命使者。將遠¶ 
撫之。訊厥存亡。俾求嗣立。軺車甫至於靈武。蕃使巳及於¶ 
塞垣。迨至闕庭。深陳血懇。稱可汗巳立。諸部賓歸。實資神¶ 
<pb:KR4h0168_NKFB_0080-16b>
祇之衞。乃藉忠勳之力。果能克紹。叶纂舊圖。頗協人願。深¶ 
契朕志。尚恐未為諸蕃所信。猶疑新造之邦。是用特命使¶ 
臣。遵行冊禮。於戲。布德茂功。柔遠祗邇。前代之所以稱禮¶ 
也。使若敖氏之無後。何以勸善。須布中外。咸使聞知。表朕¶ 
中懷。不問夷夏。可冊為嗢祿登里邏汨沒密施合俱錄毗¶ 
伽懷建可汗。命檢校祕書監兼御史中丞王端章持節冊¶ 
使。仍令所司擇日。備禮冊命。¶ 

** 答諫迎道士軒轅集詔¶ 
:PROPERTIES:
:TITID: QTWTIT02654
:PERSID: QTWAUT0016
:END:

朕以萬機事繁。躬親庶務。訪聞羅浮山處士軒轅集。善能¶ 
<pb:KR4h0168_NKFB_0080-17a>
攝生。延齡益壽。乃遣使迎之。或冀有少保理也。朕每觀前¶ 
史。見秦皇漢武為方士所惑。常以之為誡。卿等位當論列。¶ 
職在諫司。閱視來章。深納誠意。¶ 

** 答河東軍民乞留節度使崔彥昭詔¶ 
:PROPERTIES:
:TITID: QTWTIT02655
:PERSID: QTWAUT0016
:END:

彥昭早著令名。累更劇任。入司邦計。開張用經緯之文。出¶ 
統藩維。撫馭得韜鈐之術。自臨并部。殷若長城。但先和衆¶ 
安人。不欲恃險與馬。遂致三軍百姓。瀝懇同詞。備述政能。¶ 
惟恐罷去。顧茲重鎮。方委長材。既獲便安。未議移替。想當¶ 
知悉。¶ 
<pb:KR4h0168_NKFB_0080-17b>

** 遺詔¶ 
:PROPERTIES:
:TITID: QTWTIT02656
:PERSID: QTWAUT0016
:END:

生死之理。修短之期。古往今來。是其常也。爰以宗祧所繫。¶ 
嗣續有歸。眷彼臣寮。宜申顧託。我先朝憲宗昭文彰武大¶ 
聖孝皇帝。承十聖之基構。翼翼為心。平五道之寇讎。孜孜¶ 
不怠。雖長慶促運。寶歷生奸。文宗揚其耿光。武宗付朕鴻¶ 
業。自臨億兆。十有四年。每思偃武修文。庶幾至德要道。賴¶ 
諸良弼。罄乎嘉猷。或陳無逸之篇。或進勿休之說。東后畢¶ 
覲。西旅繼來。克復河湟。拓疆三千里外。告成宗廟。雪恥二¶ 
百年閒。僅稱太平。咸曰丕變。顧朕寡昧。何以堪之。今也天¶ 
<pb:KR4h0168_NKFB_0080-18a>
命靡常。冥數先定。與我之齡雖盡。卜世之年甚長。趣彼若¶ 
遇。歸之命而非夭。釋然何慮。貽厥孫而有謀。皇太子漼。羽¶ 
翼早成。春秋巳盛。既膺主鬯。克荷承祧。宜於柩前即位。仍¶ 
以門下侍郎平章事令狐綯攝冢宰。軍國務殷。豈可久曠。¶ 
以日易月。宜遵舊制。皇帝三日而聽政。二十七日而釋服。¶ 
天下節度觀察防禦等使及監軍諸州刺史。職守非輕。並¶ 
不得離任赴哀。天下人吏百姓。告哀後出臨三日。皆釋服。¶ 
無禁婚嫁祠祀飲酒食肉。釋服之後。無禁舉樂。文武官等¶ 
朝晡臨事。皆十五舉音。宮中當臨者。非時無得擅哭。前漢¶ 
<pb:KR4h0168_NKFB_0080-18b>
與後魏孝文。俱從薄葬。朕甚慕之。營奉山陵。稍減常制。勿¶ 
以金銀錦綵緣飾葬具。醫術之徒。夙夜勞苦。深可矜念。不¶ 
須理問。五坊鷹犬。並令解放。咨爾內外將相。爪牙腹心之¶ 
臣。其敬保我令子。輯寧我邦家。成朕素懷。克厎於道。布告¶ 
遐邇。咸使聞知。¶ 

