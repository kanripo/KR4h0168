#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0280-19a> 
#+PROPERTY: JUAN 0281
欽定全唐文卷二百八十一¶ 

<pb:NFKB_QTW_p0281-01a>

* 陳貞節¶ 
:PROPERTIES:
:PERSID: QTWAUT0488
:END:

貞節。潁川人。開元初為右拾遺。遷太常博士。¶ 

** 請除則天帝號表¶ 
:PROPERTIES:
:TITID: QTWTIT06206
:PERSID: QTWAUT0488
:END:

臣聞敬宗尊祖。享德崇恩。必也正名。用光時憲。禮也。伏見¶
太廟中則天皇后配高宗天皇大帝。題云天后聖帝武氏。¶
伏尋昔居寵秩。親承顧託。因攝大政。事乃從權。神龍之初。¶
己去帝號。岑羲等不閑政體。復題帝名。若又使帝號長存。¶
恐非聖朝通典。夫七廟者。高祖神堯皇帝之廟也。父昭子¶
<pb:NFKB_QTW_p0281-01b>
穆。祖德宗功。非夫帝子天孫乘乾出震者。不得昇祔於斯¶
矣。但皇后祔廟。配食高宗。位號舊章。無宜稱帝。今山陵日¶
近。昇祔非遙。請申陳告之儀。因除聖帝之字。直題云則天¶
皇后武氏。¶ 

** 請罷隱章懷懿德節愍四太子陵廟疏¶ 
:PROPERTIES:
:TITID: QTWTIT06207
:PERSID: QTWAUT0488
:END:

王者制祀。以功德者。猶親盡而毀。四太子廟皆別祖。無功¶
於人。而園祠時薦。有司守衞。與列帝侔。金奏登歌。所以頌¶
功德。詩曰。鐘鼓既設。一朝饗之。使無功而頌。不曰舞詠非¶
度邪。周制始祖乃稱小廟。未知四廟欲何名乎。請罷卒吏。¶ 

<pb:NFKB_QTW_p0281-02a>

詔祠官無領屬。以應禮典。古者別子為祖。故有大小宗。若¶
謂祀未可絕。宜許所後子孫奉之。¶ 

** 諸太子廟不合守供祀享疏¶ 
:PROPERTIES:
:TITID: QTWTIT06208
:PERSID: QTWAUT0488
:END:

伏見章懷太子等四廟。遠則從祖。近則堂昆。並非有功於¶
人。立事於代。而寢廟相屬。獻祼連時。事不師古。以克永代。¶
臣實疑之。今章懷太子等乃以陵廟分署官寮。八處修營。¶
四時祭享。物須官給。人必公糧。合樂登歌。咸同列帝。謹按¶
周禮。始祖以下。猶稱小廟。未知此廟。厥名維何。臣謂八署¶
<pb:NFKB_QTW_p0281-02b>
司存員寮且省。四時祭祀供給咸停。臣又聞磐石維城。既¶
開封建之典。別子為祖。非無大小之宗。其四陵廟等應須¶
祭祀者。並令承後子孫自修其事。崇此正典。冀合禮經。¶ 

** 明堂議¶ 
:PROPERTIES:
:TITID: QTWTIT06209
:PERSID: QTWAUT0488
:END:

臣等竊聞明堂之建。其所從來遠矣。自天垂象。聖人則之。¶
蒿柱茅檐之規。上下方圓之制。考之大數。不踰三七之閒。¶
定之方中。必居景巳之地。豈非得房心布政之所。當太微¶
上帝之宮乎。故仰叶俯從。正名定位。人神不雜。各司其序。¶
則嘉應響至。保合太和焉。昔漢氏承秦。經籍道息。旁求堙¶
墜。詳究難明。孝武初。議立明堂於長安城南。遭竇太后不¶ 
<pb:NFKB_QTW_p0281-03a>
好儒術。事乃中廢。孝成之代。又欲立於城南。議其制度。莫¶
之能決。至孝平元始四年。始制造於南郊。以申嚴配。光武¶
中元元年。立於國城之南。自魏晉迄於梁朝。雖規制或殊。¶
而所居之地。恒取景巳者。斯葢百王不易之道也。高宗天¶
皇大帝纂承平之運。崇朴素之風。四夷來賓。九有咸乂。永¶
徽三年。詔禮官學士議明堂制度。㣥儒紛競。各執異端。久¶
之不決。因而遂止者。何也。非謂財不足力不堪也。將以周¶
孔既遙。禮經且紊。事不師古。或爽天心。難用作程。神不孚¶
佑者也。則天太后總禁闈之政。藉軒臺之威。屬皇室中圮¶
<pb:NFKB_QTW_p0281-03b>
之期。攝和憙從權之制。以為乾元大殿。承慶小寢。當正陽¶
己午之地。實先聖聽斷之宮。表順端門。儲精營室。爰從朝¶
饗。未始臨御。乃起工徒。挽令摧覆。既毀之後。雷聲隱然。眾¶
庶聞之。或以為神靈感動之象也。於是增土木之麗。因府¶
庫之饒。南街北闕。建天樞大儀之制。乾元遺跡。興重閣層¶
樓之業。烟焰蔽日。梁柱排雲。人斯告勞。天實貽誡。煨燼甫¶
爾。遽加修復。況乎地殊景巳。未答靈心。跡匪膺期。乃申嚴¶
配。事乖彞典。神不昭格。此其不可者一也。又明堂之制。木¶
不鏤。土不文。今體式乖宜。違經紊禮。雕鐫所及。窮侈極麗。¶ 

<pb:NFKB_QTW_p0281-04a>

此其不可者二也。高明爽塏。事資虔敬。密近宮掖。何以祈¶
天。人神雜擾。不可物取。此其不可者三也。況兩京上都。萬¶
方取則。而天子闕當陽之位。聽政居便殿之中。職司其憂。¶
豈容沈默。當須審考歷之計。擇煩省之宜。不便者量事改¶
修。可因者隨時適用。削彼明堂之號。克復乾元之名。則當¶
宁無偏。人識其舊矣。謹議。¶ 

** 太廟遷祔議¶ 
:PROPERTIES:
:TITID: QTWTIT06210
:PERSID: QTWAUT0488
:END:

王制。天子七廟。三昭三穆。與太祖為七。昭穆迭毀。而太祖¶
<pb:NFKB_QTW_p0281-04b>
常存。聖人之大典也。若禮名不正。則奠獻無敘矣。謹按孝¶
和皇帝在廟。七室巳滿。今睿宗大聖貞皇帝是孝和之弟。¶
甫及仲冬。禮當遷祔。但兄弟入廟。古則有焉。遞遷之禮。昭¶
穆須正。謹按禮論。晉太常賀循議云。禮兄弟不相為後也。¶
故殷之盤庚。不序於陽甲。而上繼於先君。漢之光武。不嗣¶
於孝成。而上承於元帝。又曰。晉惠帝無後。懷帝承統。懷帝¶
自繼於世祖。而不繼於惠帝。其晉惠帝當同陽甲孝成。別¶
出為廟。又曰。若兄弟相代。則共是一代。昭穆位同。不可兼¶
毀二廟。此葢禮之常例也。荀卿子曰。有天下者事七代。謂¶
從禰以上也。尊者統廣。故恩及遠祖。若傍容兄弟。上毀祖¶ 
<pb:NFKB_QTW_p0281-05a>
考。此則天子有不得全事於七代之義也。孝和皇帝有中¶
興之功。而無後嗣。請同殷之陽甲。漢之成帝。出為別廟。時¶
祭不虧。大祫之辰。合食太祖。奉睿宗神主昇祔太廟。上繼¶
高宗。則昭穆永貞。獻祼長序。禮也。此萬代之典。敢不颺言。¶
謹議。¶ 

** 論肅明皇后請別立廟議¶ 
:PROPERTIES:
:TITID: QTWTIT06211
:PERSID: QTWAUT0488
:END:

禮。宗廟父昭子穆。皆有配座。每室一帝一后。禮之正儀。自¶
夏殷而來。無易茲典。伏惟昭成皇后有太姒之德。巳配食¶
於睿宗。則肅明皇后無啟母之尊。自應別立一廟。謹按周¶
<pb:NFKB_QTW_p0281-05b>
禮云。奏夷則。歌小呂。以享先妣。先妣者。姜嫄也。姜嫄是帝¶
嚳之妃。后稷之母。特為立廟。名曰閟宮。又禮論云。晉伏系¶
之議云。晉文鄭宣后既不配食。乃築宮於外。歲時就廟享¶
祭而已。今肅明皇后無祔配之位。請同姜嫄宣后。別廟而¶
處。四時享祀。一如舊儀。謹議。¶ 

** 駮孫平子請祔孝和皇帝議¶ 
:PROPERTIES:
:TITID: QTWTIT06212
:PERSID: QTWAUT0488
:END:

王制。天子七廟。三昭三穆。並太祖而七。昭穆者。父子之位。¶
則知七代之廟。無兄弟之義矣。殷繼成湯。至於帝乙。父子¶
兄弟。十有二君。其正代止六而已。易乾鑿度曰。殷之帝乙。¶ 

<pb:NFKB_QTW_p0281-06a>

六代王也。此即兄弟不數為代之明據也。又殷人六廟。親¶
廟四。並湯而六。殷代兄弟四人。相次為君。若以為代。便當¶
上毀四室。如此。則無復祖禰之祭矣。古之廟位。自禰已上。¶
極於太祖。雖數溢迭毀。隨而上遷。三昭三穆。未嘗有闕也。¶
又禮。大宗無子。則立支子。又曰。為人後者為之子。無兄弟¶
相為後之文。所以舍至親。取遠屬。葢以兄弟一體。無父子¶
之道。故父子曰繼。兄弟曰及。禮兄弟不相入廟者。假如兄¶
弟代立。孫姪承統。告享之日。不得稱嗣子嗣孫。則當上列¶
<pb:NFKB_QTW_p0281-06b>
云伯考伯祖。下繫云姪子姪孫。此乃何成七廟之位號。何¶
成繼統之義序焉。斯又不可之甚者也。後漢論次昭穆。定¶
所繼之統。以為盤庚不序陽甲之廟。而上繼先君。光武不¶
入成帝之廟。而繼元帝。以弟不可繼兄故也。又殷十二代。¶
唯三祖三宗。明兄弟相及。自別立廟。不必繼之七代也。後¶
漢祖列敘七廟。而惠帝不入其數。豈非文帝之嫡兄乎。及¶
文帝代立。子孫克昌。為漢之太宗。晉景亦晉文之兄。緣景¶
帝絕嗣。不列七廟之數。何以知之。據永興元年告諡代祖。¶
稱景帝為從祖也。若以晉武越次尊崇其父。而致廟壞。遂¶
及亂[●]。何因漢氏遷出惠帝。宗尊文帝。而享代二十有四。¶ 

<pb:NFKB_QTW_p0281-07a>

歷年四百三十。殷廟何嘗見隳。漢朝未始經折。殷漢之盛。¶
委而不言。魯晉之災。引以為喻。是以春秋書太室壞者。乃¶
垂明誡。何必閔僖。晉太廟所以毀折者。天誅奢麗。不以遷¶
廟。然天子七廟。諸侯五廟。辨貴賤之差也。父子相繼。億萬¶
人之心也。昭穆列序。重繼統之義也。今孝和皇帝若與聖¶
貞皇帝相亞在廟。正成六代。何以辨貴賤乎。裔嗣絕滅。何¶
以宗後代乎。昭穆失序。何以成繼統之義乎。況國家遠遵¶
殷之陽甲。近法漢之成帝。特以孝和實中興之明主。開百¶
<pb:NFKB_QTW_p0281-07b>
代不毀之廟。別立園寢。永以寧神。歲時烝嘗。與國終始。有¶
何不可乎。又孝和在則天末年。自身處儲嗣。昌宗小豎。素¶
宣威權。惡盈稔貫。眾所共棄。南衙則宰相歸奉。北門則將¶
軍嚮從。推崇嗣君。誰曰不可。豈若韋氏悖逆。干紀亂常。總¶
軍國之權。操生殺之柄。既行不軌。欲振凶威。將誅懿親。以¶
絕人望。睿宗大聖貞皇帝枕戈代邸。泣血待晨。志切仇讎。¶
義殷家國。沈謀內斷。委策聖明。開元神武皇帝仰稟成規。¶
俯懷祕略。挺身奮臂。突入北軍。不及終宵。一戎定保。致君¶
親於堯舜。拯社稷於阽危。自開闢以來。未之有也。建立聖¶
明之副。宏宣祖宗之業。前史不疑漢文繼統。今亦何怪聖¶ 
<pb:NFKB_QTW_p0281-08a>
貞之代宗乎。禮兄弟相繼。不稱嗣子。而曰及王。明當用繼¶
先君不繼兄之絕統也。今睿宗雖代孝和而立。故當同繼¶
高宗。則兩室並存。便成二穆。求之於禮。不可同列於廟。必¶
須一室別居。開元皇帝光臨區宇。主祭宗廟。豈容旁繼伯¶
考之絕緒。遂棄已親之正統乎。乃云太廟壞。緣躋聖貞所¶
致。引僖公後薨。遷居閔公之上。稱為逆祀。取類當今。聖貞¶
皇帝亞室高宗。孝和皇帝特出立廟。孝和升新寢之後。聖¶
貞方上祔高宗。斯則未嘗一日躋居孝和之上。引此為證。¶
豈非誣罔朝廷耶。孫平子云。春秋傳稱君薨卒哭而祔。祔¶
<pb:NFKB_QTW_p0281-08b>
而作主。特祀於主。烝嘗禘於廟。今日有違於此者。自山陵¶
甫終。九虞卒哭。特祀正寢。祔於太廟。四時享祭。於禮何虧。¶
平子又云。子雖齊聖。不先父食。昔禹不先鯀。湯不先契。文¶
武不先不窋。自去歲昇祔之後時。孝和新廟未嘗樂懸。所¶
以差辰。緣闕備物。初非承制。葢是權宜。修教若成。即當同¶
日。禮增華省。具列事由。豈緣尊卑。致隔先後。借如睿宗一¶
室。誠卑孝和。不可緣睿宗之卑。後六祖之祭。重尊之道。禮¶
極繼先。因親之義。情殷旁及。平子云。今太廟毀。由臣下阿¶
曲之過。恐危陛下之國。昔太康五年。宣帝廟地陷梁折。八¶ 
<pb:NFKB_QTW_p0281-09a>
年正月。太廟殿毀。改作新廟。築階及泉。遠徵名材。雜以銅¶
柱。十二年四月乃成。十一月又梁折。據此言之。天降災譴。¶
非枯朽者也。按孔子在齊。景公在焉。左右曰。周使至。言先¶
王廟災。孔子曰。此必釐王廟。夫釐王變文武之制。而作元¶
黃華麗之飾。故天誅其廟焉。有頃。左右報所災者釐王廟。¶
景公曰。善哉。聖人之智過人也。故晉之太廟。掘地及泉。雜¶
以銅柱。綴以珠玉。踰先王之制。降皇天之罰。與釐王之廟。¶
異代同誅。今國家太廟。因隋舊制。開皇之際。創造新都。移¶
故太極殿。是苻堅所造。經今將四百年。日月滋湥。朽蠹而¶
<pb:NFKB_QTW_p0281-09b>
毀。晉朝則新構梁折。豈得非災。唐朝則歲久檐摧。誠何足¶
怪。夫論徵說咎。須義正經理。苟異於斯。便成妖妄。平子不¶
識忌諱。肆其狂瞽。危言高論。謗訟朝廷。引衰晉之朝。比聖¶
明之代。惑亂視聽。漸不可長。平子又云。廟雖造畢。災尚未¶
除來有何變故。然史冊垂範。義實多門。妖孽之興。理難固¶
必。廟檐墜落。自有別由。天道難知。豈得專尤別廟。且廟屋¶
雖年湥朽壞。聖上猶兢懼不已。尊儒學於內殿。慎刑書於¶
外朝。居纖以禮。側身修德。同殷湯之罪已。等周文之小心。¶
縱今熒惑守辰。猶能退舍。況咎徵不見。逆說其災。平子又¶ 
<pb:NFKB_QTW_p0281-10a>
云。莊公三十二年薨。閔公二年吉禘。自薨至禘。尚有二年。¶
春秋猶非其失禮。況夏喪冬禘。其可得乎。不亦太速乎。後¶
又云。春秋閒淫雨彌旬。傷稼敗邑。漢書五行志。簡宗廟不¶
禱祀。逆天時。則致此災也。夫水以潤下為體。不能潤下者。¶
水德微也。何繫於淫雨哉。斯乃妄引淫雨。證成咎徵。牽合¶
災祥。推於宗廟。平子既前非速於祭禘。後嫌不禱祀。前後¶
立義。互相矛盾。速稱越禮。復貽災。未詳二途。何者為適。且¶
祔後時享。與禘全殊。烝礿無愆。何名為。虐旱淫雨。時運或¶
然。堯日湯年。安能累德。平子言偽而辯。禮所不容。¶ 
¶
<pb:NFKB_QTW_p0281-10b>

* 辥登¶ 
:PROPERTIES:
:PERSID: QTWAUT0489
:END:

登本名謙光。以與太子同名。敕賜名登。常州義興人。文明¶
中解褐閬中主簿。天授中累遷尚書左丞。開元初留守東¶
都。再為太子賓客。七年卒。年七十三。贈晉州刺史。¶ 

** 論選舉疏¶ 
:PROPERTIES:
:TITID: QTWTIT06213
:PERSID: QTWAUT0489
:END:

臣聞國以得賢為寶。臣以舉士為忠。是以子皮之讓國僑。¶
鮑叔之推管仲。燕昭委兵於樂毅。苻堅託政於王猛。及子¶
產受國人之謗。夷吾貪共賈之財。昭王賜輅馬以止讒。永¶
固戮樊世以除譖。處猜嫌而益信。行閒毀而無疑。此由識¶ 
<pb:NFKB_QTW_p0281-11a>
之至而察之湥也。至若宰我見愚於宣尼。逄萌被知於文¶
叔。韓信無聞於項氏。毛遂不齒於平原。此失士之故也。是¶
以人主受不肖之士則政乖。得賢良之佐則時泰。故堯資¶
八元而庶績其理。周任十亂則天下和平。由是言之。則知¶
士不可不察而官不可妄授也。何者。比來舉薦。多不以才。¶
假譽馳聲。互相推獎。希潤身之小計。忘臣子之大猷。非所¶
以報國求賢。副陛下翹翹之望者也。臣竊窺古之取士。實¶
異於今。先觀名行之源。考其鄉邑之譽。崇禮讓以勵已。明¶
節義以標信。以敦朴為先最。以雕蟲為後科。故人崇勸讓¶
<pb:NFKB_QTW_p0281-11b>
之風。士去輕浮之行。希仕者必修貞確不拔之操。行難進¶
易退之規。眾議以定其高下。郡將難誣於曲直。故計貢之¶
賢愚。即州將之榮辱。穢行之彰露。亦鄉人之厚顏。是以李¶
陵降而隴西慙。干木隱而西河美。名勝於利。故小人之道¶
消。利勝於名。則貪暴之風扇。是知化俗之本。須擯輕浮。昔¶
冀缺以蹈禮昇朝。則晉人知禮。文翁以儒術化俗。則蜀士¶
崇儒。燕昭好馬。則駿馬來庭。葉公好龍。則真龍入室。由是¶
言之。未有上之所好而下不從其化者也。自七國之季。雖¶
雜縱橫。而漢代求才。猶徵百行。是以禮節之士。敏德自修。¶ 

<pb:NFKB_QTW_p0281-12a>

閭里推高。然後為府寺所辟。魏氏取人。尢愛放達。晉宋之¶
後。祗重門資。獎為人求官之風。乖授職惟賢之義。有梁薦¶
士。雅好屬詞。陳氏賢。特珍賦詠。故其俗以詩酒為重。不以¶
修身為務。逮至隋室。餘風尚存。開皇中。李諤論之於文帝¶
曰。魏之三祖。更好文詞。忽君人之大道。好雕蟲之小藝。連¶
篇累牘。不出月露之形。積案盈箱。惟是風雲之狀。代俗以¶
此相高。朝廷以茲擇士。故文筆日繁。其政日亂。帝納李諤¶
之策。由是下制。禁斷文筆浮詞。其年泗州刺史司馬幼之¶
<pb:NFKB_QTW_p0281-12b>
以表不典實得罪。於是風俗改勵。政化大行。煬帝嗣興。又¶
變前法。置進士等科。於是後生之徒。復相倣效。因陋就寡。¶
赴速邀時。緝綴小文。名之策學。不以指實為本。而以浮虛¶
為貴。有唐纂歷。雖漸革於前非。陛下君臨。思察才於共理。¶
樹本崇化。惟在旌賢。今之舉人。有乖事實。鄉議決小人之¶
筆。行修無長者之論。策第喧競於州府。祈恩不勝於拜伏。¶
或明制纔出。試遣搜敭。則驅馳府寺之門。出入王公之第。¶
上啟陳詩。惟希咳唾之澤。摩頂至足。冀荷提攜之恩。故俗¶
號舉人。皆稱覓舉。覓為自求之意。未是人知之辭。察其行¶
而度其材。則人品於此見矣。徇已之心切。則至公之理¶ 
<pb:NFKB_QTW_p0281-13a>
乖。貪仕之性彰。則廉潔之風薄。是知府命雖高。異叔度勤¶
勤之讓。黃門已貴。無秦嘉耿耿之辭。縱不能抑已推賢。亦¶
不肎待於三命。豈與夫白駒皎皎。不雜風塵。束帛戔戔。榮¶
高物表。校量其廣狹也。是以耿介之士。羞自拔而致其辭。¶
循常之人。捨其疏而取其附。故選司補授。喧然於禮闈。州¶
貢賓王。爭訟於階闥。謗議紛合。浸以成風。夫競榮者必有¶
競利之心。謙遜者亦無貪賄之累。自非上智。焉能不移。在¶
於中人。理由習俗。若重謹厚之士。則懷祿者必崇德以潔¶
已。若開趨競之門。則邀仕者皆戚施而附會。附會則百姓¶
<pb:NFKB_QTW_p0281-13b>
罹其弊。潔已則兆庶蒙其福。故風化之漸。靡不由茲。今訪¶
鄉閭之談。惟祗歸於里正。縱使名虧禮則。罪挂刑章。或冒¶
籍以偷資。或邀勳而竊級。假其不義之賂。即是無犯鄉閭。¶
豈得比郭有道之銓量。茅容望重。裴逸人之獎拔。夏統名¶
高。語其優劣也。祗如才應經邦之流。惟令試策。武能制敵¶
之例。只驗彎弧。若其文擅清奇。便充甲第。藻思微減。便即¶
告歸。以此取人。恐乖事實。何者。樂廣假筆於潘岳。靈運詞¶
高於穆之。平津文劣於長卿。子建筆麗於荀彧。若以射策¶
為最。則潘謝曹馬。必居孫樂之右。若使協贊機猷。則安仁¶ 
<pb:NFKB_QTW_p0281-14a>
靈運。亦無裨附之益。由此言之。不可一㮣而取也。至如武¶
藝。則趙雲雖勇。資諸葛之指撝。周勃雖雄。乏陳平之計略。¶
若使樊噲居蕭何之任。必失指縱之機。使蕭何入戲下之¶
軍。亦無免主之效。鬬將長於摧鋒。謀將審於料事。是以文¶
泉聚米。知隗囂之可圖。陳湯屈指。識烏孫之自解。八難之¶
謀設。高祖追慙於酈生。九拒之計窮。公輸息心於伐宋。謀¶
將不長於弓矢。良相寧資於射策。豈與夫元長自表。妄飾¶
詞鋒。曹植題章。虛飛麗藻。校量其可否也。伏願陛下降明¶
制。頒峻科。千里一賢。尚不為少。僥倖冒進。須立隄防。斷浮¶
<pb:NFKB_QTW_p0281-14b>
虛之飾詞。收實用之良策。不取無稽之說。必求忠讜之言。¶
文則試以効官。武則令其守禦。始既察言觀行。終亦循名¶
責實。自然僥倖濫吹之伍。無所藏其妄庸。故晏嬰云。舉之¶
以語。考之以事。寡其言而多其行。拙於文而工於事。此取¶
人得賢之道也。其有武藝超絕。文鋒挺秀。有効伎之偏用。¶
無經國之大才。為軍鋒之爪牙。作詞賦之標準。自可試凌¶
雲之策。練穿札之工。承上命而賦甘泉。稟中軍而令赴敵。¶
既有隨材之任。必無負乘之憂。臣謹按吳起臨戰。左右進¶
劒。吳子曰。夫提鼓揮桴。臨難決疑。此將事也。一劒之任。非¶ 
<pb:NFKB_QTW_p0281-15a>
將事也。謹按諸葛亮臨戎不親戎服。領蜀兵於渭南。宣王¶
持勁卒不敢當。此豈弓矢之用也。謹按楊得意誦長卿之¶
文。武帝曰。恨不與此人同時。及相如至。終於文園令。不以¶
公卿之位處之者。葢非其所任故也。謹按漢法。所舉之主。¶
終身保任。揚雄之坐田儀。責其冒薦。成子之居魏相。酬於¶
得賢。賞罰之令行。則請謁之心絕。退讓之義著。則貪競之¶
路銷。自然朝廷無爭祿之人。選司有撝謙之士。仍請寬立¶
年限。容其採訪汰。堪用者試令職守。以觀能否。參驗行事。¶
以別是非。不實免王丹之官。得人如翟璜之賞。自然見賢¶
<pb:NFKB_QTW_p0281-15b>
不隱。食祿不專。荀彧進鍾繇郭嘉。劉陶薦李膺朱穆。勢不¶
云遠。有稱職者受薦賢之賞。濫舉者抵欺罔之罪。自然舉¶
得才行。則君子之道長矣。¶ 

** 請止四夷入侍疏¶ 
:PROPERTIES:
:TITID: QTWTIT06214
:PERSID: QTWAUT0489
:END:

臣聞戎夏不雜。自古所誡。夷狄無信。易動難安。故斥居塞¶
外。不遷中國。前史所稱。其來久矣。然而帝德廣被。時有朝¶
謁。受向化之誠請。納梯山之禮貢。事畢則歸其父母之國。¶
導以指南之車。此三王之盛典也。自漢魏以後。遂革其風。¶
務飾虛名。徵求侍子。喻其解辮。使襲衣冠。築室京師。不令¶ 
<pb:NFKB_QTW_p0281-16a>
歸國。此又中之故事也。較其利害。則三王是而漢魏非。論¶
其得失。則備邊長而徵質短。殷鑒在乎往代。豈可不懷經¶
遠之慮哉。昔郭欽獻策於武皇。江統納諫於晉主。咸以為¶
夷狄處中夏必為變。晉武不納二臣之遠策。好慕化之虛¶
名。縱其習史漢等書。官之以五部都尉。此皆計之失也。若¶
前事之不忘。則後代之龜鑑。此臣所以極言而不隱者也。¶
伏惟陛下德洽區外。仁被左衽。綏懷式遏之方。故無遺策。¶
豈臣庸淺所敢輕議。然而區區之心。有所未盡者也。竊惟¶
突厥吐蕃契丹等。往因入貢。並叨殊獎。或執㦸丹墀。策名¶
<pb:NFKB_QTW_p0281-16b>
戎秩。或曳裾庠序。高步黌門。服改氊裘。語兼中夏。明習漢¶
法。覩衣冠之儀。目覿朝章。知經國之要。窺成敗於國史。察¶
安危於古今。識邊塞之盈虛。知山川之險易。或委以經略¶
之功。令其展効。或矜其首邱之志。放使歸蕃。於國家雖有¶
冠帶之名。在夷狄廣其縱橫之智。雖則慕化之美。苟悅於¶
當時。而狼子孤恩。旋生於過後。及歸部落。鮮不稱兵。邊鄙¶
罹災。實由於此。故老子云。國之利器。不可以示人。在於齊¶
人。猶不可以示之。況於夷狄乎。謹按楚申公巫臣奔晉。而¶
使於吳。使其子狐庸為吳行人。教吳戰陣。使之叛楚。吳¶ 
<pb:NFKB_QTW_p0281-17a>
于是始伐楚。取巢取駕。克棘入州來。子反一歲七奔命。其¶
所以能謀楚。良以此也。又按漢書。桓帝遷五部匈奴於汾¶
晉。其後卒有劉石之難。向使五部不徙。則晉祚猶未可量¶
也。鮮卑不遷幽州。則慕容無中原之僭。又按漢書陳湯云。¶
夫胡兵五而當漢兵一。何者。兵刃朴鈍。弓弩不利。今聞頗¶
得漢工。然猶三而當一。由是言之。利兵尚不可使胡人得¶
法。況處之中國。而使之習見哉。昔漢東平王請太史公書。¶
朝臣以為太史公書有戰國縱橫之說。不可以與諸侯。此¶
則內地諸王尚不可與。況外國乎。臣竊計秦并天下。及劉¶
<pb:NFKB_QTW_p0281-17b>
項之際。累載用兵。人戶凋散。以晉惠方之。八王之喪師。輕¶
於楚漢之塗地。匈奴冒頓之全實。過於五部之微弱。當曩¶
時冒頓之強盛。乘中國之虛弊。高祖餒危平城。而冒頓不¶
能入中國者何也。非兵不足以侵諸夏。力不足以破汾晉。¶
其所以解圍而縱高祖者。為不習中土之風。不安中國之¶
美。生長磧漠之北。以穹廬堅於城邑。以氊罽美於章紱。既¶
安其所習。而樂其所生。是以無窺中國之心者。為不生漢¶
故也。豈有心不樂漢。而欲深入者乎。劉元海五部離散之¶
餘。而卒能自振於中國者。為少居內地。明習漢法。非元海¶ 
<pb:NFKB_QTW_p0281-18a>
悅漢。而漢亦悅之。一朝背誕。四人響應。遂鄙單于之號。竊¶
帝王之寶。賤沙漠而不居。擁平陽而鼎峙者。為居漢故也。¶
向使元海不內徙。止當劫邊人繒綵麴櫱。以歸陰山之北。¶
安能使王彌崔懿反為其用耶。當今皇風遐覃。含識革面。¶
凡在虺性。莫不懷馴。方使由余効忠。日磾盡節。以臣愚慮¶
者。國家方傳無窮之祚於後。脫備預不謹。邊臣失圖。則夷¶
狄稱兵。不在外方。非所以肥中國。削四夷。經營萬乘之規。¶
貽厥孫謀之道也。臣愚以為願充侍子者。一皆禁絕。必若¶
先在中國者。亦不可更使歸蕃。則夷人保疆。邊邑無事矣。¶ 
¶
<pb:NFKB_QTW_p0281-18b>

¶
