#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0849-18a> 
#+PROPERTY: JUAN 0850
欽定全唐文卷八百五十¶ 

<pb:NFKB_QTW_p0850-01a>

* 林弼¶ 
:PROPERTIES:
:PERSID: QTWAUT2309
:END:

弼。晉天福二年官太常博士。¶ 

** 唐太子少保贈太子少傅朱漢賓諡議¶ 
:PROPERTIES:
:TITID: QTWTIT17217
:PERSID: QTWAUT2309
:END:

漢賓常恃倜儻。不習廉隅。遏鄴都姦卒之流言。時銷叛亂。¶
卻華師親隨之浮議。俗致安康。開國承家。忠貞保義。而又¶
散己俸而代逋欠。闢荒榛而種[:#AS-99D6:⿺麥來]麰。民有袴襦之謠。野無¶
萑蒲之患。安民禁暴。威惠兼行。而又知進退存亡之理。得¶
善始令終之名。亦所為知幾其神也。諡法。忠道不撓。保節¶
<pb:NFKB_QTW_p0850-01b>
揚名曰貞。愛民好學。寬裕慈仁曰惠。請諡貞惠。¶ 

* 何光乂¶ 
:PROPERTIES:
:PERSID: QTWAUT2310
:END:

光乂。晉天福二年官汴州浚儀縣主簿。¶ 

** 進策¶ 
:PROPERTIES:
:TITID: QTWTIT17218
:PERSID: QTWAUT2310
:END:

竊見諸處邊郡小縣。多是山鄉。雖舊有勅。正官滿時不許¶
差攝充替。無那遠地。多越明規。攝官既己到來。見任豈敢¶
違拒。況聞所差攝者。大半是本州府使長臨時與旋署虛¶
銜。強替見任正授官員。其最不可者。頗有當年之內。或兩¶
度三度替移。來者須逆。去者須送。配從門內。率自鄉中。悉¶ 
<pb:NFKB_QTW_p0850-02a>
是權行。誠非本分。如斯得倖。豈肯力官。非惟紊公。當且害¶
物。自今後伏乞特行明勅。顯自新朝。其邊郡縣官。仰節度¶
刺史。或有見任因事停罷。即許差曾入仕者權令撫綏。仍¶
又須候正官到官。不可以攝替攝官。或經半載。或過一年。¶
如能志遠脂膏。道著清白。招添得戶口。徵督得賦租。百里¶
傳聲。㣥黎咸惠。衆狀舉請。即仰奏聞。特乞大朝。便行真命。¶
如此則皇王恩遠。赤子幸深。免被煩苛。漸期蘇息。¶ 

** 第二策¶ 
:PROPERTIES:
:TITID: QTWTIT17219
:PERSID: QTWAUT2310
:END:

竊見諸道選人。合格下解。不出十月。立定三旬。此則常程。¶
<pb:NFKB_QTW_p0850-02b>
向來舊制。卻是或有因解樣所誤。式例稍虧。字內點畫參¶
差。印處高下訛舛。便乃駮犯。致有艱難。其如有七年八年¶
選期。千里萬里途路。羈窮取士。辛苦到京。若粟錯不容。乃¶
滯塞無計。自今後伏乞特行明勅。顯布新規。其黃衣選人。¶
只驗出身文書。己有前任者。據考牒及解繇歷子。轉年得¶
盡合格。不許便與判行。小小不賜駮犯。則天下感明時事¶
易。聖主恩寬。不使吏徒得行奸計者。¶ 

* 杜簉¶ 
:PROPERTIES:
:PERSID: QTWAUT2311
:END:

簉。晉天福二年官隴州長史。¶ 

<pb:NFKB_QTW_p0850-03a>

** 請開種荒田策¶ 
:PROPERTIES:
:TITID: QTWTIT17220
:PERSID: QTWAUT2311
:END:

伏見近年百姓。頗遇災荒。縱納得王租。即不充口食。此蓋¶
播種不廣。頃畝無餘。既稅外無溢數之苖。致民中有不及¶
之弊。且國以民為本。民以食為天。苟百姓不足。君孰與足。¶
伏請曉示天下。應有荒田。一任百姓開種。候及三年外。即¶
檢照所開種頃畝多少。量納一半租稅。所貴國家富饒。上¶
下通濟者。¶ 

* 周元休¶ 
:PROPERTIES:
:PERSID: QTWAUT2312
:END:
¶
<pb:NFKB_QTW_p0850-03b>

元休。晉天福二年官朝議大夫。行殿中侍御史。¶ 

** 東嶽冥福禪院新寫藏經碑¶ 
:PROPERTIES:
:TITID: QTWTIT17221
:PERSID: QTWAUT2312
:END:

述夫元黃判而清濁分。三才敘而萬彙育。散乎元素。簡易¶
之體猶存。降(闕一字)中庸。澆薄之風益扇。雖㣥分類聚。上智¶
下愚。靡不惡其死而愛其生。(闕一字)其得而(闕一字)乎喪。緬惟¶
盤古。爰及當今。咸欲致身於常樂之鄉。立名於無疆之域。¶
而嗜慾窒性。好尚由心。(闕一字)苦海而(闕一字)迴。蹈迷途而繼¶
踵。竟致惡而必得。愛而必忘。浩浩(闕一字)猶百川之(闕一字)者(¶
闕二字)而言也。至於用慈儉(闕三字)體沖虛而為質。駕(闕二字)鸞¶
之侶。俯仰八紘。餐霞御氣之流。逍遙六合。或丹邱暫別。或¶ 
<pb:NFKB_QTW_p0850-04a>
羽化俄歸。亦不能忘情於生死之源。絕跡於(闕一字)夷之境。¶
降茲以往。何足道哉。洎乎西域誕靈。曜列星而應瑞。漢庭¶
入夢。挺金質以呈祥。法被寰中。言超象外。遠究天人之際。¶
廣開方便之門。現無生為不死之(闕一字)示有相入無形之¶
域。修正真之(闕三字)網能除。(闕三字)之至明。闇室皆曉。觸類斯¶
長。無幽不通。元化普洽而不窮。虛谷有聲而必應。至矣哉。¶
總萬法而為方。即絕跡出塵。無如佛者。夫其道也。大慈廣¶
運。宏濟無方。闢衆妙(闕二字)元關(闕一字)啟。導一乘之教。覺路¶
難登。寂滅虛空。真如綿邈。窈冥莫測。識智難量。是知翥長¶
<pb:NFKB_QTW_p0850-04b>
空者。必假以羽翰。濟巨浪者。須資於舟檝。將欲以言觀法。¶
以法觀心。窺解脫之門。究(闕五字)是者即莫(闕一字)乎經。夫其¶
要也。始則演以一音。次則偈於四句。變拳石為千峯之秀。¶
導勺水為萬派之源。於是貝葉緹紬。流行斯廣。龍宮寶藏。(¶
闕二字)攸繁。莫不指示迷方。津梁彼岸。使(闕二字)珠者必求罔¶
象。涉麗水者果獲祥金。披文則萬象皆呈。得意則一言以¶
蔽。能宏是者。其唯釋門之達士哉。即今經藏主隱公。是其¶
人也。公生於鎮州靈壽縣。俗姓裴氏。法名志隱。出家於奉¶
恩寺。受戒於光化寺。幼無童心。長有佛性。名山勝境。靡不¶ 
<pb:NFKB_QTW_p0850-05a>
經遊。先止於岨崍山光化寺。修行二十餘年。剃度三十餘¶
人。遠近傾依。緇俗贍仰。是院先有主者僧順公。本貫定州¶
深澤縣人也。俗姓李氏。法名智順。出家於本州開元寺。受¶
業於法華院。後因巡禮。遂至山門。與先院主僧道言。相繼¶
住持六十餘載。剃度二十餘人。修崇院宇功德佛事。並已¶
周圖濮陽。化召得施主李彥章等。特建鐘樓經藏。雖斤斧¶
丹青。煥乎畢備。而經文典誥。咸且闕諸。遂乃堅請主持。假¶
其緣化。既從請託。遂果成(闕三字)募彼信心。資乎敏手。堅比¶
移山之志。勤用覆簣之功。僅越十年。始就前願。凡寫藏內¶
<pb:NFKB_QTW_p0850-05b>
經律論及聖賢傳記等。共五千四百八十卷。并新紙墨。咸¶
得精詳。永用緘藏。是圖悠久。今院主僧行(闕一字)供養主僧¶
行感典座(闕一字)行隱。並禪林擢秀。(闕一字)水澄波。護戒珠而¶
如握靈虵。傳祖印而非關墮鵲。三千世界。不染六塵。八萬¶
法門。皆歸一念。身居五濁。蓮花生於淤泥。(闕一字)燃百燈。太¶
陽入於闇室。住持真境。炳煥釋(闕一字)況方嶽之中。岱宗為¶
首。地臨齊魯。境壓淮沂。玉几金牀。宛畱勝迹。天門日觀。下¶
瞰長空。爰屬盛明。即期封禪。方今千載啟運。四境無塵。緇¶
徒雖廕於法門。野老咸知其帝力。府主太師相公。勳高社¶ 
<pb:NFKB_QTW_p0850-06a>
稷。(闕一字)列山河。下車而比戶咸蘇。出令而連營盡肅。論兵¶
玉帳。謀深起翦之流。禮士金臺。價重鄒枚之選。故得時康¶
俗阜。氣淑年和。成此莊嚴。(闕二字)風教。遂釋子歸依之願。契¶
如來付囑之言。得不備以良因。紀之貞石。元休功虧力學。¶
敏謝生知。幸見託於斯文。實懷慚於染翰。式揚功德。迺述¶
銘云。¶ 

浩浩浮生。茫茫曠刧。惡積禍胎。福生善業。覺路難尋。愛河¶
易涉。瞻彼波瀾。(闕二字)舟檝。爰有大士。百億化身。戒珠不纇。(¶
闕一字)鏡無塵。演茲妙法。濟彼蒸民。門闢覺路。指示迷津。妙¶
<pb:NFKB_QTW_p0850-06b>
旨幽深。微言祕奧。窅窅靈源。茫茫元造。孰究真宗。孰探法¶
寶。(闕二字)欲探。必資經誥。猗歟(闕一字)典。列聖徽猷。一音(闕一¶
字)演。萬法斯流。雕金鏤玉。貝葉緹紬。將求佛性。捨此何求。¶
偉哉達士。成此至功。(闕一字)乎寶藏。宛若龍宮。生雖有岸。法¶
本無(闕一字)天長地久。永播真風。¶ 

* 竇溫顏¶ 
:PROPERTIES:
:PERSID: QTWAUT2313
:END:

溫顏。晉天福三年官隰州蒲縣令。¶ 

** 請肄武策¶ 
:PROPERTIES:
:TITID: QTWTIT17222
:PERSID: QTWAUT2313
:END:

兵不可不戰。將不可不擇。每於月旦。宜令教習。楚莊立功¶ 
<pb:NFKB_QTW_p0850-07a>
而心懼。晉文戰勝而色憂。居安慮危。古之道也。此乃鴻圖¶
永固。霸業彌芳。¶ 

* 高居誨¶ 
:PROPERTIES:
:PERSID: QTWAUT2314
:END:

居誨。晉天福三年供奉官。與張匡鄴奉使于闐。¶ 

** 于闐記¶ 
:PROPERTIES:
:TITID: QTWTIT17223
:PERSID: QTWAUT2314
:END:

自靈州過黃河。行三十里。始涉沙入党項界。曰細腰沙神¶
樹沙。至三公沙。宿月支都督帳。自此沙行四百餘里。至黑¶
堡沙。沙尤廣。遂登沙嶺。沙嶺党項牙也。其酋曰捻崖天子。¶
渡曰亭河。至涼州。涼州西行五百里。至甘州。甘州回鶻牙¶
<pb:NFKB_QTW_p0850-07b>
也。其南山百餘里。漢小月支之故地也。有別族號鹿角山¶
沙陀。云朱邪氏之遺族也。自甘州西始涉磧。磧無水。載水¶
以行。甘州人教晉使者作馬蹄木[:#AS-8DBB:⿰⺡⿱止⿰]四竅。馬蹄亦作四竅¶
而綴之。駝蹄則包以釐皮。乃可行。西北五百里至肅州。渡¶
金河。西百里出天門關。又西百里出玉門關。經吐蕃。男子¶
冠中國帽。婦人辮髮戴瑟瑟。云珠之好者。一珠易一良馬。¶
西至瓜州沙州。二州多中國人。聞晉使者來。其刺史曹元¶
深等郊迎。問使者天子起居。瓜州南十里鳴沙山。云冬夏¶
殷殷有聲如雷。云禹貢流沙也。又東南十里三危山。云三¶ 
<pb:NFKB_QTW_p0850-08a>
苖之所竄也。其西渡都鄉河曰陽關。沙州西曰仲雲族。其¶
牙帳居胡盧磧。云仲雲者。小月支之遺種也。其人勇而好¶
戰。瓜沙之人皆憚之。胡盧磧。漢明帝時征匈奴。屯田於吾¶
盧。蓋其地也。地無水而常寒多雪。每天暖雪消乃得水。匡¶
鄴等西行入中雲界。至大屯城。仲雲遣宰相四人都督三¶
十七人候晉使者。匡鄴等以詔書慰諭之。皆東向拜。自仲¶
雲界西。始涉[:#AS-99EA:●]磧。無水。掘地得濕沙。置之胸以止渴。又復¶
渡陷河。伐檉置水中乃渡。不然則陷。又西至紺州。紺州于¶
闐所置也。在沙州西南。云去京師九千五百里矣。又行二¶
<pb:NFKB_QTW_p0850-08b>
日至安軍州。遂至于闐。聖天衣冠如中國。其殿皆東向。曰¶
金冊殿。有樓曰七鳳樓。以葡萄為酒。又有紫酒青酒。不知¶
其所釀。而味尤美。其食粳沃以蜜。粟沃以酪。其衣布帛。有¶
園圃花木。俗喜鬼神而好佛。聖天居處。嘗以紫衣僧五十¶
人列侍。其年號同慶二十九年。其國東南曰銀州盧州湄¶
州。其南千三百里曰玉州。云漢張騫所窮河源。出于闐而¶
山多玉者。此也。¶ 

* 任贊¶ 
:PROPERTIES:
:PERSID: QTWAUT2315
:END:

贊。後唐明宗朝以太子左庶子遷工部侍郎。晉天福四年¶ 
<pb:NFKB_QTW_p0850-09a>
為兵部侍郎。¶ 

** 請州縣官先考試貢舉人表¶ 
:PROPERTIES:
:TITID: QTWTIT17224
:PERSID: QTWAUT2315
:END:

伏以聖代設科。貢闈取士。必自鄉薦。來觀國光。將叶公平。¶
惟求藝行。蓋廣搜羅之理。且非喧競之場。伏見常年舉人¶
等。省門開後。春牓懸時。所習既未精研。有司寧免黜落。或¶
嫉其先達。或恣以厚誣。多集怨於通衢。皆取駭於㣥聽。頗¶
虧教本。卻成亂階。宜立新規。以革前弊。自今後諸舉人。不¶
是家在遠方。水陸隔越者。望本令各於本貫選藝精通賓¶
寮一人考試。如非通贍。不許妄薦。儻考覈必當。即試官請¶
<pb:NFKB_QTW_p0850-09b>
厚於甄酬。若薦送稍私。并童子盡歸於竄逐。冀彰睿化。免¶
紊儒風。庶絕濫進之人。共守推公之道。¶ 

* 崔居儉¶ 
:PROPERTIES:
:PERSID: QTWAUT2316
:END:

居儉。清河人。少舉進士。梁貞明中累官御史中丞。後唐同¶
光中授刑部侍郎。改兵吏二部侍郎尚書左丞戶部尚書。¶
晉天福四年卒。年七十。贈右僕射。¶ 

** 請停預用員缺奏¶ 
:PROPERTIES:
:TITID: QTWTIT17225
:PERSID: QTWAUT2316
:END:

今年選人內。八十三人無闕注擬。詞訴紛紜。蓋因近勅減¶
選。入仕者多門。雖可區分。難抑詞理。請下格式。取四月後¶ 
<pb:NFKB_QTW_p0850-10a>
合用員闕發遣。中書門下奏先以銓曹論員闕。遂卻置戶¶
椽一員。諸州一百五十員。格式元送闕簿六百四十餘處。¶
後又許超折資序。又堂帖令畿赤己上。雖擬議許開銓後¶
除授。不合豫請用四月後員闕。望於移省限內並須了絕。¶
不得更令選人有詞。¶ 

* 鄭雲叟¶ 
:PROPERTIES:
:PERSID: QTWAUT2317
:END:

雲叟本名遨。滑州白馬人。避後唐明宗廟諱。以字行。昭宗¶
朝賞應進士舉不第。遂以隱逸終。後唐天成中徵為左拾¶
遺。晉天福初徵為右諫議大夫。皆謝不起。賜號逍遙先生。¶
<pb:NFKB_QTW_p0850-10b>
四年卒。年七十四。¶ 

** 辭徵聘表¶ 
:PROPERTIES:
:TITID: QTWTIT17226
:PERSID: QTWAUT2317
:END:

臣聞君子有應敵之方。因時俯仰。介士有不移之操。與性¶
逍遙。康堯佐舜者。洽道於君臣。洗渭巢箕者。寄形於天壤。¶
惟聖人之效業。在庶物以由庚。微臣學圃無成。文場不調。¶
頃屬兵交四海。怨暴三場。梁室亂離。走蘭成於荒谷。江都¶
淪覆。遁庾衮於天山。而又蔡順少孤。虞邱三失。倉野之女。¶
遠國飄零。王祥之男。一時彫落。喪家室而有鰥在下。悲身¶
世而無處求生。因投迹元元。委心虛靜。長揖當途之客。㣥¶ 
<pb:NFKB_QTW_p0850-11a>
居在野之人。幽蘭以備於重襟。灌木用成於虛室。或臨窗¶
嘯傲。或植杖耕耘。樂在其中。老而將至。西山採藥。己有咏¶
歌。北闕彈冠。曾無夢想。安期綸綍。下及煙蘿。日月方耀於¶
太清。世冑適躋於高祖。任賢勿貳。位事惟能。衡門不傑之¶
才。繇來有愧。詔局殊常之命。未敢以聞。夫功大者其任尊。¶
職充者其責重。任必安於所據。責不致於非才。方今內服¶
百工。外拜五長。百爾黎獻。一存至公。載惟清朝。奚急百士。¶
誠繇陛下天綱地絡。容無所遺。夏雨春風。恩無不及。青陽¶
振其沉穎。旭旦起乎幽棲。將令匹微。罔不率俾。固宜勇別¶
<pb:NFKB_QTW_p0850-11b>
環堵。言隨車[:#AS-FBED:●]茸(言勇切)車。拜丹地之明廷。奉皁囊之清職。¶
東望心踊。其如病何。賦分隱淪。滅思聞見。九徵而往。雖有¶
語於莊周。三召不行。獨無求於殷浩。仰祈皇鑒。俯宥愚衷。¶ 

* 姚顗¶ 
:PROPERTIES:
:PERSID: QTWAUT2318
:END:

顗字伯真。京兆萬年人。少舉進士。梁貞明中累遷中書舍¶
人。入後唐歷兵吏二部侍郎尚書左丞。拜中書侍郎同中¶
書門下平章事。晉祖入立。罷為刑部尚書。遷戶部。天福五¶
年卒。年七十五。贈左僕射。¶ 

** 進實錄表¶ 
:PROPERTIES:
:TITID: QTWTIT17227
:PERSID: QTWAUT2318
:END:

<pb:NFKB_QTW_p0850-12a>

奉詔。臣等同修先皇帝實錄進呈。自承天旨。尋戒百官。同¶
申太史之舊章。徧訪茂陵之遺牒。莫不囊螢汗簡。寢筆懷¶
鉛。粗成典冊之大綱。詎副宸旒之重委。臣聞刻木結繩之¶
代。泥金簡王之朝。傳茂實於無窮。播英聲於不朽。良以絃¶
歌誦美。竹帛書勳。然則序皇猷而有質有文。論帝道而或¶
疎或密。疎則見譏於良史。密則利澤於洪源。故禹穴藏書。¶
作法永垂於千古。橋山刻木。化民何止於百年。恭惟明宗¶
聖德和武欽孝皇帝務實去華。本仁祖義。鄙漢家之霸道。¶
<pb:NFKB_QTW_p0850-12b>
薄用刑名。遵老氏之元言。克敦慈儉。爰自仗義旂於參野。¶
總戎鉞於渠門。三紀訓兵。奉列聖而重安鼎祚。八年御宇。¶
育黎元而別創蘿圖。臣歷覽前經。詳觀哲后。無如先聖居¶
宗室而扶持景運。作維城而屏翰皇家。鷹揚豹變之奇。蠖¶
屈龍伸之智。年纔總角。位己建牙。輔獻祖太祖之經綸。解¶
僖宗昭宗之禍難。東平曹蔡。北靜藩渾。披榛棘而立朝廷。¶
斬豺狼而興社稷。及莊宗失馭。寰海橫流。方哀義帝之喪。¶
堅守唐侯之位。而謳歌遽迫。歷數爰歸。於是革秦皇漢武¶
之澆風。修貞觀開元之仁政。以臣幽淺。何以發揮。自捧絲¶
綸。如挾冰炭。但緣職分。難避擬掄。臣即與判館事修撰官¶ 
<pb:NFKB_QTW_p0850-13a>
中書舍人張昭遠中書舍人李詳左拾遺吳承範等。依約¶
典謨。考詳記注。按編年之舊體。各次第以分功。起龍潛受¶
命四十年。成鳳冊新書三十卷。雖研精覃思。備振於綱條。¶
而事重才輕。仍憂於漏畧。加以裝褫鹵莽。繕寫生疎。旋命¶
直館右拾遺楊昭儉。虔切指蹤。專司校勘。尚虞舛誤。未盡¶
周旋。將冒犯於進呈。實倍增於憂負。¶ 

** 請修齋宿屋宇奏¶ 
:PROPERTIES:
:TITID: QTWTIT17228
:PERSID: QTWAUT2318
:END:

明王御宇。哲后垂衣。必崇郊薦之儀。以表君臨之道。伏自¶
陛下興隆寶祚。展禮㣥神。每祈福以為人。必差官而行事。¶
<pb:NFKB_QTW_p0850-13b>
先七日受誓戒於南省。后三日各致齋於本司。必在精誠。¶
以感靈貺。臣伏見南郊壝壇之側及諸祠壇。並無宿齋之¶
所。請下所司。量事修建屋宇。俾嚴祇事。允屬聖朝。¶ 

** 請六典分銓奏¶ 
:PROPERTIES:
:TITID: QTWTIT17229
:PERSID: QTWAUT2318
:END:

近宰臣盧文紀上章。請條理選部。臣聞事不師古。匪說攸¶
聞。又曰。仍舊貫。何必改作。此先王之格言也。臣案六典。吏¶
部三銓。尚書侍郎。分典吏部。其格擇人有三實四才。孟冬¶
三旬集人有地里之差。若循彼綱條。依其格限。人無濫進。¶
官得實才。只自天成四年十月詔罷侍郎分銓。只以尚書¶ 
<pb:NFKB_QTW_p0850-14a>
併領。正官又闕。多是他曹權差。才力或有短少。遂致發遣¶
凝滯。團集遲畱。移省既失常規。選人隔年披訴。臣請卻依¶
六典分銓。朝廷列職分司。比期釐務。置之閒地。何表分憂。¶
望各委典銓。於事為宜。¶ 

** 請禁州郡供億疏¶ 
:PROPERTIES:
:TITID: QTWTIT17230
:PERSID: QTWAUT2318
:END:

伏以運當昭泰。時屬豐成。金鑾己議於省方。綵仗將離於¶
上國。沿路供億。固有舊規。況聞詔旨丁寧。不許分外科率。¶
所在藩侯郡守。竭力推忠。奉迎須備於貢輸。徵斂或及於¶
黎庶。伏望更加示諭。免至煩勞。使四海九州。遐邇共聞於¶
<pb:NFKB_QTW_p0850-14b>
聖德。千乘萬騎。經過不擾於疲民。俾諧望幸之心。以顯來¶
蘇之義。¶ 

* 鄭韜光¶ 
:PROPERTIES:
:PERSID: QTWAUT2319
:END:

韜光字龍府。洛京清河人。自京兆府參軍累遷諫議大夫¶
給事中。梁貞明六年充知匭使。入後唐授工禮刑部侍郎。¶
天成長興中歷尚書左右丞。晉天福初以戶部尚書致仕。¶
五年卒。年八十。贈右僕射。¶ 

** 請斷罪詳檢格律奏¶ 
:PROPERTIES:
:TITID: QTWTIT17231
:PERSID: QTWAUT2319
:END:

臣聞春秋傳曰。將賞為之加膳。將刑為之徹樂。此明君之¶ 
<pb:NFKB_QTW_p0850-15a>
愛人也。伏乞下大理刑部兩司。凡經定罪之時。結正之際。¶
徧覽格律簡驗。盡舉勅文討尋。俾獲罪者甘心。受罰者無¶
怨。人知法有畫一之義。律無再易之門。¶ 

** 請禁州使影占人戶奏¶ 
:PROPERTIES:
:TITID: QTWTIT17232
:PERSID: QTWAUT2319
:END:

諸縣力及人戶。多為州使影占。或臺省投名。惟貧民客戶。¶
在縣應役。例有不均之歎。且多僥倖之流。請議禁止。¶ 

* 薛融¶ 
:PROPERTIES:
:PERSID: QTWAUT2320
:END:

融。汾州平遙人。後唐天成初授華州節度判官。長興四年¶
入為右補闕。晉天福初拜尚書吏部郎中。天福二年自左¶
<pb:NFKB_QTW_p0850-15b>
諫議大夫轉御史中丞。改尚書右丞分司西都。六年卒。年¶
六十。¶ 

** 請停營作疏¶ 
:PROPERTIES:
:TITID: QTWTIT17233
:PERSID: QTWAUT2320
:END:

臣近覩河南畱守高行周狀奏修大內事。以大厦既成。燕¶
雀尚猶相賀。皇居是葺。臣子豈不同歡。然則時方屬於多¶
虞。事宜停於不急。臣聞帝堯古之聖君也。其所居宮室。則¶
茅茨不翦。土階三尺。漢文帝古之聖主也。欲造露臺。以費¶
百金之值。尋罷其役。莫不道光圖籍。德冠古今。為千載之¶
美談。作百王之懿範。況漢文承三代之基業。御一統之寰¶ 
<pb:NFKB_QTW_p0850-16a>
區。百姓富饒。四方寧謐。金帛盈於帑藏。粟麥溢於囷倉。尚¶
惜其財。不從其欲。今雒陽宮殿。雖有先遭焚毀。其所存者。¶
猶且彌滿於帝堯之茅茨。而又重有修營。其所貴者。豈不¶
倍多於漢文之臺榭。伏自陛下一臨華夏。再歷寒暄。聖猷¶
雖契於上元。皇化未覃於遐徼。復又鄴城殘寇。歷歲逋誅。¶
黎民猶困於轉輸。將士頗勞於攻討。庫藏虛竭。支費殷繁。¶
此則是陛下宵衣旰食之時。非陛下營造宮室之日。且百¶
姓是陛下之赤子也。陛下是百姓之慈父也。子既有疾。父¶
寧不憂。今天下黎民。莫非疲弊。天下州縣。靡不凋殘。加以¶
<pb:NFKB_QTW_p0850-16b>
率斂頻仍。徭役重謺。尤宜撫恤。俾遂蘇舒。勿謂愚而可輕。¶
勿謂賤而可棄。古人有言。民猶水也。君猶舟也。水所以載¶
舟。亦所以覆舟。可不畏乎。兼自去年正月已來。陰陽繼虧。¶
星曜失度。此則上天垂象。使陛下修德節儉之戒也。固合¶
修德以應之。向使百姓安寧。則陛下雖當櫛風沐雨。未以¶
為苦也。若或兆民愁苦。則陛下雖處瑤臺瓊室。豈得為安¶
乎。伏願陛下襲帝堯之舊風。繼漢文之餘烈。且停工役。免¶
費資財。使寰海之普寧。或修營之未晚。則天下幸甚。百姓¶
幸甚。¶ 

<pb:NFKB_QTW_p0850-17a>

* 安重榮¶ 
:PROPERTIES:
:PERSID: QTWAUT2321
:END:

重榮小字鐵胡。朔州人。後唐長興中為振武道巡邊指揮¶
使。後歸晉。授成德軍節度。累加至使相。天福六年。舉兵向¶
闕。杜重威斬之。¶ 

** 請討契丹表¶ 
:PROPERTIES:
:TITID: QTWTIT17234
:PERSID: QTWAUT2321
:END:

臣昨據熟吐渾節度使白承福赫連公德等。各領本族三¶
萬餘帳。自應州地界奔歸王化。續準生吐渾並渾契苾兩¶
突厥三部落南北將沙陀安慶九府等。各領部族老小。并¶
<pb:NFKB_QTW_p0850-17b>
牛羊車帳甲馬。七八路慕化歸奔。俱至五臺及當府地界¶
己來安泊。累據告勞。具說被契丹殘害。平取生口。率畧羊¶
馬。凌害至甚。又自今年二月後來。須令點檢壯強。置辦人¶
馬衣甲。告報上秋向南行營。諸蕃部等實恐上天不祐。殺¶
敗後隨。例不存家族。所以豫先歸順。兼隨府族各量點檢¶
強壯人馬。約十萬衆。又準沿河党項及山前山後逸利越¶
利諸族部落等首領。並差人各將契丹所授官告職牒旗¶
號來送納。例皆號泣告勞。稱被契丹凌虐。憤惋不已。情願¶
點集甲馬。會合殺戮。續又朔州節度副使趙崇與本城將¶
校殺偽節度使劉山。尋己安撫軍城。乞歸朝廷。臣相次具¶ 
<pb:NFKB_QTW_p0850-18a>
奏聞。昨奉宣頭及累傳聖旨。令臣凡有往復契丹。更須承¶
奉。當候彼生頭角。不欲自起釁端。貴守初終。不衍信誓。仰¶
認睿旨。深惟匿瑕。其如天道人心。至務勝殘去虐。須知機¶
不可失。時不再來。竊以諸蕃不招呼而自至。朔郡不攻伐¶
以自歸。蓋繫人情。盡由天意。更念諸陷蕃節度使等。本自¶
勳勞。早居富貴。沒身邊塞。遭酷虐以異常。企足朝廷。冀傾¶
輸而不己。如聞傳檄。盡願倒戈。如臣者雖是愚蒙。粗知可¶
否。不思忌諱。罄寫丹衷。細具敷陳。冀裨萬一。¶ 

¶
<pb:NFKB_QTW_p0850-18b>
