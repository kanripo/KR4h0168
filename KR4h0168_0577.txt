#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:KR4h0168_NKFB_0576-19a> 
#+PROPERTY: JUAN 0577
欽定全唐文卷五百七十七¶ 

<pb:KR4h0168_NKFB_0577-01a>
　柳宗元(九)¶ 

** 為裴中丞伐黃賊轉牒¶ 
:PROPERTIES:
:TITID: QTWTIT11448
:PERSID: QTWAUT1456
:END:

當管奉詔。與諸管齊進。誅討邕管草賊黃少卿。漢軍馬步¶
等若干人。各具兵馬數及軍將若干。前牒奉處分。竊以天¶
啟昌期。大功畢集。神開興運。微惡盡除。黃少卿等歷稔逋¶
誅。舉宗肆暴。恃狡兔之穴。跧伏偷安。憑孼狐之邱。跳踉見¶
怪。以為威弧不射。天網可逃。侵逼使臣。隳犯王略。恣其毒¶
虐。速我誅鋤。敵國盡在於舟中。還師已期於席上。謂宜投¶
戈頓顙。面縛乞身。歸郡邑於王官。效黎獻於天吏。而乃繕¶
<pb:KR4h0168_NKFB_0577-01b>
兵補卒。增壘閉途。正當天討之辰。更積鬼誅之罪。眾輕鬬¶
蟻。勇劣怒蛙。纖縞當強弩之初。孤豚僨肥牛之下。事同拾¶
芥。力易摧枯。杪忽蜂腰。虛見辱於齊斧。突梯鼠首。濫欲寄¶
於旄頭。勦絕有時。不索何獲。某拱稽致命。執銳忘生。車甲¶
既備於小戎。鯨鯢豈逃於誅戮。竊觀上略。總制中權。戰士¶
義激於身心。列校勢成於臂指。蹶張之技。盡出於山林。拔¶
距之材。徧徵於川洞。賞懸香餌。令布疾雷。莫不鼓舞戎行。¶
虔恭師律。投軀不愆於羽檄。跂足唯俟於牙璋。今月某日。¶ 

<pb:KR4h0168_NKFB_0577-02a>

奏事官米蘭迴。捧受詔命。神飛首勇。足蹈心馳。懽聲洽於¶
萬夫。勝氣橫於千里。國容不入。屨且及於寢門。家事勿關。¶
土已填於左闔。即以月日全軍出次。分道並進。所期戮力。¶
敢告同心。孔大夫貞直冠時。清明格物。全體許國。一心在¶
公。兵精食浮。為日固久。容府陽中丞以義烈為己任。勳襲¶
太常。安南李中丞以英武為家風。業傳彞器。並膺邦寄。克¶
達皇威。南則浮海濟師。共集堂堂之陣。東則橫江誓眾。用¶
成善善之功。以此鼓行。坐觀盡敵。刑惟勿喜。誅有可哀。徵¶
<pb:KR4h0168_NKFB_0577-02b>
側之勇冠一方。竟就伏波之戮。呂嘉之威行五嶺。終摧下¶
瀨之師。嗟此陋微。自貽禽滅。勉成良畫。速致殊勳。雖荒徼¶
之地。固不勞於有征。而昇平之年。將自此而何事。書之竹¶
帛。實謂揚名。事須移牒鄰管。以成犄角。舉牒者。¶ 

** 裴瑾崇豐二陵集禮後序¶ 
:PROPERTIES:
:TITID: QTWTIT11449
:PERSID: QTWAUT1456
:END:

傳曰。詩書執禮。禮不執則不行。自開元制禮。大臣諱避。去¶
國恤章。而山陵之禮。遂無所執。世之不學者。乃妄取預凶¶
事之說。而大典闕焉。由是累聖山陵。皆摭拾殘缺。附比倫¶
類。已乃斥去。其後莫能徵。永貞元和間。天禍仍遘。自崇陵¶
至於豐陵。不能周歲。司空杜公由太常相天子。(一作天下)連為¶ 
<pb:KR4h0168_NKFB_0577-03a>
禮儀使。擇其寮以備損益。於是河東裴瑾以太常丞隴西¶
辛祕以博士用焉。內之則攢塗祕器。象物之宜。外之則復¶
土斥上。(一無斥上二字)因山之制。上之則顧命典冊。與文物以授¶
萬(一作方)國。下之則制服節文。頒憲則以示四方。由其肅恭。¶
禮無不備。且苞并總統。千載之盈縮。羅絡旁午。百氏之異¶
同。搜揚翦截。而畢得其中。顧問關決。而不悖於事。議者以¶
為司空得其人。而邦典不墜。裴氏乃悉取其所刊定。及奏¶
復於上。辨列於下。聯百執事之儀。以為崇豐二陵集禮。藏¶
於太常書閣。君子以為愛禮而近古焉。昔韋孟以詩禮傳¶
<pb:KR4h0168_NKFB_0577-03b>
楚。而郊廟之制。卒正於元成。鄭元以箋註師漢。而禪代之¶
儀。卒集於小同。賈誼以經術起。而嘉最好學。盧植以儒學¶
用。而諶為祭法。舊史咸以為榮。今裴氏太尉公以禮匡義。¶
嗣侍中公以禮議封禪。祠部公以禮承大事。大理公以禮¶
輔東宮。而瑾也以禮奉二陵。又能成書以充其闕。其為愛¶
禮近古也。源遠乎哉。瑾字封叔。其伯仲咸以文學顯於世。¶
大理之兄正平節公。以儀範成家道。以文雅經邦政。今相¶
國郇公。其宗子也。郇公以孝友勤勞揚於家邦。遊其門若¶
聞韶濩。入其廟如至鄒魯。恩溢乎九族。禮儀於他門。則封¶ 
<pb:KR4h0168_NKFB_0577-04a>
叔之習禮也。其出於孝弟歟。成書也。其本於忠敬歟。由於¶
家而達於邦國。其取榮於史氏也果矣。¶ 

** 柳宗直西漢文類序¶ 
:PROPERTIES:
:TITID: QTWTIT11450
:PERSID: QTWAUT1456
:END:

左右史混久矣。言事駁亂。尚書春秋之旨不立。自左邱明¶
傳孔氏。太史公述歷古今。合而為史記。迄於今。交錯相糺。¶
莫能離其說。獨左氏國語紀言不參於事。戰國策春秋後¶
語。頗本右史尚書之制。然無古聖人蔚然之道。大抵促數¶
耗矣。而後之文者寵(一作襲)之。文之近古而尤壯麗。莫若漢¶
之西京。班固書傳之。吾嘗病其畔散不屬。無以考其變。欲¶
<pb:KR4h0168_NKFB_0577-04b>
采比義會。年長疾作。駑墮日甚。未能勝也。幸吾弟宗直愛¶
古書。樂而成之。搜討磔裂。攟摭融結。離而同之。與類推移。¶
不易時月。而咸得從其條貫。森然炳然。若開㣥玉之府。指¶
揮聯累圭璋琮璜之狀。各有列位。不失其序。雖第其價可¶
也。以文觀之。則賦頌詩歌書奏詔策辨論之辭畢具。以語¶
觀之。則右史紀言尚書國語戰國策成敗興壞之說大備。¶
無不苞也。噫。是可以為學者之端耶。始吾少時。有路子者。¶
自贊為是書。吾嘉而敘其意。而其書終莫能具。卒俟宗直¶
也。故刪取其敘繫於左。以為西漢文類。首紀殷周之前。其¶ 
<pb:KR4h0168_NKFB_0577-05a>
文簡而野。魏晉已降。則盪而靡。得其中者漢氏。漢氏之東。¶
則既衰矣。當文帝時。始得賈生明儒術。武帝尤好焉。而公¶
孫宏董仲舒司馬遷相如之徒作。風雅益盛。敷施天下。自¶
天子至公卿大夫士庶人咸通焉。於是宣於詔策。達於奏¶
議。諷於辭賦。傳於歌謠。由高帝迄於哀平。王莽之誅。四方¶
之文章。蓋爛然矣。史臣班孟堅修其書。拔其尤者充於簡¶
冊。則二百三十年間。列辟之達道。名臣之大範。賢能之志¶
業。黔黎之風習列焉。若乃合其英精。離其變通。論次其敘¶
位。必俟學古者興行之。唐興用文理。貞元間文章特盛。本¶
<pb:KR4h0168_NKFB_0577-05b>
之三代。接於漢氏。與之相準。於是有能者。取孟堅書。類其¶
文。次其先後。為四十卷。¶ 

** 大理評事楊君文集後序¶ 
:PROPERTIES:
:TITID: QTWTIT11451
:PERSID: QTWAUT1456
:END:

贊曰。文之用。辭令襃貶導揚諷諭而已。雖其言鄙野。足以¶
備於用。然而闕其文采。固不足以竦動時聽。夸示後學。立¶
言而朽。君子不由也。故作者抱其根源。而必由是假道焉。¶
作於聖。故曰經。述於才。故曰文。文有二道。辭令襃貶。本乎¶
著述者也。導揚諷諭。本乎比興者也。著述者流。蓋出於書¶
之謨訓。易之象繫。春秋之筆削。其要在於高壯廣厚。詞正¶ 
<pb:KR4h0168_NKFB_0577-06a>
而理備。謂宜藏於簡冊也。比興者流。蓋出於虞夏之詠歌。¶
殷周之風雅。其要在於麗則清越。言暢而意美。謂宜流於¶
謠誦也。茲二者。考其旨義。乖離不合。故秉筆之士。恆偏勝¶
獨得。而罕有兼者焉。厥有能而專美。命之曰藝成。雖古文¶
雅之盛世。不能並肩而生。唐興以來。稱是選而不怍者。梓¶
潼陳拾遺。其後燕文貞以著述之餘。攻比興而莫能極。張¶
曲江以比興之隟。窮著述而不克備。其餘各探一隅。相與¶
背馳於道者。其去彌遠。文之難兼。斯亦甚矣。若楊君者。少¶
以篇什著聲於時。其炳耀尤異之詞。諷誦於文人。盈滿於¶
<pb:KR4h0168_NKFB_0577-06b>
江湖。達於京師。晚節徧悟文體。尤邃敘述。學富識遠。才涌¶
未已。其雄傑老成之風。與時增加。既獲是。不數年而夭。其¶
季年所作尤善。其為鄂州新城頌諸葛武侯傳論。餞送梓¶
潼陳仲甫(一作眾甫)汝南周愿河東裴泰武都符義府泰山羊¶
士諤隴西李諫(一作鍊)凡六序。廬山禪居記辭李常侍啟遠¶
遊賦七夕賦。皆人文之選已。用是陪陳君之後。其可謂具¶
體者歟。嗚呼。公既悟文而疾。既即功而廢。廢不逾年。大病¶
及之。卒不得窮其工竟其才。遺文未克流於世。休聲未克¶
充於時。凡我從事於文者。所宜追惜而悼慕也。宗元以通¶ 
<pb:KR4h0168_NKFB_0577-07a>
家修好。幼獲省謁。故得奉公元兄命。論次篇簡。遂述其制¶
作之所詣。以繫於後。¶ 

** 濮陽吳君文集序¶ 
:PROPERTIES:
:TITID: QTWTIT11452
:PERSID: QTWAUT1456
:END:

博陵崔成務嘗為信州從事。為予言邑有聞人濮陽吳君。¶
弱齡長鬣而廣額。好學而善文。居鄉黨。未嘗不以信義交¶
於物。教子弟。未嘗不以忠孝端其本。以是卿相賢士。率與¶
亢禮。予嘗聞而志乎心。會其子偘更名武陵。升進士。得罪¶
來永州。因奉其先人文集十卷。再拜請予以文冠其首。予¶
得徧觀焉。其為辭賦。有戒苟冒陵僭之志。其為詩歌。有交¶
<pb:KR4h0168_NKFB_0577-07b>
王公大人之義。其為誄誌弔祭。有孝恭慈仁之誠。而多舉¶
六經聖人之大旨。發言成章。有可觀者。古之司徒。必求秀¶
士由鄉而升之天官。古之太史。必采民風陳詩以獻於法¶
宮。然後材不遺而志可見。近世之居位者。或未能盡用古¶
道。故吳君之行不昭。而其辭不薦。雖一命於王。而終伏其¶
志。嗚呼。其可惜哉。武陵又論次志傳三卷繼於末。其官氏¶
及他才行甚具云。¶ 

** 王氏伯仲唱和詩序¶ 
:PROPERTIES:
:TITID: QTWTIT11453
:PERSID: QTWAUT1456
:END:

僕聞之。世其家業不隕者。雖古猶乏(一作今)也。求之於今。而¶ 
<pb:KR4h0168_NKFB_0577-08a>
有獲焉。王氏子某。與予通家。代為文儒。自先天以來。策名¶
聞達。秉毫翰而踐文昌登禁掖者。紛綸華耀。繼武而起。士¶
大夫掉鞅於文囿者。咸不得攀而倫之。乙亥歲。某自南徐¶
來。執文貺予。詞有遠致。又著論非班超不能讀(一作續)父兄¶
之書。而乃徼狂疾之功以為名。吾知其奉儒素之道專矣。¶
間以兄弟嗣來京師。會於舊里。若璩瑒在魏。機雲入洛。由¶
是正聲迭奏。雅引更和。播塤箎之音韻。調律呂之氣候。穆¶
然清風。發在簡素。非文章之冑。曷能及茲。况宗兄握炳然¶
之文。以贊關石。廌冠銀章。榮映江湖。則嚮時之美談。必復¶
<pb:KR4h0168_NKFB_0577-08b>
其始。某也謂予傳卜氏之學。宜敘於首章。操斧於班郢之¶
門。斯強顏耳。詩凡若干首。¶ 

** 送楊凝郎中使還汴宋詩後序¶ 
:PROPERTIES:
:TITID: QTWTIT11454
:PERSID: QTWAUT1456
:END:

談者謂大梁多悍將勁卒。亟就猾亂。而未嘗底寧。控制之¶
術。難乎中道。蓋以將驕卒暴。則近憂且至。非所以和眾而¶
乂民也。將誅卒削。則外虞實生。非所以扞城而固圉也。是¶
宜慰薦喣諭。納為腹心。然後威懷之道備。聖上於是撫以¶
表臣。贊以藝人。參剛柔而兩用。化順逆而同道。既去大憝。¶
遂安有眾。故楊公以謀議之隟。對揚王庭。不踰時而承詔¶ 
<pb:KR4h0168_NKFB_0577-09a>
復命。示信於外諸侯。時當朝之羽儀。凡同官之寮屬。皆餞¶
焉。容受童孺。使在末位。禮部郎中許公。以宏才奧學。已任¶
文字顧唱。在席咸斷章而賦焉。謂工部郎中崔公文為時¶
雄。允宜首序。謂小子預離觴之餘瀝。俾撰後序。編以繼之。¶
大凡軍旅之制。贊佐之重。崔公序之備矣。膺命受簡。欲默¶
不敢。故書談者之辭。拜手以獻。用充餘篇云。¶ 

** 送崔㣥序¶ 
:PROPERTIES:
:TITID: QTWTIT11455
:PERSID: QTWAUT1456
:END:

貞松產於巖領。高直聳秀。條暢碩茂。粹然立於千仞之表。¶
和氣之發也。稟和氣之至者。必合以正性。於是有貞心勁¶
<pb:KR4h0168_NKFB_0577-09b>
質。用固其本。禦攘冰霜。以貫歲寒。故君子儀之。清河崔敦¶
詩。有柔儒溫文之道。以和其氣。近仁復禮。物議歸厚。其有¶
稟者歟。有雅厚質方之誠。以正其性。愨論忠告。交道甚直。¶
其有合者歟。是故日章之聲。振於京師。嘗與隴西李杓直¶
南陽韓安平洎予交友。杓直敦柔深明。沖曠坦夷。慕崔君¶
之和。安平厲莊端毅。高朗振邁。悅崔君之正。予以剛柔不¶
常。造次爽宜。求正於韓。襲和於李。就崔君而考其中焉。忘¶
言相視。默與道合。今將寧覲東周。振策於邁。且餞於野。或¶
命為之序。予於崔君。有通家之舊。外黨之親。然吾不以是¶ 
<pb:KR4h0168_NKFB_0577-10a>
合之。崔君以文學登於儀曹。敭於王庭。甲俊造之選。首讎¶
校之列。然吾不以是視之。於其序也。故載之其末云。¶ 

** 送邠寧獨孤書記赴辟命序¶ 
:PROPERTIES:
:TITID: QTWTIT11456
:PERSID: QTWAUT1456
:END:

僕間歲驟遊邠壃。今戎帥楊大夫時為候奄。盡護㣥校。用¶
笞法箠令。不吐強禦。下莫有逗撓淩暴而犯令者。沈斷壯¶
勇。專志武力。出麾下取主公之節鉞而代之位。鶡冠者仰¶
而榮之。今又能旁貴文雅。以符召文士之秀者河南獨孤¶
寧。署為記室。俾職文翰。翕然致得士之稱於談者之口。蓋¶
朝廷以勇爵論將帥。豈濫也哉。獨孤生與仲兄實連舉進¶
<pb:KR4h0168_NKFB_0577-10b>
士。並時管記於漢中新平二連帥府。俱以筆硯承荷舊德。¶
位未達而榮如貴仕。其難乎哉。噫。自犬戎陷河右逼西鄙。¶
積兵備虞。縣道告勞。內匱中府太倉之蓄。僅而獲饜。投石¶
而賈勇者。思所以奮力。論者以為天子且復河壖故壃。拓¶
達西戎而罷諸侯之兵。則曳裾戎幕之下。專弄文墨。為壯¶
夫捧腹。甚未可也。吾子歷覽古今之變。而通其得失。是將¶
植密畫於借筯之宴。發㣥謀於章奏之筆。上為明天子論¶
列熟計。而導揚威命。然後談笑[:#AS-82F9:⿰罇]俎。賦從軍之樂。移書飛¶
文。諭告西土劫脅之伍。俾其簞食壺漿。犒迎王師。在吾子¶ 
<pb:KR4h0168_NKFB_0577-11a>
而已。往慎辭令。使諭蜀之書。燕然之文。炳烈於漢史。真可¶
慕也。不然。是瑣瑣者。惡足置齒牙間而榮吾子哉。¶ 

** 同吳武陵送前桂州杜畱後詩序¶ 
:PROPERTIES:
:TITID: QTWTIT11457
:PERSID: QTWAUT1456
:END:

觀室者觀其隅。隅之巍然直方以固。則其中必端莊宏達¶
可居者也。人孰異夫是。今若杜君之隅可觀。而中可居。居¶
之者德也。贊南方之理。理是以大。總畱府之政。政是以光。¶
其道不撓。好古書百家言。洋洋滿車。行則與俱。止則相對。¶
積為義府。溢為高文。愨而和。肆而信。豈詩所謂抑抑威儀。¶
惟德之隅者耶。今往也。有以其道聞於天子。天子惟士之¶
<pb:KR4h0168_NKFB_0577-11b>
求為急。杜君欲辤爭臣侍從之位。其可得乎。濮陽吳武陵。¶
直而甚文。樂杜君之道。作詩以言。予猶吳也。故於是乎序¶
焉。¶ 

** 送寧國范明府詩序¶ 
:PROPERTIES:
:TITID: QTWTIT11458
:PERSID: QTWAUT1456
:END:

近制凡得仕於王者。歲登名於吏部。兵(一作吏)部則必參其¶
等列。分而合之。率三十人以為曹。謂之甲。名書為三。其一¶
藏之有司。其二藏之中書洎門下。每大選置大考績。必關¶
決會驗而視其成。有不合者下有司。罷去甚眾。由是吏得¶
為奸以立威。賊知以弄權。詭竊竄易。而莫示其實。必求端¶ 
<pb:KR4h0168_NKFB_0577-12a>
愨而習於事。辯達而勤其務者。命之官而掌之。居三年。則¶
又益其官而後去其職。有范氏傳真者。始來京師。近臣多¶
言其美。宰相聞之。用以為是職。在門下甚獲休問。初命京¶
兆武功尉。既有成績。復於有司。為宣州寧國令。人咸曰。由¶
邦畿而調者。命東西部尉以為美仕。范生曰。不然。夫仕之¶
為美。利乎人之謂也。與其給於供備。孰若安於化導。故求¶
發吾所學者。施於物而已矣。夫為吏者人役也。役於人而¶
食其力。可無報耶。今吾將致其慈愛禮節。而去其欺偽淩¶
暴。以惠斯人。而後有其祿。庶可平吾心而不愧於色。苟獲¶
<pb:KR4h0168_NKFB_0577-12b>
是焉足矣。季弟為殿中侍御史。以是言也告於其寮。咸悅¶
而尚之。故為詩以贈其去。而使予為序。¶ 

** 送幸南容歸使聯句詩序¶ 
:PROPERTIES:
:TITID: QTWTIT11459
:PERSID: QTWAUT1456
:END:

昔漢室方盛。文章之徒。合於京師。亦既充金馬石渠。則又¶
溢於諸侯。求達其道。故枚乘客於吳。相如遊於梁。其或致¶
書匡主。用極其志。節之大者也。適時觀變。以成其性。道之¶
茂者也。渤海幸君。既登於太常之籍。又膺邯鄲之召。北會¶
元戎。直道自達。吾儕器其略。南聘天朝。相禮述職。公卿多¶
其儀。合度於易于之間。雖枚生之節。長卿之道。無以尚也。¶ 

<pb:KR4h0168_NKFB_0577-13a>

冬十有二月。朝右禮備。復於轅門。我同升之友。是用榮其¶
趣舍。惜其離曠。卜茲良夜。詠嘆其美。比詞聯韻。奇藻遞發。¶
爛若編貝。粲如貫珠。琅琅清響。交動左右。㣥公以侍御之¶
往也。予闕其述。命繫而序焉。¶ 

** 送李判官往桂州序¶ 
:PROPERTIES:
:TITID: QTWTIT11460
:PERSID: QTWAUT1456
:END:

士之習為吏者。恆病於少文。故給而不肆。飾於華者。嘗病¶
於無斷。故放而不制。今李生學於詩有年矣。吟詠諷賦。頗¶
聞乎人。至於是州。唯州之牧咨焉。以贊戎事而糺㣥吏。甚¶
<pb:KR4h0168_NKFB_0577-13b>
直且武。豈所謂吏而華者耶。以府喪罷去。擇而之乎有禮¶
之邦。推是道也以往。然而不際於禮。則吾不知也。¶ 

** 送苑論登第後歸覲詩序¶ 
:PROPERTIES:
:TITID: QTWTIT11461
:PERSID: QTWAUT1456
:END:

八年冬。予與馬邑苑言揚聯貢於京師。自時而後。車必挂¶
轊。席必交衽。量其志。知其達於昭代。究其文。辨其勝於太¶
常。探而討之。則明韜於樸厚之質。行浮於休顯之聞。(一作¶
問)遊公卿之間。質直而不犯。恪謹而不懾。交同列之㣥以¶
誠信聞。予拜而兄之。以為執誼而固。臨節不奪。在兄而已。¶
是歲小司徒顧公守春官之缺。而權擇士之柄。明年春。同¶
趨權衡之下。並就重輕之試。觀其掉鞅於術藝之場。遊刃¶
乎¶ 
<pb:KR4h0168_NKFB_0577-14a>
文翰之林。風雨生於筆札。雲霞發於簡牘。左右圜視。朋儕¶
拱手。甚可壯也。二月丙子。有司題甲乙之科。揭於南宮。予¶
與兄又聯登焉。予不厚顏懷愧而陪其遊久矣。夏四月。告¶
歸荊衡。拜手行邁。輪移都門之轍。轅指秦嶺之路。方將高¶
堂稱慶。里閈更賀。曳裾峨冠。榮南諸侯之邦。遐登王粲之¶
樓。高視劉表之榻。桂枝片玉。光生於家。是宜砥商雒之阻¶
艱。帶江漢之浩蕩。以談笑顧盼。超越千里。而無倦極也。然¶
而景熾氣燠。往即南方。乘陵炎雲。呼吸溫風。可無敬乎。慎¶
進藥石。保安其躬。是亦非兄之所宜私也。㣥公追餞於霸¶
<pb:KR4h0168_NKFB_0577-14b>
陵。列筵而觴。送遠之賦。珪璋交映。或授首簡於予曰。子得¶
非知言揚者乎。安得而默耶。予受而書之。編於㣥玉之右。¶
非不知讓。貴傳信焉爾。¶ 

** 送蕭鍊登第後南歸序¶ 
:PROPERTIES:
:TITID: QTWTIT11462
:PERSID: QTWAUT1456
:END:

始予幼時。拜兄於九江郡。覩其樂嗜經書。慕山藪。凝和抱¶
質。氣象甚茂。雖在綺紈。而私心慕焉。厥後竊理文字。先禮¶
而冠。遇兄於澤宮之中。觀其德。如九江之拜。蓋世俗不能¶
移也。自是戰藝三北。左次陋巷。予亟會於其居。視其道。如¶
澤宮之遇。亦挫抑所不能屈也。逾時而名擢太常。聲動京¶ 
<pb:KR4h0168_NKFB_0577-15a>
國。士輩仰慕。顧盼有耀。予獲賀於蔡通儒氏。窺其志。如陋¶
巷之會。又得意所不能遷也。君子志正而氣一。誠純而分¶
定。未嘗摽出處為二道。判屈伸於異門也。固其本。養其正。¶
如斯而已矣。吾兄先覺而守道。獨立而全和。貞確端懿。雅¶
不羈俗。君子之素也。亦既升名天官。告予東遊。是將乘商¶
於。浮漢池。歷郢城。下武昌。復於我始見之地。則朋舊之徒。¶
含喜來迎。宗姻之列。盡皆加禮以待。舟輿所略。賀聲盈耳。¶
離㣥之思。行益少矣。僕不腆。見邀為序。狂夫之言。非所以¶
志君子也。自達而已。¶ 
¶
<pb:KR4h0168_NKFB_0577-15b>

** 送班孝廉擢第歸東川覲省序¶ 
:PROPERTIES:
:TITID: QTWTIT11463
:PERSID: QTWAUT1456
:END:

隴西辛殆庶猥稱吾文宜序事。晨持縑素。以班孝廉之行¶
為請。且曰。夫人殆所謂吉士也。愿而信。質而禮。言不黷慢。¶
行不進越。其先兩漢間。繼修文儒。世其家業。其風流後允。¶
耽學篤志之士。往往出於其門。今夫人研精典墳。不告劬¶
勩。屬者舉鄉里。登春官。獲居其甲焉。家於蜀之東道。其嚴¶
君以客卿之位。贊是方岳。為大夫良。今將拜慶寧覲。光耀¶
族屬。是其可歌也。道出於南鄭。外王父以將相之重。九命¶
赤社。為諸侯師。今又將亟駕省謁。從容燕喜。是又可歌也。¶ 

<pb:KR4h0168_NKFB_0577-16a>

故我與河南獨孤申叔趙郡李行純行敏等若干人皆歌¶
之矣。若乃序者。固吾子宜之。柳子曰。吾嘗讀王命論及漢¶
書。嘉其立言。彼生彪固之冑歟。相國馮翊公。功在社稷。德¶
及生人。其門子遊文章之府者。吾嘗與之齒。彼生嚴氏之¶
出歟。承世家之儒風。沐外族之休光。彼生專聖人之書。而¶
趨君子之林。宜矣哉。遂如辛氏之談。濡翰於素。因寓於辭¶
曰。為我謝子之舅氏。珠玉將至。得無修容乎。¶ 

** 送獨孤申叔侍親往河東序¶ 
:PROPERTIES:
:TITID: QTWTIT11464
:PERSID: QTWAUT1456
:END:
¶
<pb:KR4h0168_NKFB_0577-16b>

河東。古吾土也。家世遷徙。莫能就緒。聞其間有大河條山。¶
氣葢關左。文士往往仿佯臨望。坐得勝槩焉。吾固翹翹褰¶
裳。奮懷舊都。日以滋甚。獨孤生。周人也。往而先我。且又愛¶
慕文雅。甚達經要。才與身長。志益強力。挾是而東。夫豈徒¶
往乎。溫凊奉引之隟。必有美製。儻飛以示我。我將易觀而¶
待。所不敢忽。古之序者。期以申導志義。不為富厚。而今也¶
反是。生至於晉。出吾斯文於筆硯之伍。其有評我太簡者。¶
慎勿以知文許之。¶ 

** 送豆盧膺秀才南遊詩序¶ 
:PROPERTIES:
:TITID: QTWTIT11465
:PERSID: QTWAUT1456
:END:

君子病無乎內而飾乎外。有乎內而不飾乎外者。無乎內¶ 
<pb:KR4h0168_NKFB_0577-17a>
而飾乎外。則是設覆為阱也。禍孰大焉。有乎內而不飾乎¶
外。則是焚梓毀璞也。詬孰甚焉。於是有切磋琢磨鏃礪栝¶
羽之道。聖人以為重。豆盧生。內之有者也。予是以好之。而¶
欲其遂焉。而恆以幼孤羸餒為懼。恤恤焉遊諸侯求給乎¶
是。是固所以有乎內者也。然而不克專志於學。飾乎外者¶
未大。吾願子以詩禮為冠履。以春秋為襟帶。以圖史為珮¶
服。琅乎璆璜衡牙之響發焉。煌乎山龍華蟲之采列焉。則¶
揖讓周旋乎宗廟朝廷。斯可也。惜乎予無祿食於世。不克¶
稱其欲成其志。而姑欲其速反也。故詩而序云。¶ 
¶
<pb:KR4h0168_NKFB_0577-17b>

** 送趙大秀才往江陵謁趙尚書序¶ 
:PROPERTIES:
:TITID: QTWTIT11466
:PERSID: QTWAUT1456
:END:

士之知感激許與。常欲以有報為志者。則凡志乎道者。咸¶
願為之。如趙生庶乎哉。來謂予曰。宗人尚書以碩德崇功。¶
由交廣臨荊州。仁我若子姓。恩禮重厚。有賢子為御史。好¶
學而甚文。友我若同生。歡欣交通。我誠樂為之用。甚不辤¶
也。不幸遭重痼。六旬而後知人。方其急也。大懼不克報尚¶
書公之恩。又懼無以當御史君之心以沒。每念於是。未嘗¶
不衋然內傷。若受鋒刃。自是而後。調藥石。時飲食。生血補¶
氣。強筋植骨。榮衞之和。膂力之剛。迨今茲始全然為人。舒¶ 
<pb:KR4h0168_NKFB_0577-18a>
幹抗首。文翰端麗。材足以用。敢辤而往。以效於戲下。其言¶
云爾。自吾竄永州三年。趙生亟見。視其狀。專謹愿愨。觀其¶
跡。溫密簡靖。聞其言。徑直端誠。自尚書理(一作之為)荊州。異政¶
日至。至則趙生喜忭起立。伸目四顧。不啻若自巳而為之¶
者。誠宜有報知已之道。又誠宜有大賢而為之知也。是行¶
也。趙生其將奮六翮。翔千里。以為轅門大府之重。增羽儀¶
之盛。其道美矣。故予繼之以辭。¶ 

¶
