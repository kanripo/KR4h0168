#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0430-14a> 
#+PROPERTY: JUAN 0431
欽定全唐文卷四百三十一¶ 

<pb:NFKB_QTW_p0431-01a>
　李翰(二)¶ 

** 漢祖呂后五等論¶ 
:PROPERTIES:
:TITID: QTWTIT09122
:PERSID: QTWAUT1098
:END:

或稱漢祖建五等。封異姓。其計得乎。高后立四王。非劉氏。¶
其事順乎。嘗試論之曰。夫思治惡亂。體國之常理。去危就¶
安。宅生之大域。然而制業圖遠。隨化會機。是非較於毫。得¶
失差於興滅。可不謂然乎。揆夫高祖造漢。殷鑒亡秦。宗族¶
無尺土之封。子弟立空虛之地。故眾枝莫助。而孤根易拔。¶
封建之心。肇於此矣。又為大業可以力取。神器推於命歸。¶
思得攬四海以獨富。舉百郡而從欲。而外誘異端。內疑成¶
<pb:NFKB_QTW_p0431-01b>
計。及見㣥心交阻。偶語閒興。適悟天下不可獨理。專欲不¶
能蓋眾。分利推恩。先封雍齒。然後將士斂手。不懷反覆。豪¶
俊息意。知難搖動。五等之制。於是行焉。既而鑾輅龍旗。皆¶
王室穆昭。黼衣朱黻。即功臣子孫。君利世祚。人安定主。上¶
敦子愛之情。下結體信之志。㣥后固犬牙之勢。匹夫絕烏¶
合之舉。此所以為計之是也。何創五等之議。不遵三代之¶
典。境土踰溢。隄防漏下。權敵上都。制方偶國。過當啟陵僭¶
之端。怙強速交爭之兆。賈誼痛其將亂。晁錯憂其必危。¶ 

<pb:NFKB_QTW_p0431-02a>

卒使諸侯失節。朝廷忿忌。此所以為計之非也。且夫中興¶
之主。不讓肇基之勳。成務之臣。有高佐命之力。故禮樂大¶
備。取維新之格言。琴瑟不調。除仍舊之獘法。觀乎孝惠既¶
崩。高后稱制。侯王諸呂。何不可哉。當若早署祿產之位。宜¶
序親疎之節。小其國以圖全。薄其勢以遠害。而陳平周勃。¶
亦分茅錫土。將相之後。誓同山河。舅甥之國。穆若唇齒。預¶
閉覬覦之心。不踐嫌猜之路。克復明辟。決自我躬。高謝壽¶
陵。不負先帝。安有齊兵之觀變。代邸之危疑哉。此所以為¶
<pb:NFKB_QTW_p0431-02b>
計之得也。神害久盈。物無兩大。以呂氏之盛。跨漢朝之權。¶
專禁兵以候疑。秉大政以速謗。趦趄異姓。畜奸俟隙。刺促¶
大臣。側目相視。自投機穽。實履憂虞。此所以為計之失也。¶
嗚呼。物有益之而損。損之而益。凡人臨事多惑。視往則明。¶
向使高祖呂后觀既往之勢。折當時之疑。斷必全之策。杜¶
未萌之禍。則惠文之閒。無劉呂之難。哀平之末。有晉鄭是¶
依。况復周陳諸家。休戚連漢。黎獻思德。謳歌未改。雖天命¶
興廢。孰能明之。然人謀叶密。必無悔矣。¶ 

** 三名臣論(管樂諸葛)¶ 

:PROPERTIES:
:TITID: QTWTIT09123
:PERSID: QTWAUT1098
:END:

或問於翰曰。昔諸葛亮擁膝南陽。為梁甫吟。自比管仲樂¶ 
<pb:NFKB_QTW_p0431-03a>
毅。州平元直以為信然。雖涯量罕窺。而遺跡可見。夫此三¶
名臣者。亦有優劣乎。願聞其說。翰辭不敢對。至於再三。問¶
者固請。不得已而應之曰。豈易言乎。豈易言乎。夫目小者¶
不足以論大。體近者不足以量遠。奈何泛議大賢。然執律¶
管者可以候四時之徵。測日晷者可以知千里之度。察微¶
觀著。由虛考實。儻容寄言象於斯矣。如僕所揣。則管不逮¶
樂。孔明其伯仲之閒與。問者曰。何為其然也。昔管仲相桓¶
公。九合諸侯。一匡天下。興齊定霸。尊周勤王。功其懋哉。仁¶
亦至矣。孔明收荊州散敗之餘。建策通吳。合從破魏。奉先¶
<pb:NFKB_QTW_p0431-03b>
主西入劍門。下車而三分天下。翊戴後嗣。纘修舊勳。刑政¶
孚於偏方。威德振于中夏。雖短祚中否。而王業殆成。樂生¶
一為燕將。纔勝齊師。挫衂於二城之閒。狼狽於兩國之際。¶
軍不振旅。身卒奔亡。子獨推而崇之。冠於二賢之首。誠所¶
未喻。其有說耶。翰應之曰。子之所問者末與。語功則信然。¶
語才則不爾。夫才生於代。功與運成。固有才優而功微。運¶
合而才劣。先當格以道德。合於終始。審其邪正。觀其去就。¶
然後事可明也。夷吾當既亂之時。輔有過之主。功濟諸夏。¶
澤被生人。信為美矣。然邀功事讎。務入之情速矣。肆奢越¶ 
<pb:NFKB_QTW_p0431-04a>
禮。盈量之意見焉。故仲尼雖稱其仁。終小其器。止於霸者¶
之佐。殆非王臣之良。孔明從容。三顧後起。籌畫必當。締搆¶
必成。事屯而業亨。主闇而國治。兵弱而強鄰畏服。功大而¶
本朝不疑。斯亦難矣。然窺其軍令。跡其用法。必俟中原克¶
復。然後厚賞寬刑。元德常稱馬謖言過其實。不可大用。卒¶
致喪敗。斯所謂濟于事而未全於道。得諸已而未審於人。¶
樂生一戰舉齊。二城未下。待之以德。收之以禮。捨權變於¶
攻取之際。行王道於軍旅之閒。事雖不成。業亦宏矣。向使¶
昭王不死。惠王不疑。則其功未可量也。夏侯太初論之詳¶
<pb:NFKB_QTW_p0431-04b>
矣。及其逃燕之責。亡而奔趙。趙王問以圖燕之策。樂生流¶
涕而對曰。臣昔之事燕昭王。猶今日之事大王也。千秋萬¶
歲之後。尚不敢侵其僕隸。而况謀子孫乎。因棄祿宵遁。善¶
夫長者之言。可謂懷祿不屑其榮。周身不違於道。比諸二¶
子。不亦優乎。主恩非臣下之所圖。天命豈生人之所制。安¶
可以功業之成敗。斷才能之長短耶。且夫運有通塞。命有¶
修短。蓋天意也。豈人事乎。昔韓信將伐魏。問得不以周叔¶
為將乎。聞不用。迺大喜。向使魏人用之。則漢師不敢濟河¶
矣。然則周叔之才。亦韓信流亞也。終湮滅而無聞焉。古之¶ 
<pb:NFKB_QTW_p0431-05a>
大才而功不著者。亦何可勝道哉。翰長兄御史君。體純至¶
之德。負經遠之才。常感憤於周韓之閒。嘯咏於管樂之際。¶
守之以忠信。文之以禮樂。蘊弻諧之大畧。以康濟為已任。¶
進逢國難。謀猷不行。退有家艱。哀毀過禮。官纔元士。命止¶
中年。位不登於廟堂。名不書於史冊。斯才也。斯運也。誰見¶
三分九合之優劣。辭燕對趙之去就哉。由此觀之。斷可知¶
矣。問者嘆息而退。¶ 

** 難進論¶ 
:PROPERTIES:
:TITID: QTWTIT09124
:PERSID: QTWAUT1098
:END:

賓有囊錦握蘭。韜劍懷玉。介然獨立。默而無言。主人怪而¶
<pb:NFKB_QTW_p0431-05b>
問之曰。僕觀今之士君子。所求速進。體必盡飾。而足下望¶
門若有疑。造庭若有懼。隱文采。匿芬芳。掩光輝。潛穎利。此¶
何謂也。豈有以哉。客曰。夫順時而動。嘉會不可以智求。藏¶
器於身。知已不可以力致。有道足輔天地。而不用於人。行¶
足應神明。而不信於俗。僕所以候寬和之色。伺清宴之閒。¶
願因左右。思待擯介。或沒齒不遇。豈直斯須之頃與。主人¶
曰。僕方運思量深。游精絕遠。巨蚌潛於溟海。剖而探其珠。¶
靈龜巢於嘉林。灼而訪其兆。而況同聲相應。同氣相求者¶
乎。蟋蟀候秋而吟。蜉蝣乘陰而出。豈借援於左右。求容於¶ 
<pb:NFKB_QTW_p0431-06a>
擯介哉。而足下牽流議於俗。忽常道之要。豈安彼詭隨。昧¶
而不察茲理。將有所感激。憤而為此言者乎。客曰。主人可¶
謂知其一未知其二。夫察言觀行。下之所以上達。言有邪¶
正。百慮糾紛。行有是非。萬變舛錯。憂虞不可以一逕驗。悔¶
恡不可以一理徵。士固有上不援。下無黨。禮義以為干櫓。¶
忠信以為甲冑。見利不虧其分。見害不更其守。仗必然之¶
畫。恥干節而進。復有從俗浮沈。與物厚薄。潔其衣服。矜其¶
車徒。俯仰權貴之門。逶迤富利之室。人玩其飾。孰察其心。¶
然則矩步規行。不如由徑之速達。一辭三讓。不如苟合之¶
<pb:NFKB_QTW_p0431-06b>
易親。據邀乘邪。是有先鳴之勢。難進易退。但積後時之悲。¶
此主人所宜察者一也。士固有履敦懿。佩禮文。漸漬德教¶
之泉。栖息道素之域。然而委身草莽。沈跡蓬茨。位末名卑。¶
譽不聞於左右。含光蓄銳。價不動於當時。雖折節求容。毀¶
譽取合。行衰於寡黨。才蔽於世人。復有養交釣名之徒。勳¶
餘戚裔之位。歷元闕。排朱門。䴏翼鳳翔。乞言鄒枚之口。虎¶
皮羊質。假論崔馬之譚。而悠悠者莫不望景星奔。藉響風¶
靡。夫向聲背實。人之常情。索隱探微。代所希及。田父獲玉。¶
驚輝廡之暉。靈蛇獻珠。貽按劍之怒。然則遵古人懿業。類¶ 
<pb:NFKB_QTW_p0431-07a>
芻狗之已陳。道先王法言。比屠龍而莫用。此主人所宜察¶
者二也。士固有聚精會神。盡智畢議。謀於未兆。慮於未形。¶
探元妙之源。養浩然之氣。冥立㣥情之表。獨與大道為鄰。¶
復有騁變效奇。(闕)談詭論。文彫琢之辨。縱煒煜之詞。不思¶
作則垂訓。期於動聽駭目。夫繁聲奪雅。令色惑真。綆短不¶
可以汲深。楮小不可以懷大。曲彌高而和寡。技逾下而賞¶
多。此主人之所宜察者三也。士有作矜莊之色。厲耿介之¶
辭。披苦懷。揚憤思。悉精銳。貢中誠。矯枉推直。深言切詳。宏¶
其體防。翦其淫侈。復有事無可否。順之如流。言無是非。應¶
<pb:NFKB_QTW_p0431-07b>
之如響。博訪遠引。不綜成敗之幾。虛美飾非。但以苟容為¶
度。夫吉人之辭寡。躁人之辭多。頌德紀功。易以藻飾。閑邪¶
介疾。或犯忌諱。逆耳之談。容之者少。利口之說。悅之者多。¶
然則辯佞進而登庸。忠謇退而獲戾。此主人之所宜察者¶
四也。士固有懷經濟之略。蘊弻諧之才。而擬非其倫。履失¶
其位。皆屑屑聚論者。騰喧咋之辭。連袂並驅者。效趨走之¶
技。龍驥捕鼠。非所騁其逸足。牛鼎烹雞。豈復殊於常器。然¶
則含章秀發。秘思混而不分。默識元通。幽旨隱而莫啟。此¶
主人之所宜察者五也。士固有當理之言。由方以進。而關¶ 
<pb:NFKB_QTW_p0431-08a>
梁非所。鑿枘異宜。或以小人所長。乘於君子所短。或以已¶
所未達。不信人所能然。則道源蔽而不通。心境曠而不接。¶
辨雖博萬物。不能釋其疑辭。智雖絡天地。不能效其長策。¶
故語曰。誰能為之。孰令聽之。此主人之所宜察者六也。且¶
夫春樹桃李。秋收其實。春樹棘茨。夏蒙其刺。生實未成。同¶
為后土所生。俱沐陽和之施。不殖不藝。終歲闕甘旨之豐。¶
不芟不耘。毫末成尋拱之患。亮明才智之士。匡時尊主之¶
臣。可不熟計其吉凶。深究其得失乎。而或安于近禁。玩於¶
浮名。忘至理而悅侈言。貴辨偽而惡切直。外恃位以陵物。¶
<pb:NFKB_QTW_p0431-08b>
內自負而輕士。譬猶廢東作而待歲。馳北轅而適越。是以¶
宏獎之意未嘗異。取舍之要未嘗同。徒有好賢之名。終無¶
用賢之實。亦良可悲矣。安在其進乎。主人曰。若然者。行不¶
必達。言不必揚。賢人沉抑以為常。良士無登進之理。將何¶
以革此獘而求其通乎。賓曰。何為其然也。夫揚振風以扇¶
物。清濁必效其響。懸明鏡以鑑形。美惡無隱其象。苟能坦¶
其量。清其心。先公而後私。捨名而責實。得意而忘象。遠佞¶
而納忠。則君子可知。不仁者遠。於是循夷途以招絕跡。總¶
修林以刈翹楚。則何才不舉。何藝不揚。是知行藏有宜。取¶ 
<pb:NFKB_QTW_p0431-09a>
捨有分。為仁由已。芝蘭雖幽而自芳。子苟好之。珠玉無脛¶
而自至。審此要也。夫何問焉。主人矍然。謝賓而退。齋居三¶
日。罷鐘鼓。遠宴私。執謙下之心。去驕伐之色。夢想正士。饑¶
渴直言。然後備禮延賓。升堂而訪焉。言行計從。于是家安¶
而國治矣。¶ 

** 鳳閣王侍郎傳論贊(并序)¶ 

:PROPERTIES:
:TITID: QTWTIT09125
:PERSID: QTWAUT1098
:END:

論曰。王氏之先。蓋出於有周。自后稷公劉。迨乎太王王季。¶
以至文武成康。累聖重光。以成王業。故能卜世三十。卜年¶
<pb:NFKB_QTW_p0431-09b>
七百。天所命也。下及靈王。厥德雖衰。而天命未改。有太子¶
晉者。登仙於伊洛之閒。其後代子孫。遂稱為王氏。考其綿¶
系。不亦遠乎。既而姬氏運窮。戰國蜂起。有錯為魏將。翦為¶
秦將。咸以武功。翊扶霸業。宏謀遠畧。二國賴焉。自秦至漢。¶
有吉有駿。為漢代名賢。自漢至晉。有覽有祥。為晉室公輔。¶
時徐州刺史呂虔。檄祥為別駕。虔有佩刀。工者相之。以為¶
三公之器。虔謂祥曰。苟非其人。刀或為害。卿有公輔之量。¶
故以相與。祥固辭不獲。而後受之。祥在魏為司空太尉。封¶
睢陵侯。晉武帝踐阼。拜太保。爵為公。年八十餘。賜几杖不¶
朝。為國元老。祥臨薨。以佩刀授其弟覽曰。汝後必興。足稱¶ 
<pb:NFKB_QTW_p0431-10a>
此刀。覽拜光祿大夫。封即邱子。門施行馬。覽生撫軍長史¶
裁。裁生丞相始興文獻公導。匡輔中興。遷都建業。元帝倚¶
以宰衡之任。而王氏盛於江左矣。其正緒也。則悅洽珣珉。¶
以宏雅清亮重於時。其旁枝也。則渾戎衍經。以曠達易坦¶
高於物。若乃器宇崇邈。風鑑昭朗。則宋侍中左光祿大夫¶
開府儀同三司特進豫寧文侯其人也。忠肅恭懿。宣慈惠¶
和。則宋侍中金紫光祿大夫開府豫寧忠敏侯其人也。開¶
物成務。緯地經天。則齊中書監尚書令太尉南昌文獻公¶
其人也。廉正澄絜。恬虛潤。則梁侍中金紫光祿大夫中書¶
<pb:NFKB_QTW_p0431-10b>
令南昌安侯其人也。美幹英姿。通機敏藝。則梁侍中金紫¶
光祿大夫五兵尚書南昌章侯其人也。博學高才。鴻筆麗¶
藻。則周內史太子太保驃騎將軍開府儀同三司司空司¶
徒石泉康公其人也。有典有則。如珪如璋。則隋安都郡太¶
守石泉侯其人也。道韻清穆。德徽光劭。則太子舍人荊王¶
府司馬皇朝贈魏州刺史其人也。其餘枝分葉散。岳峙川¶
流。孝範忠規。仁聲義烈。女嬪帝子。男尚王姬。公侯保輔之¶
尊。令僕卿尹之貴。紐龜鳴玉。紫葢朱軒。赫奕蟬聯。繽紛菴¶
藹。市朝亟改而無替。舟壑驟遷而不易。衣冠禮樂。百代¶ 
<pb:NFKB_QTW_p0431-11a>
傳之而比肩。人物風流。四海望之而延頸。豈不美哉。雖復¶
魯三桓之子孫。鄭七穆之宗族。晉之欒范。齊之國高。張氏¶
之七葉貂蟬。楊家之四世台衮。石奮石慶。恭慎重規。胡質¶
胡威。清廉謺軌。父子儒學。桓榮與桓郁相承。兄弟文章。陸¶
機與陸雲齊舉。未足以延茲家範。麗我門輝。所謂積善之¶
家。必有餘慶。盛德必有百世之祀者也。善乎郭景純之言。¶
淮水絕。王氏滅。此非其效與。石泉公承積德之基。挺舉和¶
之氣。髫齔之歲。便能竭力以事親。其性純篤。率由而至。精¶
神朗悟。特異常童。好學讀書。略無懈倦。常研味經史。雖寢¶
<pb:NFKB_QTW_p0431-11b>
食有所不遑。纔及成童。已為博達。朋侶推薦。朿髮而就列¶
焉。歷仕州郡。咸以材能底績。既以賢良文學舉。又以夙行¶
公方進。遂乃升臺府。拜卿僕。三典名嶽。一佐神州。始學之。¶
今得而行之。以明察禦姦豪。以慈和撫孤弱。以謹靖成公¶
務。以清白杜私求。珠玉非所寶。脂膏不能潤。故能所廣者¶
紀。不令而行。千里應其言。百姓歸其德。所謂愷悌君子。人¶
之父母者也。及其翔鳳池。執螭劍。出納王命。弻諧帝猷。理¶
在將順。怡然而奉旨。事當進色。偘然而犯鱗。常欲興禮制¶
樂。刑寬政。獎儒術。抑吏道。正風俗。厚人倫。乃蘧瑗之忠¶ 
<pb:NFKB_QTW_p0431-12a>
誠。史魚之端操。孟公綽之不欲。季文子之無私。羊興祖之¶
衣惟葛袍。公孫宏之食惟粟飯。陳寵之奏藳咸削。孔光之¶
溫樹不言。我之行事立名。殆出於數公之右矣。由是特為¶
上所親倚。常以忠賢許之。其好古博雅。述作無倦。遊心於¶
千載之表。騁思於九流之域。雖堆案盈几。積訟充庭。汗懷¶
鉛。晷刻無捨。所莅之職。由中及外。或考其事。或相厥土。博¶
採前志。旁求故實。輒加撰錄。無或闕遺。至以祖德家聲。前¶
言往行。追述編紀。動成部帙。有忠孝之道焉。有禮義之規¶
焉。有經邦之則焉。有正家之訓焉。固可以貽厥孫謀。播乎¶
<pb:NFKB_QTW_p0431-12b>
長世者也。易曰。君子體仁足以長人。嘉會足以合禮。利物¶
足以和義。貞固足以幹事。又曰。君子進德修業。忠信所以¶
進德也。修辭立其誠。所以居業也。又曰。君子學以聚之。問¶
以辨之。寬以居之。仁以行之。詩曰。瑟兮僩兮。赫兮喧兮。有¶
斐君子。終不可諠兮。道盛德至。善人所不能忘也。又曰。樂¶
只君子。邦家之基。又曰。嘉樂君子。顯顯令德。宜民宜人。受¶
祿於天。若石泉公者。可謂備君子之德矣。其為聖朝輔佐。¶
受天之祿也。宜哉。贊曰。¶ 

仙緒山賓。靈液流津。積德累仁。生賢清神。孝以事親。忠以¶ 
<pb:NFKB_QTW_p0431-13a>
為臣。履道正身。秉國之鈞。君子哉若人。尚德哉若人。¶ 

** 裴將軍昊射虎圖贊(并序)¶ 

:PROPERTIES:
:TITID: QTWTIT09126
:PERSID: QTWAUT1098
:END:

世稱裴將軍射虎。而不及見。駕部郎中兼侍御史滎陽鄭¶
公。博物好古。旌能尚藝。於裴氏子得其先人射虎圖。傳以¶
示予。壯哉。古今之未有倫也。夫弧矢之用。所以服猛除暴。¶
而威戎狄。故士生則以蓬矢射四方。君立則以五侯選諸¶
侯。五侯之正。皆飾以熊虎猛獸之皮。象而射之也。昭除暴¶
不若也。周官曰。張五侯則遠國屬。射而中之。威不庭也。昭¶
<pb:NFKB_QTW_p0431-13b>
昭乎除暴威遠之義。蓋射之大端。若殺不加有罪。威不及¶
不庭。雖有百中之功。而無一發之矢。彀弓鳥下。捨矢猿號。¶
工則工矣。是射之末節。開元中。山戎寇邊。元宗命將軍守¶
北平州。且充龍苑軍使。以捍薊之北門。公嘗率偏軍。橫絕¶
漠。策匹馬。陷重圍。搖轆轤而百萬洞開。驅[:#AS-8867:⿳士冖䂞]駞而沙場一¶
掃。聲振北狄。氣慴東胡。稜威大矣。而北平連山廣野。地實¶
多虎。擇肉於人。如有飛翼。薦食邊鄙。甚於戎夷。㣥老憂而¶
請焉。公於是屏車徒。去矛鎩。曰。賈予餘勇。挺身以餌之。耽¶
耽甝[:#AS-FBEF:●]虎[:#AS-FBEE:●]([:#AS-FEF7:●]九)[:#AS-FBF0:●]。烈烈騰逝。當其威怒也。百獸以伏。萬夫¶
莫亢。而公馳單騎。彀白羽。挑之使來。翼之而迴。從容返視。¶
咫尺旋翫。¶ 

<pb:NFKB_QTW_p0431-14a>

心即其度。手張其機。左射右拂。縈三謺四。中皆沒羽。倒必¶
應弦。毛紛血灑。腋洞心穿。或叱之而餌伏。或箠之而卻走。¶
將威有所勝。氣有所全。精專於中。志正於內。故能以一人¶
之力。戰㣥虎之命。使鋸牙鉤爪。戢而莫措。雷聲電視。消而¶
不揚。猛摧於柔。眾怯於獨。其為易也。若獵狐兔。聯鶖鶬。雖¶
有矯牙冠㣥。亦垂頭搨尾。應鏑而斃。如此者幾三十有一¶
矣。其餘竄匿。不敢復出。大漠之南。千里罷扃。鳥獸咸若。山¶
川以寧。胡人服藝畏威。不敢南牧。願充麾下者五百餘人。¶
<pb:NFKB_QTW_p0431-14b>
茲所謂剛猛除暴。而戎夷格。昔漢飛將軍亦為北平守。擊¶
胡有困辱之事。射虎有騰傷之患。其與將軍神勇。非為侔¶
矣。鄭公既寫其圖。俾予贊之。詞曰。¶ 

憬彼山戎。噬我封畧。有㣥者虎。載肆騰搏。邊氓懍懍。若崩¶
厥角。將軍出塞。屏黜車騎。進馬前當。挺身以餌。威有所服。¶
精有所聚。氣全以雄。力果而取。震驚矍矍。虎反如鼠。威武¶
桓桓。人反如虎。勁弓雷霹。長矢電激。中口穿胸。貫心洞腋。¶
視如空皮。劃若破的。應發連斃。紛紜枕籍。據鞍遙叱。揮箠¶
逆擊。閉目沈冥。喪精擗易。三軍駭呼。萬靈動魄。海波為騰。¶
塞草皆赤。卞莊俟鬬。方聞兩獲。漢將如飛。幾為所扼。將軍¶ 
<pb:NFKB_QTW_p0431-15a>
神勇。冠世超昔。號猿未工。飲羽非敵。弧矢之設。以威四方。¶
㣥虎既夷。狄人來降。收闥罷扃。山川以寧。至今北荒。猶畏¶
其靈。¶ 

** 殷太師比干碑¶ 
:PROPERTIES:
:TITID: QTWTIT09127
:PERSID: QTWAUT1098
:END:

太宗文皇帝既一海內。明君臣之義。貞觀十九年。東征島¶
夷。師次殷墟。乃下詔追贈殷少師比干為太師。諡曰忠烈¶
公。遣大臣持節弔贈。申命郡縣。封墓葺祠。置守塚五家。以¶
少牢時享。著於令甲。刻於金石。故比干之忠益彰。臣子得¶
以述其志也。昔商王受毒痡於四海。德悖於三正。肆厥淫¶
<pb:NFKB_QTW_p0431-15b>
虐。下罔敢諫。於是微子去之。箕子囚之。而公獨死之。非捐¶
生之難。處死之難。非處死之難。得死之難。故不可死而死¶
之。是輕其生。非孝也。得其死而不死。是重其死。非忠也。王¶
之叔父。親莫至焉。國之元臣。位莫崇焉。崇高不可以觀其¶
危。親昵不可以忘其祖。則我成湯之業。將墜於泉。商王之¶
命。將絕於天。整扶其顛。遂諫而死。剖心非痛。殷亡是痛。公¶
之忠烈也。其若是乎。故能獨立危邦。橫抗興運。周武以三¶
分之業。有諸侯之師。資十亂之謀。總一心之眾。當公之存¶
也。則戢彼西土。及公之喪也。乃觀於孟津。公存而殷存。公¶ 
<pb:NFKB_QTW_p0431-16a>
喪而殷喪。興亡所繫。豈不重歟。且聖人立教。懲惡勸善而¶
已矣。人倫大統。父子君臣而已矣。太師存則正其統。歿則¶
垂其教。奮乎千古之上。行乎百王之末。俾夫淫者懼。佞者¶
慚。睿者思。忠者勸。其為式也。不亦大哉。而夫子稱殷有三¶
仁。豈無微旨。嘗敢頌之曰。存其身。存其宗。固仁也。存其名。¶
存其祀。亦仁也。亡其身。存其國。亦仁也。若進死者。退生者。¶
狂狷之士。將奔走焉。裦生者。貶死者。宴安之人。將寘力焉。¶
故同歸諸仁。各順其志。殊途而一揆。異行而齊致。俾後之¶
人。優游而自得焉。蓋春秋微婉之義也。必將建皇極。敘彞¶
<pb:NFKB_QTW_p0431-16b>
倫。宏在三之規。垂不二之訓。以昭於世。則夫人臣者。既移¶
孝於親。而致之於君。焉有聞親失而不爭。覩親危而不救。¶
從容安地。而稱得禮。甚不然矣。夫孝於其親者。人之親皆¶
願其為子。忠於其君者。人之君皆欲其為臣。故歷代帝王。¶
莫不旌顯。周武下車而封其墓。魏氏南遷而創其祠。我太¶
宗有天下。禋百神而盛其禮。追贈太師。諡曰忠烈。申命郡¶
縣。封墓葺祠。致守塚五家。以少牢時享。著於令甲。刻於金¶
石。鳴呼。哀傷列辟。主食舊封。德為神明。秩視㣥望。身滅而¶
名益大。世絕而祀愈長。然後知忠烈之道。其感激天人深¶ 
<pb:NFKB_QTW_p0431-17a>
矣。天寶十祀。余尉於衞。拜乎祠堂。魄感精動。而廟在鄰邑。¶
官非式閭。刊石銘表。以志丕烈。詞曰。¶ 

糜軀非仁。蹈難非智。死於其死。然後為義。忠無二體。烈有¶
餘氣。正直聰明。至今猶視。咨爾來代。為臣不易。(謹按此文¶
亦見李白集今據圖書集成及唐文粹為李翰作)¶ 

¶
