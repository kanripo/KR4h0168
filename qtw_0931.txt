#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0930-18a> 
#+PROPERTY: JUAN 0931
欽定全唐文卷九百三十一¶ 

<pb:NFKB_QTW_p0931-01a>
　杜光庭(三)¶ 

** 謝批答表¶ 
:PROPERTIES:
:TITID: QTWTIT18442
:PERSID: QTWAUT2732
:END:

臣某言。伏奉恩勅。以臣今月二日上賀登極表一道。賜批¶
答奬飾者。寵降丹霄。榮臨元教。綸垂五色。出僊禁以昭彰。¶
日煥九芒。向芝田而照燭。驚榮失次。抃舞無階。臣中謝。伏¶
惟皇帝陛下珠衡誕瑞。玉斗縱神。出震域以重光。為乾樞¶
而纂聖。德超啟誦。宏孝德以垂衣。明繼勳華。宣大明而御¶
宇。湛恩遐布。惠渥旁敷。歡呼振野以成雷。喜氣凝空而作¶
葢。華夷億兆。就日瞻雲。臣某限以衰遲。兼嬰疾恙。仰龍墀¶
<pb:NFKB_QTW_p0931-01b>
而潔懇。陪獸舞以無因。遂貢封章。遙陳誠悃。豈謂特隆睿¶
奬。俯降天章。成行之瑞露葳蕤。聯幅之卿雲芬郁。捧對而¶
嵩衡未重。感恩而溟渤非深。鷦鷃至微。乾坤難報。所賜批¶
答。臣謹已焚香跪受訖。無任荷戴聖恩之至。¶ 

** 慰中祥大祥禫制表¶ 
:PROPERTIES:
:TITID: QTWTIT18443
:PERSID: QTWAUT2732
:END:

臣某頓首頓首言。日月不居。大行皇帝奄及某祥。伏惟皇¶
帝陛下攀號痛慕。聖情難居。上為宗祧。下徇億兆。俯全大¶
禮。永福華夷。臣衰疾所縈。不獲隨例起居奉慰。無任隕越¶ 
<pb:NFKB_QTW_p0931-02a>
屏營之至。謹奉表陳慰以聞。¶ 

** 慰釋服表¶ 
:PROPERTIES:
:TITID: QTWTIT18444
:PERSID: QTWAUT2732
:END:

臣某頓首頓首言。日月不居。大行皇帝崩背如昨。奄經禮¶
制。伏惟皇帝陛下攀慕永遠。聖情難居。四海臣妾。服制終¶
禮。瞻天靡及。履地無容。臣伏恨衰疾所縈。不獲趨詣闕庭¶
哀慟。臣無任感咽摧慕之至。謹奉表陳慰以聞。¶ 

** 慰冊廟號表¶ 
:PROPERTIES:
:TITID: QTWTIT18445
:PERSID: QTWAUT2732
:END:

臣某言。今月某日。追冊大行皇帝尊諡及廟號者。伏惟大¶
行皇帝應天誕睿。乘運開圖。豐沛振衣。功超於漢祖。邠岐¶
<pb:NFKB_QTW_p0931-02b>
杖箠。仁邁於周文。考唐堯翊善之名。遵虞舜盛明之號。今¶
則式崇尊諡。爰美聖功。億兆咸哀。寰區共感。伏惟陛下悲¶
纏罔極。孝理萬方。仰弓劍以難追。奉冊書而增感。暜天率¶
土。哀殞同深。¶ 

** 慰啟攢表¶ 
:PROPERTIES:
:TITID: QTWTIT18446
:PERSID: QTWAUT2732
:END:

臣某言。伏承大行皇帝今月某日啟攢宮者。哀纏百辟。號¶
慟六宮。伏惟陛下攀慕哀號。聖情難處。對弓劍而增感。嘆¶
光景以冥懷。臣伏恨衰疾所縈。不獲隨例哀慟。無任隕越¶
屏營之至。¶ 

<pb:NFKB_QTW_p0931-03a>

** 慰祔廟禮畢表¶ 
:PROPERTIES:
:TITID: QTWTIT18447
:PERSID: QTWAUT2732
:END:

臣某頓首頓首言。伏承某皇帝祔廟禮畢者。禮重宗禋。序¶
申昭穆。克遵嚴祀。永耀神功。(云　　云)伏惟陛下順考禮經。欽¶
明孝德。正春禘秋嘗之典。宗配天奉聖之儀。允集鴻休。永¶
崇清廟。暜天率土。哀慕同深。¶ 

** 慰封陵表¶ 
:PROPERTIES:
:TITID: QTWTIT18448
:PERSID: QTWAUT2732
:END:

臣某頓首頓首言。伏覩大行皇帝陵寢封為某陵者。臣竊¶
惟大行皇帝吞日協祥。履星應夢。握乾元而啟歷。拓坤野¶
<pb:NFKB_QTW_p0931-03b>
以開基。鄙吳魏之三分。廣行恩化。欲華夷之一統。將混車¶
書。陵寢正名。允符聖德。伏惟陛下纂承事重。追美為先。光¶
顯遺功。輝華盛禮。仰瞻懿躅。稍慰聖情。凡在臣寮。同深哀¶
慕。¶ 

** 慰發引表¶ 
:PROPERTIES:
:TITID: QTWTIT18449
:PERSID: QTWAUT2732
:END:

臣某言。伏惟大行皇帝靈駕以今月某日發引者。二儀交¶
感。兩曜無光。億兆銜哀。雲霞共慘。臣某誠摧誠咽頓首頓¶
首。伏惟陛下孝思罔極。聖情難居。望僊駕以漸遙。聽薤歌¶
而增咽。追攀不怠。哀慕難勝。¶ 

** 賀登極後聽政表¶ 
:PROPERTIES:
:TITID: QTWTIT18450
:PERSID: QTWAUT2732
:END:

<pb:NFKB_QTW_p0931-04a>

臣某言。伏審今月九日皇帝御明德殿聽政者。文物羽儀。¶
初陳於玉砌。行鵷振鷺。乍列於瑤墀。中外同歡。寰瀛共賀。¶
臣某誠歡誠躍頓首頓首。伏惟皇帝陛下九天誕聖。七政¶
縱神。執玉斗而御乾龍。將寧四海。握璿衡而司大象。爰牧¶
萬方。敷啟后之文明。懋成王之道德。今則雲開碧落。齊瞻¶
北極之尊。霞散滄溟。共奉大明之照。恩覃有截。惠洽無垠。¶
臣蹟滯芝田。榮逢寶運。悲越吟而自感。趨漢殿以無由。瞻¶
望堯天。不任抃蹈歡呼激切屏營之至。¶ 
¶
<pb:NFKB_QTW_p0931-04b>

** 慰山陵畢表¶ 
:PROPERTIES:
:TITID: QTWTIT18451
:PERSID: QTWAUT2732
:END:

臣某言。伏承大行皇帝山陵禮畢者。神宮長閉。僊寢永安。¶
率土生靈。不任號慕云云。伏惟皇帝陛下追慕不怠。聖情¶
難居。對馬鬣以增悲。攀龍髯而永隔。遊衣尚在。僊駕已遙。¶
追想英威。摧慕何及。臣伏恨衰疾。不獲奉慰闕庭。不任號¶
殞摧咽之至。謹奉表以聞。¶ 

** 請不赴山陵表¶ 
:PROPERTIES:
:TITID: QTWTIT18452
:PERSID: QTWAUT2732
:END:

臣某言。竊承山陵甫畢。皇帝陛下哀慕無窮。欲躬赴陵寢¶
者。恭聞中旨。實駭人情。凡被照臨。莫不惶惑。臣某誠惶誠¶
恐頓首頓首。伏以皇帝之孝也。法天順人。緣理制禮。俾生¶ 
<pb:NFKB_QTW_p0931-05a>
靈咸若。而宗廟永安。未聞以弓劍之哀誠。履曾閔之獨行。¶
遽勞警蹕。親奉告修。伏惟皇帝陛下考百王之舊儀。詢歷¶
世之成典。特迴聖鑒。俯契禮文。遵前古之通規。示後王之¶
令範。彌彰孝理。以慰萬方。臣不任瀝懇虔望迫切之至。謹¶
奉表陳乞以聞。¶ 

** 奏於龍興觀醮玉局劄子¶ 
:PROPERTIES:
:TITID: QTWTIT18453
:PERSID: QTWAUT2732
:END:

右。臣先蒙今年十月二十二日宣。賜舊玉局洞門官舍一¶
所。并石像老君一座。移在當觀。其舍今於殿後講堂基上¶
起立功畢。便用安置石像老君。焚修供養。伏以名山大川。¶
<pb:NFKB_QTW_p0931-05b>
二十四化。春秋常祀。著在舊儀。其玉局化所修常醮。伏請¶
起天漢元年二月八日。委本府縣祇就龍興觀玉局石像¶
老君前修設。冀免曠闕。以協敬恭。又北邙化在巂州。積年¶
已來。醮祝皆闕。况居率土之內。宜申咸秩之文。前件二化。¶
今亦欲就龍興觀一處。與玉局同用。延祝景貺。永福聖朝。¶
謹舉如前。伏聽勅旨。¶ 

** 賀江神移堰牋¶ 
:PROPERTIES:
:TITID: QTWTIT18454
:PERSID: QTWAUT2732
:END:

伏覩導江縣令黃璟奏。六月二十六日江神移堰事。伏以¶
大禹濬江。發洪源於龍冢。李冰創堰。分白浪於龜城。導彼¶ 
<pb:NFKB_QTW_p0931-06a>
靈津。資乎民用。而涸脛泛肩之誓。表則有常。若懷山沃日¶
之多。奔騰難制。立虞墊溺。必害蒸黎。昨者夏潦渤興。狂波¶
未息。顧岷江之下瀨。便逼帝都。當灌口之上游。遽彰神力。¶
於是震霆嶪地。白雨通宵。驅陰兵而鼓譟連天。簇靈炬而¶
熒煌達曙。迴山展石。巨堰俄成。浸淫頓減於京江。奔蹙盡¶
移於硤路。仰由聖感。仍假英威。見天地之合符。覩神明之¶
致祐。編於簡冊。冠彼古今。叨奉奬私。彌增忭躍。謹奉牋陳¶
賀以聞。¶ 

** 太上洞元靈寶素靈真符序¶ 
:PROPERTIES:
:TITID: QTWTIT18455
:PERSID: QTWAUT2732
:END:
¶
<pb:NFKB_QTW_p0931-06b>

素靈符者。天師翟君乾祐乾元中自黃鶴山泝流入蜀。至¶
巫山峽。躭翫林泉。周歷峯岫。躊躕嵗餘。南至清江。北及上¶
庸。周旋千餘里。神墟靈蹟。巖扃洞室。靡不臨眺。一夕。夢真¶
人長丈餘。素衣華冠。立於層崖之上。俯而視之。若有所命。¶
君翼日登天尊峯。瞻仰禮謁。果見真人也。俄於天尊手中¶
得丹書一卷。拜而受之。即素靈符也。按而書用。蠲疴療疾。¶
徵魔制靈。驅役鬼神。迴尸起死。召置風雨。鞭策虎狼。三峽¶
之人。大享其惠。天寶中詔入內殿。順風問道。復還僊都山。¶
其後平昌段成式與當時朝彥荊郢帥臣咸師奉之。累年¶ 
<pb:NFKB_QTW_p0931-07a>
乃得道而去。有得此符者。傳以救人。用之必驗。余天復丙¶
寅嵗。請經於平都山。復得其本。編入三洞藏中。冀將來同¶
好。共知濟物之志焉。廣成杜光庭序。¶ 

** 道德真經元德纂序¶ 
:PROPERTIES:
:TITID: QTWTIT18456
:PERSID: QTWAUT2732
:END:

道本至無。能生妙有。運至無之道。成妙有之功。其惟太上¶
老君元元皇帝乎。起於象先。尊為化本。融神億劫之始。分¶
靈覆載之中。亭毒萬殊。陶鈞庶品。由是三皇受命。尚遵淳¶
一之風。五帝握圖。漸散無為之樸。老君雖歷代降蹟。隨時¶
應機。或為國師。或為賓友。授經傳道。以教時君。洎唐虞禪¶
<pb:NFKB_QTW_p0931-07b>
讓之初。世道交喪之際。舉元凱於野。行四罪於朝。尚賢之¶
蹟既彰。癉惡之形又舉。內雖揖讓。外有干戈。人心漸澆。道¶
樸云散。老君號尹壽子。居於河陽。憫物性之遷訛。恐真宗¶
之陵替。以為三皇大德。不足以程式後王。五帝常道。不可¶
以垂訓末俗。撮重元奧義。著道德二篇。欲明道無為也。因¶
德以顯之。德有用也。因道以明之。資立言以暢無言。因理¶
本而宏妙本。為理身理國之要。乃至精至極之宗。以授於¶
舜。非謂絕仁義聖智。在乎抑澆詐聰明。將使君君臣臣。父¶
父子子。見素抱樸。泯合於太和。體道復元。自臻於忠孝。世¶ 
<pb:NFKB_QTW_p0931-08a>
儒不知。以為老君之道。棄仁義。隳禮智。非立教之大方。且¶
夫至仁合天地之德。至義合天地之宜。至樂合天地之和。¶
至禮合天地之節。至智合天地之辨。至信合天地之時。宏¶
淳一之源。成大同之化。混合至道。歸仁壽之鄉。固不在乎¶
踶跂雍容。噢咻蹩躠。然後謂之仁義等也。故仲尼亞聖。皆¶
默而得之。隳體黜聰。遺形去智。超乎物表。永為真人。非末¶
學小儒之所知也。綿夏商周漢數千百年。煥乎與日月齊¶
光。巍乎與乾坤竝運。雖百家詮註。㣥彥校揚。挹之彌深。酌¶
之不竭。行之於國。刑措而太平。修之於身。神全而久視。拊¶
<pb:NFKB_QTW_p0931-08b>
几揮柄。時有其人。宏農強思齊。字默越。濛陽人也。幼棲元¶
關。早探妙旨。丱嵗侍先師京金仙觀。講論大德。賜紫全真。¶
居葛仙中宮。讀頌之餘。服勤不怠。綽有聲稱。為時所推。僖¶
宗皇帝順動六飛。駐蹕三蜀。五月應天節。默起祝壽行殿。¶
寵賜紫衣。高祖神武皇帝應歷開圖。配天立極。二月壽春¶
節。允承明命。賜號元德大師。奕世棲心。皆洽光寵。羽衣象¶
簡。其何盛歟。每探討幽元。發揮流俗。期以譚講之力。少報¶
聖明之恩。手纘所講道德二經。疏採諸家之善者。明皇御¶
註為宗。蓋取乎文約而義該。詞捷而理當者。勒成二十卷。¶ 

<pb:NFKB_QTW_p0931-09a>

庶乎覽之易曉。傳之無窮。後之學者。知強君之深意焉。乃¶
題曰太上老君道德經元經纂疏。乾德二年庚辰降聖節¶
戊申日。廣成先生光祿大夫尚書戶部侍郎上柱國蔡國¶
公杜光庭序。¶ 

** 太上洞神太元河圖三元仰謝儀序¶ 
:PROPERTIES:
:TITID: QTWTIT18457
:PERSID: QTWAUT2732
:END:

經曰。河圖仰謝之法。學道之士。常能行之。度洪災之劫。昇¶
為種民。若兵戈水火。旱潦螟蝗。星辰變怪。天地易常。山摧¶
川涸。日月薄蝕。風霜不時。雷電害物。妖氣作沴。鬼邪惑眾。¶
<pb:NFKB_QTW_p0931-09b>
四境不寧。猛鷙為暴。若帝王國主不安。及疾厄災異。至於¶
民間危急。當告謝天地。元感穹旻。乃可解度耳。天道憫物。¶
元聖流慈。太上出河洛龜龍之書。青文綠甲之字。以授帝¶
王。此蓋教民致福謝過。度厄解災之法也。行之則上合天¶
道。舉無不應矣。三元仰謝齋。用壬辰癸巳之日。戌亥之時。¶
戌亥為天門。蛇對於樞。知變即成龍。龍當其機。識化即入¶
道。戌亥者天門之津塗。辰巳者龍蛇之樞機也。感悟求真。¶
必由斯日。故用辰巳日也。壬者陽氣所生。太乙之位也。故¶
戌亥時昇壇告謝。子時陽氣通生之首也。道法執象導物。¶
伏鬼制神。御天統人。以十二辰為用。立德於子。表成於丑。¶ 

<pb:NFKB_QTW_p0931-10a>

慎衰於寅。戒敗於卯。運智慮於辰。用消息於已。救傾於午。¶
即安於未。防亂於申。開大於酉。歸根於戌。太平於亥。歸根¶
則陰氣盡。太平則陽氣昇。道運則陽昇。水柔則道合。故壬¶
癸為勝。順陽合道故也。急有祈謝。未及壬辰日者。寅以慎¶
衰。午以救傾。戌以歸根。此三辰日。時急亦可用。合天道矣。¶
苟能丹苦感徹。必契神明者。餘日無爽。不拘於此矣。未齋¶
三日。灑掃內外。禁絕庶事。約飭僚友。惟務精嚴。一心營備。¶
無忘謹敬也。¶ 
¶
<pb:NFKB_QTW_p0931-10b>

** 道德真經廣聖義序¶ 
:PROPERTIES:
:TITID: QTWTIT18458
:PERSID: QTWAUT2732
:END:

序曰。珠韜玉札云。太上老君降蹟行教。遠近有四。其一。歷¶
劫稟形。隨方演化。即千二百號百八十名。散在諸經。可得¶
徵驗矣。其二。此劫開皇之始。運道之功。孕育乾坤。胞胎日¶
月。為造化之本。天地之根。播氣分光。生成品彙。自五太之¶
首。逮殷周之前。為帝王師。代代應見。即鬱華錄圖。廣成尹¶
壽。因機表號是也。三皇迭往。五帝不歸。雲紀龍師。時遷數¶
革。鳥官火運。川逝風移。步驟不同。澆淳漸變。雖揖讓斯在。¶
而干戈屢興。阪泉有翦戮之師。丹浦有專征之旅。智詐行¶
而太樸隱。仁愛顯而孝慈生。元默希夷。日以寢薄。陶唐以¶ 
<pb:NFKB_QTW_p0931-11a>
耄昏厭位。虞舜以歷試登庸。憂軫萬方。服勤庶政。老君號¶
尹壽子。居於河陽。以道德真經降授於舜。經之旨也。道以¶
無為居先。德以有稱為次。亦猶三皇之書。言大道也。五帝¶
之書。言常道也。其下薄裁非之義。節兼愛之仁。損俯仰之¶
禮。挫銛巧之智。斥用兵之暴。抑譎詐之謀。使人復樸還淳。¶
以無為無事為理。舜雖力而行之。竄凶舉相。明目達聰。敦¶
睦九族。平章百姓。而恬和清靜之道。莫能致也。故禹湯之¶
後。天下為家。各親其親。各子其子。大道既隱。元化不流。禮¶
樂滋繁。政刑大用矣。其三。老君以商陽甲子代降神寓胎。¶
<pb:NFKB_QTW_p0931-11b>
武丁之年。誕生於亳。即今真源縣九龍井太清宮是其地¶
也。或隱或顯。潛化㣥方。當周昭王癸丑之年。以此二經授¶
關令尹喜。傳於天下。世得而聞焉。其四。將化流沙。與尹喜¶
期會於西蜀青羊之肆。示現降生。即昭王丁巳之年也。此¶
道德經自函關所授。累代尊行。哲后明君。鴻儒碩學。詮疏¶
箋注。六十餘家。則有節解上下內解上下想爾二卷。河上¶
公章句嚴君平指歸十四卷。山陽王弼注。南陽何晏。河南¶
郭象。穎川鍾會。隱士孫登。晉僕射太山羊祜。沙門羅什。沙¶
門圖澄。沙門僧肇。梁隱居陶宏景。范陽盧裕。草萊臣劉仁¶ 
<pb:NFKB_QTW_p0931-12a>
會。吳郡徵士顧歡。松靈仙人晉人河東裴楚思。秦人京兆¶
杜弼。宋人河南張憑。梁武帝。梁簡文帝。清河張嗣。梁道士¶
臧元靜。梁道士孟安排。梁道士孟智周。梁道士竇畧。陳道¶
士諸糅。隋道士劉進喜。隋道士李橎。唐太史令傅奕。唐嵩¶
山道士魏徵。法師宗文明。仙人胡超。道士安邱。道士尹文¶
操。法師韋錄。道士王元辯。諫議大夫肅明觀主尹愔。道士¶
徐邈。直翰林道士何思遠。衡嶽道士薛季昌。洪源先生王¶
鞮。法師趙堅。太子司議郎楊上善。吏部侍郎賈至。道士車¶
弼。任真子李榮。成都道士黎元興。太原少尹王光庭。道士¶
<pb:NFKB_QTW_p0931-12b>
張惠超。龔法師。通義郡道士任太元。道士沖虛先生殿中¶
監申甫。岷山道士張君相。道士成元英。漢州刺史王真。道¶
士符少明。元宗皇帝所注道德上下二卷。即今所廣疏矣。¶
所釋之理。諸家不同。或深了重元。不滯空有。或溺推因果。¶
偏執三生。或引合儒宗。或趣歸空寂。莫不竝探驪室。競掇¶
珠璣。俱陟鍾山。爭窺珪瓚。連城在握。照乘盈懷。敷宏則光¶
粲縑緗。演暢則綵文編簡。語內修則八瓊玉雪。雰靄於丹¶
田。九轉琅膏。晶熒於絳闕。盡六氣迴環之妙。臻五靈夾輔¶
之功。忘之於心。息之於踵。得無所得。而了達化元矣。語品¶ 
<pb:NFKB_QTW_p0931-13a>
證也。則擺落細塵。超登上秩。遊八外而放曠。指三境而躋¶
昇。蹈太乙之位矣。而總內外之要。兼人天之能者。未有其¶
倫。我開元至道昭肅孝皇帝降神龍變。接統象先。戡內難¶
以乘乾。咨中興而御極。無為在宥。四十五年。汾水襄城。靡¶
勞轍迹。具茨大隗。自得朋游。廓八溟為仁壽之庭。暜萬㝢¶
為華胥之國。至道至德。超哉明哉。欽若尊經。本朝家教。象¶
繫不足以擬議。風雅不足以指陳。橫亘古今。獨立宇宙。雖¶
諸家染翰。未窮眾妙之門。多士研精。莫造重元之境。凝旒¶
多暇。屬想有歸。躬注八十一章。製疏六卷。內則修身之本。¶
<pb:NFKB_QTW_p0931-13b>
囊括無遺。外即理國之方。洪纖畢舉。宸藻遐布。奪五雲之¶
華。天光煥臨。則兩曜之色固可以季仲十翼。輝映二南。若¶
親稟於元元。信躬傳於太上。冠九流而首出。垂萬古而不¶
刊。則大風赤雁之謌。誠難接武。典論金樓之作。詎可同年。¶
但以疏註之中。引經合義。周書魯史。互有發明。四始漆園。¶
或申屬類。後學披卷。多瞢本源。輒採摭眾書。研尋篇軸。隨¶
有比况。咸得備書。纂成廣聖義三十卷。大明在上。而爝火¶
不休。巨澤溥天。而灌浸不息。誠不知量。麤備闕文。天復元¶
年龍集辛酉九月十六日甲子序。¶ 

<pb:NFKB_QTW_p0931-14a>

** 天壇王屋山聖蹟序¶ 
:PROPERTIES:
:TITID: QTWTIT18459
:PERSID: QTWAUT2732
:END:

國家保安宗社。金籙籍文。設羅天之醮。投金龍玉簡於天¶
下名山洞府。謹按道藏龜山白玉上經。具列所在去處。十¶
大洞天內一王屋山。清虛小有之洞。周迴萬里。在洛京西¶
北王屋縣。仙人王真人治之。傳曰。黃帝於元年正月甲子。¶
列席於王屋山。清齋三日。登山至頂。於瓊林臺禱上帝破¶
蚩尢。遂勅王母降於天壇。母既降。黃帝親供侍焉。王母迺¶
召東海青童君。召九天元女。授與破蚩尢之策。黃帝依命。¶
<pb:NFKB_QTW_p0931-14b>
殺蚩尢於冀。天下乃無不克。海內安然。王母遣西方白虎¶
之神。賜黃帝元羽之衣。乃命帝會於孤竹之野。帝欽命齋¶
戒。嚴駕而行。既至孤竹。見空中千乘萬騎。或有了髻青衣¶
童子數百人。或五綵羽服。或乘飛龍。或乘飛虎。或乘鸞鶴。¶
或執珠幢錦傘霓旌絳節。或持如意九曲几。及前後歌舞¶
妓樂。不可名狀。俄見寶車一乘。駕五色斑龍九頭。上有羽¶
葢九重。中有仙女一人。衣黃裳。戴金冠。隱隱而至。左右侍¶
從有仙童一人。謂帝曰。此西王母也。帝接至。母令仙童二¶
人命帝坐。賀帝曰。聖躬安。天下寧矣。久即戎事。得無勞乎。¶
帝謝曰。賴上帝厚恩。聖母諭教。得寧天下。豈敢稱功乎。母¶ 
<pb:NFKB_QTW_p0931-15a>
乃命飲。筵上花果[:#AS-82F9:⿰罇]罍。器皿光赫。大小各異。而不能辯其¶
一焉。復遣仙女宋妙英歌萬年長生之曲。歌罷。母賜帝茹¶
芝數枚。食之不饑不渴。又賜修真七昧之書。授訖。母冲天¶
而去。後三載。於八月一日。母遣西方白虎之神為使。命黃¶
帝。時在大隗山受母命。帝即齋戒至洛陽。帝自白波涉渡。¶
至王屋。清齋三日。登山。即八月十五日。至頂上祝香禱焉。¶
俄而西方天香馥郁。自天而下。遍聞山谷。青鳥先至。帝曰。¶
阿母降矣。俄而見空中千乘萬騎。一如孤竹之儀。既降天¶
壇。帝列席下。見仙眾羽服冠簡。環佩履舄。帝乃頻顧之。母¶
<pb:NFKB_QTW_p0931-15b>
曰。帝何為哉。帝曰。恐左右不謹。母曰。帝何不實耶。帝乃實¶
對。母曰。天上之服。非人間之有。此衣非朝禮星辰國王父¶
母。不可服焉。帝曰。朕南面承尊。不敢以羽衣賜人臣。母曰¶
善。羽衣不拜帝王者。自此始也。帝欲設食。母止之。謂帝曰。¶
吾之仙眾。不饑不渴。豈欲造人間之饌乎。王母戒帝曰。設¶
欲供養神仙上界星辰日月。但擇吉日。築壇場。設淨席。布¶
香燈花果而已。如無。用清水藥苗代之。餘皆不可。言畢。王¶
母賜帝碧霞之漿。赤精之果訖。王母冲天而去。自此每年¶
八月十五日。四方善士雲集於此山。此日亦係清虛宮中¶ 
<pb:NFKB_QTW_p0931-16a>
孝校功行仙籍於此山也。又真誥云。元元帝時命四海龍¶
神所修天下十大洞天。用疆鼓之石。重重相謺。於此尚存¶
焉。又上方院者。即上訪院也。昔軒轅黃帝訪尋四山。故曰¶
上訪院。後司馬承禎改作上方院焉。唐睿宗皇帝時。玉真¶
公主於金仙觀修道。今即靈都觀是也。帝幸真元金仙二¶
觀。與西京相對。出元武門。渡大河至東章村。為之曰東章¶
驛。敕東濟源縣南河清縣西邵源縣北陽城縣四縣界分¶
巡護金仙貞元二觀。王屋山自軒轅黃帝後。至晉南嶽魏¶
夫人。上帝遷號。敕小有洞主王子登下教魏華。存於小有¶
<pb:NFKB_QTW_p0931-16b>
清虛宮中。四十七真受學道畢。南嶽靈官仙眾。自清虛宮¶
迎夫人赴南嶽衡山司命之任矣。蓋天地不言。須憑集文¶
籍。開示古傳實迹。今錄聖境。真元混沌未分。道氣包含妙¶
本。陰陽既判。真形出見。元經著為圖經。俾來者知所自云。¶ 

¶
