#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:KR4h0168_NKFB_0143-20a> 
#+PROPERTY: JUAN 0144
欽定全唐文卷一百四十四¶ 

<pb:KR4h0168_NKFB_0144-01a>

* 于志寧(一)¶ 

:PROPERTIES:
:PERSID: QTWAUT0122
:END:

志寧字仲謐。京兆高陵人。高祖入關。迎謁長春宮。授銀青¶
光祿大夫。太宗朝官中書侍郎。加散騎常侍。行太子左庶¶
子。遷侍中。永徽時封燕國公。拜尚書左僕射同中書門下¶
三品。顯慶四年拜太子太師。麟德二年卒。年七十八。贈幽¶
州都督。諡曰定。¶ 

** 讓賜地奏¶ 
:PROPERTIES:
:TITID: QTWTIT04126
:PERSID: QTWAUT0122
:END:
¶
<pb:KR4h0168_NKFB_0144-01b>

臣代居關右。周魏以來。基跡不墮。行成等新營莊宅。尚少¶
田園。於臣之餘。乞申私讓。¶ 

** 論李宏泰疏¶ 
:PROPERTIES:
:TITID: QTWTIT04127
:PERSID: QTWAUT0122
:END:

伏惟陛下情篤功臣。恩隆右戚。以無忌橫遭誣告。事並是¶
虛。欲戮告人。以明賞罰。一以絕誣謗之路。二以慰勳戚之¶
心。又以所犯若是真。無忌便有破家之罪。今告為妄。宏泰¶
即宜戮不待時。且真犯之人。事當罪逆。誣謗之類。罪惟及¶
身。以罪校量。明非惡逆。若欲依律。合待秋分。今時屬陽和。¶
萬物生育。而特行刑罰。此謂有傷春氣。竊謂未安。左傳聲¶
子曰。賞以春夏。刑以秋冬。順天時也。又禮月令曰。孟春之¶ 
<pb:KR4h0168_NKFB_0144-02a>
月。無殺昆蟲。省囹圄。去桎梏。無肆掠。止獄訟。又漢書董仲¶
舒曰。王者欲有所為。宜求其端於天。天道之大者在陰陽。¶
陽為德。陰為刑。刑主殺而德主生。陽常居大夏。而以生育¶
長養為事。陰常居大冬。而積於空虛不用之處。以此見天¶
之任德不任刑也。伏惟陛下纂聖昇祚。繼明御極。追連胥¶
之絕軌。蹈軒頊之良規。欲使舉動順於天時。刑罰依於律¶
令。陰陽為之式序。景宿於是無差。風雨不愆。雩禜輟祀。今¶
方太蔟統律。青陽應期。當生長之辰。施肅殺之令。伏願暫¶
迴聖慮。察古之言。儻蒙垂納。則生靈幸甚。¶ 
¶
<pb:KR4h0168_NKFB_0144-02b>

** 諫衡山公主出降疏¶ 
:PROPERTIES:
:TITID: QTWTIT04128
:PERSID: QTWAUT0122
:END:

臣聞明君馭歷。當俟獻替之臣。聖主握圖。必資鹽梅之佐。¶
所以堯詢四岳。景化洽於區中。舜任五臣。懿德被於無外。¶
左有記言之史。右立記事之官。小大咸書。善惡俱載。著懲¶
勸於簡牘。垂襃貶於人倫。為萬古之範圍。作千齡於龜鏡。¶
伏見衡山公主出降。欲就今秋成禮。竊按禮記云。女十五¶
而筓。二十而嫁。有故。二十三而嫁。鄭元云。有故。謂遭喪也。¶
固知須終三年。春秋云。魯莊公如齊納幣。杜預云。母喪未¶
再期而圖婚。二傳不譏失禮。明故也。此則史策具載。是非¶ 
<pb:KR4h0168_NKFB_0144-03a>
歷然。斷在聖情。不待問於臣下。其有議者云。準制公除之¶
後。須並從吉。此漢文創制。其儀為天下百姓。至於公主服¶
是斬縗。縱使服隨例除。無宜情隨例改。心喪之內。方復成¶
婚。非唯違於禮經。亦是人情不可。伏惟陛下嗣膺寶位。臨¶
統萬方。理宜繼美羲軒。齊芳湯禹。宏奬仁孝之日。敦崇名¶
教之秋。此事行之若難。猶須抑而守禮。况行之甚易。何容¶
廢而受譏。此理有識之所共知。非假愚臣之說也。伏願遵¶
高宗之令軌。畧孝文之權制。國家於法無虧。公主情禮得¶
畢。則天下幸甚。¶ 
¶
<pb:KR4h0168_NKFB_0144-03b>

** 諫太子承乾書¶ 
:PROPERTIES:
:TITID: QTWTIT04129
:PERSID: QTWAUT0122
:END:

臣聞克儉節用。實宏道之源。崇侈恣情。乃敗德之本。是以¶
凌雲㮣日。戎人於是致譏。峻宇雕牆。夏禹以之作誡。昔趙¶
盾匡晉。呂望師周。或勸之以節財。或諫之以厚斂。莫不盡¶
忠以佐國。竭誠以奉君。欲使茂實播於無窮。英聲被乎物¶
聽。咸著簡策。以為美談。今所居東宮。隋日營建。覩之者尚¶
驚其侈。見之者猶嘆其華。何容此中更有修造。財帛日費。¶
土木不停。窮斤斧之工。極磨礱之妙。且丁匠官奴入內。比¶
者曾無監管。此等或兄犯國章。或弟罹王法。往來御苑。出¶ 
<pb:KR4h0168_NKFB_0144-04a>
入禁闈。鉗鑿緣其身。槌杵在其手。監門本防非慮。宿衞以¶
備不虞。直長既自不知。千牛又復不見。爪牙在外。厮役在¶
內。所司何以自安。臣下豈容無懼。又鄭衞之樂。古謂淫聲。¶
昔朝歌之鄉。迴車者墨翟。夾谷之會。揮劍者孔子。先聖既¶
以為非。通賢將以為失。頃聞宮內。屢有鼓聲。太樂伎兒。入¶
便不出。聞之者股慄。言之者心戰。往年口勅。伏請重尋。聖¶
旨慇懃。明誡懇切。在於殿下不可不思。至於微臣不得無¶
懼。臣自驅馳宮闕。已積歲年。犬馬尚解識恩。木石猶能知¶
感。所有管見。敢不盡言。如鑒以丹誠。則臣有生路。若責其¶
<pb:KR4h0168_NKFB_0144-04b>
忤旨。則臣是罪人。但悅意取容。臧孫方之疾疢。犯顏逆耳。¶
春秋比之藥石。伏望停工匠之作。罷久役之人。絕鄭衞之¶
音。斥㣥小之輩。則三善允備。萬國作貞矣。¶ 

** 諫太子承乾引突厥達哥支入宮書¶ 
:PROPERTIES:
:TITID: QTWTIT04130
:PERSID: QTWAUT0122
:END:

臣聞上天蓋高。日月以光其德。明君至聖。輔佐以贊其功。¶
是以周誦升儲。見匡毛畢。漢盈居震。取資黃綺。周公抗法¶
於伯禽。賈生陳事於文帝。莫不殷勤於端上。懇切於正人。¶
昔鄧禹名臣。方居審諭之任。疏受宿望。始除輔導之官。歷¶
代賢君。莫不丁寧於太子者。良以地膺上嗣。位處儲君。善¶ 
<pb:KR4h0168_NKFB_0144-05a>
則率土霑其恩。惡則海內罹其禍。近聞僕寺司馭。爰及駕¶
士獸醫。始自春初。迄於夏晚。恒居內役。不放分番。或家有¶
尊親。闕於溫凊。或室有幼弱。絕於撫養。春則廢其耕墾。夏¶
又妨其播植。事乖存愛。人有怨嗟。且突厥達哥支等。咸是¶
人面獸心。豈得以禮義期。不可以仁信待。心則未識於忠¶
孝。言則莫辨其是非。近之有損於英聲。眤之無益於盛德。¶
引之入閣。人皆驚駭。豈臣庸識。獨用不安。臣下為殿下之¶
股肱。殿下為臣下之君父。君父以存撫為務。股肱以匡救¶
為心。是以苦口之藥以奉身。逆耳之言以安位。古人樹誹¶
<pb:KR4h0168_NKFB_0144-05b>
謗之木以求已諐。懸敢諫之鼓以思身過。由是從諫之主。¶
鼎祚克昌。愎諫之君。洪業隳墜。(謹按比從舊唐書采錄文¶
苑英華貞觀政要所載與此不同附載於後文苑英華人¶
有怨嗟下云願崇儒敬業訪道稽疑則品物增輝懷生欣¶
忭今司經見無學士供奉未有侍讀伏望時因視膳奏請¶
置人所冀講席談筵務盡忠規之道披文摘句方資審諭¶
之勤臣又聞臣之事主必盡誠慤君之進賢務求忠讜伏¶
惟殿下養德儲闈理以端靜為務恭膺守器必以學業為¶
先經所以立行修身史所以諳識成敗雅誥既習忠孝乃¶
成傳記方通安危斯辨知父子君臣之道識古今鑒戒之¶
規經史為先斯乃急務至於工巧造作僚吏直司實為末¶
事無足勞慮臣以庸賤獻替是司臣而不言負譴聖日言¶
而獲罪是所甘心伏願留意經書簡畧細事一蒙採納萬¶
殞無辭乞降儲明俯察狂瞽貞觀政要人有怨嗟下云儻¶
聞天聽後悔何及又突厥達哥支等咸要人面獸心豈得¶
以禮義期不可以仁信待心則未識於忠孝言則莫辨其¶
是非近之有損於英聲眤)¶ 

<pb:KR4h0168_NKFB_0144-06a>
(之無益於盛德引之入閣人皆驚駭豈臣庸識獨用不¶
安殿下必須上副至尊聖情下允黎元本望不可輕微惡¶
而不避無容畧小善而不為理敦杜漸之方須有防萌之¶
術屏退不肖狎近賢良如此則善道日隆德音自遠)¶ 

** 諫太子承乾啟¶ 
:PROPERTIES:
:TITID: QTWTIT04131
:PERSID: QTWAUT0122
:END:

臣聞堯稱稽古。功著於搜揚。舜曰聰明。績彰於去惡。然開¶
元立極。布政辨方。莫不旌賁英賢。驅除不肖。理亂之本。咸¶
在於茲。况閹宦之徒。體非全氣。便蕃階闥。左右宮闈。託親¶
近以立威權。假出納以為禍福。昔易牙被任。變起齊邦。張¶
<pb:KR4h0168_NKFB_0144-06b>
讓執鈞。亂生漢室。伊戾為詐。宋國受其殃。趙高作奸。秦氏¶
鍾其弊。加以宏石用事。京賈則連首受誅。王曹掌權。何竇¶
則踵武被戮。遂使搢紳重足。宰司屏氣。然順其情者則榮¶
逮幼沖。迕其意者則災及襁褓。爰暨高齊都鄴。亦弊閹官。¶
鄧長禺位至侍中。陳德信爵隆開府。外干朝政。內預宴私。¶
宗枝藉其吹噓。重臣仰其鼻息。罪積山岳。靡挂於刑書。功¶
無涓塵。已勒於鐘鼎。富踰金穴。財甚銅山。是以家起怨嗟。¶
人懷憤歎。骨鯁之士。語不見聽。謇諤之臣。言必被斤。齊都¶
顛覆。職此之由。向使任諒直之臣。退佞給之士。據趙魏之¶
地。擁漳滏之兵。修德行仁。養政施化。何區區周室而敢窺¶
覦者哉。然杜漸防萌。古人所以遠禍。以大喻小。先哲於焉¶ 
<pb:KR4h0168_NKFB_0144-07a>
取則。伏惟殿下道茂重離。德光守器。憲章古始。祖述前修。¶
欲使休譽遠聞。英聲遐暢。臣竊見寺人一色。未識上心。或¶
輕忽高班。或陵轢貴仕。便是品命失序。綱紀不立。取笑通¶
方之人。見譏有識之士。然典內職掌。唯在門外通傳。給使¶
主司。但緣階闥供奉。今乃往來閤內。出入宮中。行路之人。¶
咸以為怪。伏望狎近君子。屏黜小人。上副聖心。下允眾望。¶
謹啟。¶ 

** 隋柱國左光祿大夫宏義明公皇甫府君碑¶ 
:PROPERTIES:
:TITID: QTWTIT04132
:PERSID: QTWAUT0122
:END:

夫素秋肅煞。勁草標於疾風。叔世艱虞。忠臣彰於赴難。銜¶
<pb:KR4h0168_NKFB_0144-07b>
須授命。結纓殉國。英聲煥乎記牒。徽烈著於旂常。豈若釁¶
起蕭牆。禍生蕃翰。強踰七國。勢重三監。其有蹈水火而不¶
辭。臨鋒刃而莫顧。激清風於後葉。抗名節於當時者。見之¶
宏義明公矣。君諱誕。字元憲。安定朝[:#AS-8BB1:⿰冉⻖]人也。昔立效長邱。¶
樹績東郡。太尉裂壤於槐里。司徒胙土於耏門。是以車服¶
旌其器能。茅社表其勳德。銘功衞鼎。騰美晉鐘。盛族冠於¶
國高。華宗邁於欒郤。備在史牒。可畧言焉。曾祖重華。使持¶
節龍驤將軍梁州刺史。潤木暉山。方重價於趙璧。媚川照¶
闕。曜奇彩於隋珠。祖和。雍州贊治贈使持節散騎常侍車¶ 
<pb:KR4h0168_NKFB_0144-08a>
騎大將軍儀同三司膠涇二州刺史。高衢將騁。遽[:#AS-9DB1:⿱一友]追風¶
之足。扶搖始搏。早墜垂天之羽。父璠。使持節驃騎大將軍¶
開府儀同三司隨州刺史長樂恭侯。橫劍梐枑。威重冠軍。¶
㭊瑞蕃條。聲高渤海。公量包申伯。稟嵩山之秀氣。材兼蕭¶
相。絳昴緯之淑精。據德依仁。居貞體道。含章表質。詎持變¶
於朱藍。恭孝為基。寧取訓於橋梓。鋒剸犀象。百鍊挺於昆¶
吾。翼掩鴛鴻。九萬奮於溟海。搏韜骨產。文贍卿雲。孝窮溫¶
凊之方。忠盡匡救之道。同何充之器局。被重晉君。類荀攸¶
之宏圖。見知魏主。斯故包羅眾藝。囊括㣥英者也。起家除¶
<pb:KR4h0168_NKFB_0144-08b>
周畢王府長史。榮名蕃牧。則位重首僚。袨服睢陽。則譽光¶
上客。既而蒼精委馭。炎運啟圖。作貳邊服。實資令望。授廣¶
州刺史。悅近來遠。變輕訬於雕題。伐叛懷柔。漸淳化於緩¶
耳。蜀王地處維城。寄深磐石。建旟玉壘。作鎮銅梁。妙擇奇¶
材。以為寮佐。授公益州總管府司法。昔梁孝開國。首辟鄒¶
陽。燕昭建邦。肇徵郭隗。故得馳令問於碣館。播芳猷於平¶
臺。以古方今。彼此一也。尋除尚書比部侍郎。轉刑部侍郎。¶
趨步紫庭。光映朝列。折旋丹地。譽重周行。俄遷治書侍御¶
史。彈違糺慝。時絕權豪。霜簡直繩。俗寢貪競。隨文帝求衣¶ 
<pb:KR4h0168_NKFB_0144-09a>
待旦。志在恤刑。呪網泣辜。情存緩獄。授大理少卿。公巨細¶
必察。同張季之聽理。寬猛相濟。比于公之無寃。但禮闈務¶
殷。樞轄寄重。允膺此職。實難其人。授尚書右丞。洞明政術。¶
深曉治方。臧否自分。條目咸理。丁母憂去職。哀慟里閭。隣¶
人為之罷社。悲感衢路。行客以之輟歌。孝德則師範彞倫。¶
精誠則貫徹幽顯。雖高曾之至性。何以加焉。尋詔奪情。復¶
其舊任。於時山東之地。俗阜民澆。雖預編民。未行聲教。詔¶
公持節為河北河南道安撫大使。乃賜米五百石。絹五百¶
匹。公輶軒布政。美冠皇華之篇。擁節觀風。榮甚繡衣之使。¶
<pb:KR4h0168_NKFB_0144-09b>
事訖反命。授尚書左丞。然幷州地處參墟。城臨晉水。作固¶
同於西蜀。設險類於東秦。實山河之要衝。信蕃服之襟帶。¶
授公幷州總管府司馬。加儀同三司。公贊務大邦。聲名籍¶
甚。精民感化。黠吏畏威。屬文帝劍璽空留。鑾蹕莫反。楊諒¶
率太原之甲。擁河朔之兵。方叔段之作亂京城。同州吁之¶
挻禍濮上。雖無當璧之兆。乃懷奪宗之心。公備說安危。具¶
陳逆順。翻納魏勃之策。反被王悍之災。仁壽四年九月。溘¶
從運往。春秋五十有一。萬機起殲良之歎。百辟興喪予之¶
悲。切孔氏之山頹。痛楊君之棟折。贈柱國左光祿大夫。封¶ 
<pb:KR4h0168_NKFB_0144-10a>
宏義郡公。食邑五千戶。諡曰明公。禮也。喪事所須。隨由資¶
給。賜帛五千段。粟三千石。惟公溫潤成性。夙表白虹之珍。¶
黼黻為文。幼挺雕龍之彩。行已窮於六本。蘊德包於四科。¶
延閣曲臺之奇書。鴻都石渠之祕說。莫不尋其枝葉。踐其¶
隩隅。譬越箭達犀。飾之以括羽。楚金切玉。加之以磨(闕)救¶
乏同於指囷。親識待其舉火。進賢方於推轂。知已俟以彈¶
冠。存信捨原。黃金賤於然諾。忘身殉難。性命輕於鴻毛。齊¶
大小於沖襟。混寵辱於靈府。可謂(闕四字)冠冕時雄者也。方¶
當亮采泰階。參綜機務。豈謂世逢多故。運屬道消。未展經¶
<pb:KR4h0168_NKFB_0144-10b>
邦之謀。奄鍾非命之酷。世子民部尚書上柱國滑國公無¶
逸。以為邢(闕一字)之下(闕三字)仲之(闕三字)之東誰知子孟之墓。¶
乃雕戈勒石。騰實飛聲。樹之康衢。永表芳烈。庶葛亮之隴。¶
鍾生禁之以樵蘇。賈逵之碑。魏君歎之以不朽。乃作銘曰。(¶
上闕九字)時翼主。膺期佐帝。運策經綸。執鈞匡濟。門承積慶。¶
世挺偉人。夜光愧寶。朝采慙珍。雲中比陸。日下方荀。抑揚¶
元(闕)申裾朱邱。名馳碣石。聲高建禮。珥筆憲台。握蘭文陛。¶
分星裂土。建侯開國。轉藉正人。相資懿德。中臺輟務。晉陽(¶
闕)桐成師搆難。太叔興戎。建德効節。夷吾盡忠。命屯道著。¶
身¶ 
<pb:KR4h0168_NKFB_0144-11a>
歿名隆。牛亭始卜。馬鬣初封。翠碑刻鳳。丹斾圖龍。煙(下闕)¶ 

** 唐故太子少保上柱國潁川定公碑¶ 
:PROPERTIES:
:TITID: QTWTIT04133
:PERSID: QTWAUT0122
:END:

(闕三十四字)之功至如三傑贊泗水之基。十臣崇鎬宮之業。¶
遂使體元垂拱成俗(闕十九字)之(闕一字)股肱屬(闕二字)之期預(闕¶
一字)試之謀猷參隨山之經啟。位隆政本。榮重分符。騰芳¶
五牛之旌。勒功九龍之鼎。(闕二字)潁川定公矣。公諱良。字仲¶
良。潁川人也。昔獻子輔政。名重六卿。師伯執鈞。譽高三事。¶
實潁川之望族。乃酆邑之華宗者也。代有名臣。家傳懿德。¶
冠冕被乎青史。功業著於丹(闕一字)茂績洪勳。可畧言矣。曾¶
<pb:KR4h0168_NKFB_0144-11b>
祖演。魏征虜將軍恒州刺史。受律清廟。威震細柳之軍。分¶
竹大藩。聲冠雲中之守。祖襃。魏侍中周使持節開府儀同¶
三司原涼二州總管(闕二字)少保(闕二字)貞公從政(闕二字)六官¶
以宏政本。贊化(闕一字)路三孤以闡皇猷。父紹。周昌樂郡守¶
隨儀同三司驃騎將軍衞尉少卿金崖縣開國公。職典五¶
戎。(闕九字)含英聲冠於棘(闕一字)惟公稟氣(闕一字)和。降神靈嶽。¶
含章毓德。敬業居(闕一字)立身極於九言。追孝盡於三道。稽¶
覽握河之異說盡性知微旄頭嵩(闕十六字)濯清江辯溢談叢。¶
若長河之瀉砥柱。類子將之甄(闕一字)俊造俟以彈冠。方林¶
宗之¶ 
<pb:KR4h0168_NKFB_0144-12a>
題目。通賢佇以結綬。可謂衣冠之領(闕十六字)學生仁壽(闕一¶
字)年被舉授吏部朝散郎。習業璧池。譽光函丈。策名禮閣。¶
聲動周行。大業元年除河東郡司功書佐。九年(闕十四字)謁(闕¶
一字)對揚丹陛。風範映於簪纓。敷奏青蒲。韶音振於金玉。¶
百寮為之矚(闕一字)九流於焉傾首。十二年丁父憂。同高柴¶
之泣血三年。類曾參之不食(闕一字)日。對風樹而愈感。踐霜¶
露而增哀。時屬金鏡潛光。望夷有弒酷之禍。玉繩掩曜。成¶
周致蒙塵之災。於是四海混淆。九圍板蕩。我高祖乘時撫¶
運。出震握圖。膺五運之寶符。定九牧之神鼎。元冠紫綬。賁¶
<pb:KR4h0168_NKFB_0144-12b>
帛嘉於琳瑯。裂土剖符。寵命屬於翹楚。乃授公銀青光祿¶
大夫馮翊郡丞。京師擁叛殷之徒。布(闕一字)野之眾。率怨秦¶
之卒。拒霸上之師。地陣箕張。佳兵於是喪律。天羅雲布。(闕¶
一字)池所以失險。公運制勝之謀。當疇庸之賞。加左光祿¶
大夫。賜物七百段。授大理少卿。(闕一字)斯三(闕一字)罷人絕於¶
嘉石。察茲五禁。寃氣散於員扉。三年奉使入蜀。勅便宜從¶
事。公傳檄而伏冉駹。折簡而降彭濮。遂使斯榆稽首。庸蜀¶
順化。太宗(闕一字)膺(闕三字)敷化陜服。握兵符以清國步。施文¶
德以格遠人。公與行臺僕射屈突通。禮部尚書溫大雅。或¶
竭忠以¶ 
<pb:KR4h0168_NKFB_0144-13a>
匡多難。或勵行以革頹風。或博識該於石渠。或縟藻麗於(¶
闕二字)所以特降詔旨。令事府幕。尋授陜東大行臺左丞。五¶
年判天策府從事。其年劉黑闥薦食三魏。吞噬兩河。爰詔¶
中權。以申薄伐。以公為元帥府長史。公陳擊員破方之畧。¶
建塞井減竈之謀。似白起之拔夷陵。如柴(闕一字)之屠參合。¶
策功行賞。授上柱國。賜(闕一字)十人物六百段。復攝天策府¶
司馬。獫狁孔熾。背約違盟。騎入蕭關。兵屯洵邑。主上情存¶
綏撫。未動干戈。令公銜命虜庭。示其禍福。公曉之以逆順。¶
喻之以安危。若數項王之十諐。似責息侯之五犯。遂使尸¶
<pb:KR4h0168_NKFB_0144-13b>
逐膜拜。谷蠡屈膝。既立和戎之功。遂降殊常之賜。又攝吏¶
部侍郎。九年復轉陜東大行臺戶部尚書。其年又除安州¶
大都督。貞觀元年詔授戶部尚書。三年改除刑部尚書。施¶
七教以(闕一字)人。掌五刺以(闕一字)獄。司會之職尤重。常伯之¶
望愈隆。秦川大藩。天(闕二字)鎮。首席之任。本藉英才。授公右¶
光祿大夫秦川都督府長史。總撿校(闕一字)府事。封潁川縣¶
開國公。昔膠西為國。相之者仲舒。梁孝(闕一字)藩。輔之者長[:#AS-9C71:●¶
]。(闕五字)之業光磐石之宗。以公方之。彼有慙德。庶輔仁無¶
爽。調一氣於泰階。(闕十字)豈謂素王入夢。忽悲辰已之年。䜿¶ 
<pb:KR4h0168_NKFB_0144-14a>
子為災。翻厄膏肓之疾。貞觀十一年。遘疾薨於安興里第。¶
春秋五十七。昔柳莊長逝。衞喪(闕十一字)今方古。異代同傷。詔¶
贈兵部尚書。餘官封並如故。諡曰定公。禮也。其年十一月¶
五日。遷厝於雍州三原縣宏化鄉。永徽五年詔贈太子太¶
保。(闕五字)公雅量汪汪。澄波瀾於萬頃。宏材鬱鬱。挺棟(闕一¶
字)於千尋。以(闕一字)禮為隄防。將仁信為介冑。漢考故事。首¶
問於伯仁。晉訪舊章。先請於武子。偶潘而稱趙璧。(闕二字)而(¶
闕一字)仙舟。牆仞難踰。遠方日月。芬芳可習。近譬芝蘭。家行¶
著於鄉閭。美譽滿於簪紱。積善餘慶。人物邁於三(闕一字)庭¶
<pb:KR4h0168_NKFB_0144-14b>
訓有方。世德光於萬石。(闕一字)行(闕三字)重一時(闕一字)天(闕一¶
字)地遊塋湮(闕一字)庫寒來暑往。墓入齊宮。所以勒徽烈於¶
豐碑。樹華表於神道。乃為銘曰。¶ 

(闕一字)精握圖。赤(闕一字)表震。翦商功立。開(闕二字)盛。若木分¶
枝。(闕一字)原得姓。獻子匡國。司空輔政。門挺台輔。世誕英哲。¶
三相之昆。五侯之葉。金聲玉振。蘭芬氷潔。節固捎雲。(闕二¶
字)員(闕一字)世逢運否。時遇國屯。玉(闕二字)跡。金雞失晨。黃道¶
積霧。絳闕飛塵。寶焚崑岫。鼎沒泗濱。電照興王。河清啟聖。¶
下截四海。上齊七政。氛靜地輿。雲開(闕二字)業預鍊石。功參¶
佐命。¶ 

<pb:KR4h0168_NKFB_0144-15a>

擁節劍門。(闕一字)官列棘。位亞八柄。聲高六職。始司天憲。爰¶
掌邦則。鳴玉趨朝。析珪開國。駸駸隟駒。滔滔逝水。寶喪珪¶
璧。梁摧梓。儵(闕五字)蒿里。魂掩一邱。名傳千(闕二字)墳巳卜。滕¶
室初開。(闕一字)馬(闕一字)步。廣柳徘徊。舟遷巨壑。水淺蓬萊。勒¶
茲琬璧。長旌夜臺。¶ 

¶
