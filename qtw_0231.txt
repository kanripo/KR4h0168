#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0230-21a> ¶¶
#+PROPERTY: JUAN 0231
欽定全唐文卷二百三十一¶ 

<pb:NFKB_QTW_p0231-01a>
　張說(十一)¶ 

** 唐玉泉寺大通禪師碑銘(并序)¶ 

:PROPERTIES:
:TITID: QTWTIT05323
:PERSID: QTWAUT0357
:END:

譔夫總四大者。成乎身矣。立萬始者。主乎心矣。身是虛哉。¶
即身見空。始同妙用。心非實也。觀心若幻。乃等真如。名數¶
入焉妙本乖。言說出焉真宗隱。故如來有意傳要道。力持¶
至德。萬劫而遙付法印。一念而頓受佛身。誰其宏之。實大¶
通禪師其人也。禪師尊稱大通。諱神秀。本姓李。陳留尉氏¶
人也。心洞九漏。懸解先覺。身長八尺。秀眉大耳。應王伯之¶
<pb:NFKB_QTW_p0231-01b>
象。合聖賢之度。少為諸生。游問江表。老莊元旨。書易大義。¶
三乘經論。四分律儀。說通訓詁。音參吳晉。爛乎如襲孔翠。¶
玲然如振金玉。既而獨鑒潛發。多聞旁施。逮知天命之年。¶
自拔人閒之世。企聞蘄州有忍禪師。禪門之法允也。自菩¶
提達磨天竺東來。以法傳惠可。惠可傳僧璨。僧璨傳道信。¶
道信傳宏忍。繼明重跡。相承五光。乃不遠遐阻。翻飛謁詣。¶
虛受與沃心懸會。高悟與真乘同徹。盡捐妄識。湛見本心。¶
住寂滅境。行無是處。有師而成。即燃燈佛所。無依而說。是¶
空王法門。服勤六年。不捨晝夜。大師歎曰。東山之法。盡在¶ 
<pb:NFKB_QTW_p0231-02a>
秀矣。命之洗足。引之並坐。於是涕辭而去。退藏於密。儀鳳¶
中。始隷玉泉。名在僧錄。寺東七里。地坦山雄。目之曰。此正¶
楞伽孤峯。度門蘭若。蔭松藉草。吾將老焉。雲從龍。風從虎。¶
大道出。賢人覩。岐陽之地。就者成都。華陰之山。學來如市。¶
未云多也。後進得以拂三有。超四禪。昇堂七十。味道三千。¶
不是過也。爾其開法大略。則慧念以息想。極力以攝心。其¶
入也品均凡聖。其到也行無前後。趣定之前。萬緣盡閉。發¶
慧之後。一切皆如。持奉楞伽。近為心要。過此以往。未之或¶
知。久視年中。禪師春秋高矣。詔請而來。趺坐覲君。肩輿上¶
<pb:NFKB_QTW_p0231-02b>
殿。屈萬乘而稽首。洒九重而宴居。傳聖道者不北面。有盛¶
德者無臣禮。遂推為兩京法主。三帝國師。仰佛日之再中。¶
慶優曇之一現。混處都邑。婉其祕旨。每帝王分座。后臨席。¶
鵷鷺四匝。龍象三繞。時熾炭待礦。故對默而心降。時診飢¶
投味。故告約而義領。一雨溥霑於衆緣。萬籟各吹於本分。¶
非夫安住無畏。應變無方者。孰能焉爾乎。聖敬日崇。朝恩¶
代積。當陽和會之所。置寺曰度門。尉氏先人之宅。置寺曰¶
報恩。軾閭名鄉。表德非擬。局厭諠輦。長懷虛壑。累乞還山。¶
既聽中駐久矣。衰憊無他患苦。魄散神全。形遺力謝。神¶ 
<pb:NFKB_QTW_p0231-03a>
龍二年二月二十八日夜中。顧命趺坐。泊如化滅。禪師武¶
德八年乙酉受具於天宮。至是年丙午復終於此寺。葢僧¶
臘八十矣。生於隋末。百有餘歲。未嘗自言。故人莫審其數¶
也。三界火心。四部冰背。榱崩梁壞。雷動雨泣。凡諸寶身。生¶
是金口。故其喪也。如執親焉。詔使弔哀。侯王歸賵。三月二¶
日。冊諡大通。展飾終之義。禮也。時厥五日。假安闕塞。緩及¶
葬之期。懷也。宸駕臨訣至午橋。王公悲送至伊水。羽儀陳¶
設至山龕。仲秋既望。還詔乃下。帝諾先許。冥遂宿心。太常¶
卿鼓吹導引。城門郎護監喪葬。是日。天子出龍門泫金襯。¶
<pb:NFKB_QTW_p0231-03b>
登高停蹕。目盡迴輿。自伊及江。扶道哀候。幡花百輦。香雲¶
千里。維十月哉生魄明。即舊居後岡安神起塔。國錢嚴飾。¶
賜逾百萬。巨鐘是先帝所鑄。㣥經是後皇所錫。金牓御題。¶
華幡內造。塔寺尊重。遠稱標絕。初禪師形解東洛。相見南¶
荊。白霧積晦於禪山。素蓮寄生於坐樹。則雙林變色。泗水¶
逆流。至人違代。同符異感。百日卒哭也。在龍華寺設大會。¶
八千人度二七人。二祥練縞也。咸就西明道塲。數如前會。¶
萬迴菩薩乞施後宮。寶衣盈箱。珍價敵國。親舉寵費。侑供¶
巡香。其廣福博因。存沒如此。日月逾邁。榮落相推。於戲。法¶ 
<pb:NFKB_QTW_p0231-04a>
子永戀宗極。痛慈舟之遽失。恨涌塔之遲開。石城之歎也¶
不孤。廬山之碑焉可作。竊比夫子貢之論夫子也。生於天¶
地。不知天地之高厚。飲於江海。不知江海之廣深。強名無¶
迹。以慰其心。銘曰。¶ 

額珠內隱。匪指莫效。心鏡外塵。匪磨莫照。海藏安靜。風識¶
牽樂。不入度門。孰探元要。倬哉禪伯。獨立天下。功收密詣。¶
解[:#AS-9BF8:⿰去⻏]名假。詣無所得。解亦都捨。月影空如。現於悟者。無量¶
善衆。為父為師。露清熱惱。光射昏疑。冀將住世。萬壽無期。¶
柰何過隟。一朝去之。嗟我門人。憂心斷續。進憶瞻仰。退思¶
<pb:NFKB_QTW_p0231-04b>
付囑。盡不離定。空非滅覺。念茲在茲。敢告無學。¶ 

** 和麗神道碑銘奉勅撰¶ 
:PROPERTIES:
:TITID: QTWTIT05324
:PERSID: QTWAUT0357
:END:

舊史云。軒轅帝宮。次星具黃龍之體。郊媒神祀。次成元鳥¶
之命。非聖也莫能法天。非天也莫能感聖。則有相乎坤而¶
母乎震。齊乎古而合乎天。跡雖祕絕。猶可測而言焉。麗趙¶
氏。天水人也。麗者以華美為貴。者以配合為尊。易云日月¶
麗天。傳稱星辰合度。麗加號。自我為初。原夫八駿勤周。肇¶
有封姓。三軍霸晉。乃蕃卿族。設寶符而開國。曳珠履而成¶
家。果驗成宣之後。不乏文忠之慶。堯門昭殿。何¶ 
<pb:NFKB_QTW_p0231-05a>
代無人。暨乎紫氣上通。瑤臺獨立。楚宮選美。納良袂於神¶
雲。漢掖求才。進團扇於明月。故坐而論教。則比位三司。動¶
而具瞻。則儀刑六列者矣。先將軍以恩澤授職。太夫人以¶
有禮封鄭。流車躍馬。豈無甲觀之親。湫宅閑門。不有椒房¶
之勢。探風揆化。憂國如家。故聖人有以尚其德也。躬親繭¶
館。義形熊檻。退席以愛禮。樛木以廣恩。望古難臻之地。必¶
為常踐之域。故聖人有以嘉其志也。懸象告沴。經時寢疾。¶
在蒙被之辰。荅還輦之問。生可捐於浮假。心獨係於元真。¶
神往土清。願承恩而入道。形歸下上。期去禮而薄葬。慈顏¶
<pb:NFKB_QTW_p0231-05b>
同氣。奚敢為言。皇上閔而許之。咨嗟不巳。開元十四年。春¶
秋三十有四。七月十四日。薨於春華殿。殯於龍興觀之精¶
屋。示以出家。從道例也。命河南尹監護。河南令副焉。喪葬¶
務約。成遺語也。二十六日。窆於故都之後邙山之陽。孺慕¶
承華。淒涼薄室。列薤歌於東路。迴容衞於北山。壽堂一閉¶
兮凡聖等。人代同悲兮修短閒。月帔雲衣。襚以神仙之服。¶
上方陶簋。旋於造化之初。此皆聖主之曲成。賢之本志。何¶
必雲陽山下。別起通靈之臺。未央宮中。虛立致神之帳。若¶
夫易名之典。考行是存。帝諡曰和。禮之貴也。氣之和者¶ 
<pb:NFKB_QTW_p0231-06a>
生萬物。聲之和者孕八音。魂而有知。感聖恩乎。有詔史臣。¶
恭銘內職。事出彤管。辭無華飾。寫樂池之永傷。寄瑤山之¶
罔極。銘曰。¶ 

帝佐后。實掌陰教。八月選才。千金聘貌。禮獻絲繭。詩修澣¶
濯。婦政可尊。嬪風胥效。皎皎漢女。為皇降靈。娥娥邦媛。順¶
道之經。結以印綬。華光後庭。帶之弓䪅。朗潤前星。追述潛¶
運。夙承嘉奬。謙苦中京。崎嶇上黨。金鏡開目。明珠耀掌。心¶
方樂於時泰。魂奄悲於化往。紫雲衣兮霓裳。送美人兮北¶
邙。白壤宮兮青松苑。去君恩兮日遠。秋風急兮霜天。草木¶
<pb:NFKB_QTW_p0231-06b>
黃兮野田。滅香容於空槨。留畫像於甘泉。春秋以麗和之¶
二字。獨襃美於千年。¶ 

** 昭容上官氏碑銘¶ 
:PROPERTIES:
:TITID: QTWTIT05325
:PERSID: QTWAUT0357
:END:

天降時雨。山川出雲。乃生靈媛。祚我聖君。精微其道。煥炳¶
其文。三光錯行。昭容綱紀。百揆繁會。昭容條理。外圖邦政。¶
內諗天子。憂在進賢。思求多士。忠孝心感。天焉報之。吉凶¶
有數。邱焉禱之。如彼九日。羿焉暴之。如彼三良。秦焉悼之。¶
漢宮選才。班氏其特。楚史書霸。樊姝之力。彧穆齊公。敘其¶
明德。嗟爾彤管。是鑒是則。¶ 

<pb:NFKB_QTW_p0231-07a>

** 故太子少傅蘇公碑銘¶ 
:PROPERTIES:
:TITID: QTWTIT05326
:PERSID: QTWAUT0357
:END:

斤斤蘇公。體正含道。稟靈淳粹。為唐元老。忠以衞主。孝以¶
立身。文以經國。惠以安人。司牧九郡。九郡爰靜。平章百工。¶
百工爰整。千載典憲。三朝綱領。上纂先人。五代相國。下垂¶
餘慶。七子令德。帝謂庭碩。伊公是似。接侍玉墀。序拜金戺。¶
聯華謺潤。佐我天子。於戲彼蒼。國幹云亡。地頹五嶽。天拆¶
三光。備禮詔葬。㣥官會喪。掌史司德。刊銘路傍。¶ 

** 故吏部侍郎元公碑銘¶ 
:PROPERTIES:
:TITID: QTWTIT05327
:PERSID: QTWAUT0357
:END:
¶
<pb:NFKB_QTW_p0231-07b>

英英白雲。瑞彼君輅。佻佻公子。嘉我王度。魏后遺德。作華¶
天朝。靈氣應變。直心逍遙。麟閣書仙。鳳池墨妙。太常國禮。¶
少宰邦教。公之處之。有倫有要。玉折其貞。金斷其清。沒而¶
不朽。仁乎令名。¶ 

** 邠王府長史陰府君碑銘¶ 
:PROPERTIES:
:TITID: QTWTIT05328
:PERSID: QTWAUT0357
:END:

賢哉陰侯。孝友仁信。符彩外發。清真內鎮。史門文宗。國子¶
儒允。克家踵武。金聲玉振。結髮筮仕。利用勸心。雉馴風化。¶
鹿賦文章。函丈禮樂。雷門紀綱。微言教冑。直道匡王。年惟¶
大耋。克茂精爽。疾不彌留。怡然長往。世比過隙。生猶絕響。¶
契均范張。會阻天壤。通家自昔。永懷厥初。昏姻之故。言就¶ 
<pb:NFKB_QTW_p0231-08a>
我居。富同鼎食。窮共園蔬。動心規戒。言成著書。奪我良友。¶
天其喪余。南望龍門。東都九原。萬籟酸骨。千霜斷魂。琴瑟¶
都盡。塤箎半存。葬收子壻。碑傳外孫。人生到此。天道何言。¶ 

** 唐故處士河南元公碣銘¶ 
:PROPERTIES:
:TITID: QTWTIT05329
:PERSID: QTWAUT0357
:END:

嗟我處士。煥炳其文。精微天象。與道為隣。頹乎萬化。于三¶
十春。在昔薄葬。時服幅巾。厥孤克孝。永懷遷神。君其心之。¶
無違返真。乃建豐碣。追揚茂塵。王門公路。豈微朱輪。天才¶
海學。于何窶貧。心焉有主。孰知我艱。烈烈皇考。求仁得仁。¶
哀哀王母。斯恩斯勤。李虔報養。王襃感親。退居更命。喪禮¶
<pb:NFKB_QTW_p0231-08b>
終身。忠為令德。孝實至純。一門二善。千載不泯。¶ 

** 周故通道館學士張府君墓誌銘¶ 
:PROPERTIES:
:TITID: QTWTIT05330
:PERSID: QTWAUT0357
:END:

君諱弋。字嵩之。范陽方城人也。其先張仲。以孝友佐周。子¶
孫醜周。仕晉相韓。至留侯報韓仇秦。興劉滅項。為漢世家。¶
九代及于漢亂。居燕四葉。為晉司空。混一天下。司空生禕。¶
避胡過江。六世至太常。而復寓於河東之族人。君即太常¶
卿隆之曾孫。徵君子犯之孫。河東從事俊之子。性倜儻。尚¶
氣節。能引弓六鈞。命中百步。車服出入。擬於封君。州里頗¶
患之。君廼勵操強學。不出門者十餘年。探道覩奧。鬱為淵¶ 
<pb:NFKB_QTW_p0231-09a>
藪。周武帝聞之。徵為通道館學士。既入隋而面其國。高尚¶
厥志。終於山廬。嘗言夷齊清者非達。伯鸞曠者非中。優哉¶
游哉。吾不與也。夫人某氏。少而嫠居。長而喪子。流離世故。¶
窮盡艱危。提擕女姓。託身禪宇。實有高行之烈。隱居之風。¶
未遑歸葬。有志不就。遺恨終天。降及曾孫。追申情禮。景龍¶
三年歲次已酉十月十六日。克葬曾王父曾王母於河東¶
之普救原。成先志也。銘曰。¶ 

皇矣烈祖。才雄氣武。不值漢高。空思萬戶。一旦折節。十年¶
學古。高步華光。飛纓書府。昔有周處。斬蛟契虎。易暴以儒。¶
<pb:NFKB_QTW_p0231-09b>
異代同矩。周命既沒。鼎遷于隋。仕於二姓。君子不為。昭昭¶
盛德。百代之規。¶ 

** 唐處士張府君墓誌銘¶ 
:PROPERTIES:
:TITID: QTWTIT05331
:PERSID: QTWAUT0357
:END:

府君諱恪。其先晉人。晉有張老。韓有開地。漢有留侯。侯八¶
代孫皓為司空。司空子宇為北平太守。遭漢亂離。家於范¶
陽。至元孫華。復為晉司空。遇難子孫南渡。其處者或寓於¶
蒲坂。周齊閒有歸者。因從焉。君晉司空十一代孫也。曾祖¶
徵君諱子犯。祖河東郡從事諱俊。父通道館學士諱弋。德¶
音遺範。詳諸家牒。君孤紹單門。傍無兄弟。苗而不秀。未仕¶ 
<pb:NFKB_QTW_p0231-10a>
而卒。道未融於邦國。位未揚於王庭。故老之口浸遠。好事¶
之書又闕。是後生不得預聞焉。哀哉。嗣子晉州洪洞丞騭。¶
襁褓縗麻。育於舅氏。夫人隴西董氏。常州長史雄之女也。¶
早年守義。唯鞠一子。嚴而有檢。勤而善訓。成先人之丕烈。¶
貽後嗣之積善。微太夫人德。則張氏幾將墜焉。開耀元年¶
十二月二十七日。終於鄜城縣世婦馮氏之別業。春秋七¶
十有二。先君之違世也。太夫人在堂。大門在殯。日月逾邁。¶
有志未從。是諸孫疾焉。若履淵谷。以景龍三年歲次已酉¶
冬十月二十六日。克葬王父王母於蒲坂東司空之村。成¶
<pb:NFKB_QTW_p0231-10b>
先志也。銘曰。¶ 

[:#AS-92F9:⿰帛⿱丿糸]¶ 
[:#AS-92F9:⿰帛⿱丿糸]王父。續我靈¶
基。幼而植德。人莫知之。烈烈王母。克明克類。教我鬻子。光¶
我族嗣。中條之北。大河之東。邱陵桑梓。鬱鬱崇崇。千年啟¶
室。百歲來同。永惟先志。欽成厥終。¶ 

** 贈郎將葛君墓誌銘¶ 
:PROPERTIES:
:TITID: QTWTIT05332
:PERSID: QTWAUT0357
:END:

公諱威德。字某。曰葛氏。本梁國寧陵人也。因遷徙。今居京¶
兆涇陽縣。父寶。未仕早世。公室無陶白之資。朝無金張之¶
援。不承過庭之訓。不漸鼓篋之術。而能奮飛喬木。獨拔深¶
濟。富忠孝而由已。善射馭而聞天。早以武藝。妙選供奉。每¶ 
<pb:NFKB_QTW_p0231-11a>
扈游別館。侍蹕禁林。何嘗不左發五豝。傍連雙兔。歲久。拜¶
元城府左果毅都尉。尋加上柱國。入陪內仗。思馬斯才。出¶
典外軍。握兵之要。所謂白珪特達。青雲自致者也。其用未¶
展。其生有涯。神功二年某月日。終於東都私第。殯於北邙¶
山之原。夫人太原郡太夫人郭氏。從夫有禮。以子而貴。開¶
元八年十一月。薨於京兆之修真里。有子福順。克家用孝。¶
開國惟忠。泣風樹之不追。痛榮祿之不逮。哀戚之情上感。¶
飾終之澤下流。窀穸有期。祖奠將設。有詔贈右驍衞郎將。¶
開元九年二月七日。合葬於長安縣龍首鄉。禮也。鬱鬱宰¶
<pb:NFKB_QTW_p0231-11b>
樹。蒼蒼墓田。恐佳城之見日。祕銘石於重泉。詞曰。¶ 

都尉武達。夫人禮封。令德高行。譽偶名雙。自古迄今。仁賢¶
同盡。惟傳忠孝。餘慶不泯。¶ 

** 恒州長史張府君墓誌銘¶ 
:PROPERTIES:
:TITID: QTWTIT05333
:PERSID: QTWAUT0357
:END:

君諱承休。字某。吳郡吳人也。留侯興漢。播美西京。長沙徙¶
吳。蔽蔓東土。曾祖沖。在陳為文帝師。入隋為漢王學士。祖¶
後允。授經太宗。尊之以祭酒。既封新野。又贈以宗伯。考少¶
師。位不充量。止於朱陽宰。班固稱世名忠孝。魏武謂積善¶
之家。昌門一系。暉我諸族。君受天戩穀。傳家業藝。希言敦¶ 
<pb:NFKB_QTW_p0231-12a>
行。去華崇實。非法不由。非禮不動。精於理物。敏於政事。初¶
以南郊齋郎補[:#AS-8862:⿱亠兊]州兵曹。丁太夫人憂。廬墓三年。加人一¶
等。再任始州司倉。應八科舉。改鄭州錄事參軍。又舉賢良¶
方正。遷楊州司錄參軍。移蘇州常熟令。歷政皆有能名。加¶
朝散大夫。入為司農丞。實掌錢穀。姦僦息望。使覆囚嶺南。¶
是司獄訟。聽折惟允。廼授濟源令。風行畿甸。河潤洛師。加¶
朝議大夫上柱國。拜隆州司馬。轉恒州長史。而有孚。權而¶
中道。嬰風恙去職。就醫還京。春秋六十有二。終於頒政里。¶
夫人成紀郡君天水秦氏。廬陵郡公行師之孫。嗣公遊福¶
<pb:NFKB_QTW_p0231-12b>
之女。敬事君子。誡訓諸孤。當代之孟母也。年六十二。終於¶
許州。開元九年十月某日。合葬於武功之禮讓原。禮也。夫¶
道大難合。仕屯而不進。德高有後。身沒而福流。君同生八¶
人。半服銀艾。祚允五子。率為珪璋。比迹於燉煌六龍。南鄭¶
千室。德門濟美。信有徵乎。懼陵谷或遷。乃勒銘沈石。銘曰。¶ 

思文留侯。時惟皇祖。長沙南守。分幹東土。家有道書。門傳¶
相府。嵬峩重世。通經二主。誕靈上哲。克廣斯文。造次仁義。¶
優游典墳。孝乎事親。忠乎事君。猗[:#AS-8FD1:⿰冄⻏]叔父。亦足有云。¶ 

<pb:NFKB_QTW_p0231-13a>

** 岐州刺史平原男陸君墓誌銘¶ 
:PROPERTIES:
:TITID: QTWTIT05334
:PERSID: QTWAUT0357
:END:

開元十三年十一月六日。故岐州刺史平原男陸公卒於¶
京師。十四年冬十一月。葬於鄴西之先塋。公諱伯玉。字某。¶
河南人。識真之士也。夫譽其克家。光乎觀國。篤慈惠以宰¶
邑。宏雅量以執憲。擅華妙於禮闈。敷文敏於禁掖。推直方¶
以獨坐。率易以專城。所居而美風振。所莅而德聲溢。非德¶
充於內。而美形乎外者。焉若是夫。孝盡愛敬之衷。悌包友¶
順之節。仁協返身之恕。義適成物之和。四者禮之善物歟。¶
<pb:NFKB_QTW_p0231-13b>
吾友嘗從事於斯矣。然而舉禮之綱。持心之柄。靜則樂先¶
王之道。動則濟賢人之業。位不盈量。年無登壽。之才也。之¶
命也。復焉可得而言哉。銘曰。¶ 

陸侯泉妙。體曠心古。龍章炳文。麟角藏武。[:#AS-8867:⿳士冖䂞]籥沖用。詩書¶
義府。移孝則忠。安親合主。乃建侯社。乃牧王畿。有嚴有翼。¶
有長有威。汲直謝病。秦和不醫。乞言未老。啟手全歸。石鼓¶
東臨。銅臺西望。別業宛在。舊塋增創。弱子攀車。孀妻送葬。¶
風景飄忽。山川惆悵。令德可傳。浮生匪重。神去一息。形遺¶
萬種。露往草陳。霜來樹拱。(闕二字)仁兮(闕)義長蕪沒於邱隴。¶ 

** 元州司戶上柱國呂君墓誌銘¶ 
:PROPERTIES:
:TITID: QTWTIT05335
:PERSID: QTWAUT0357
:END:

<pb:NFKB_QTW_p0231-14a>

公諱虔。字某。其先東平人也。堯之太嶽。始封呂侯。周之太¶
師。實表齊國。河西則霸王繼代。關東則丞相聯華。近徙河¶
閒。是稱右族。大父贇。隋幽州都督府長史。考師。滄州青池¶
令。並振羽儀。馳聲郡邑。公孝悌天至。福祿混成。千里聞騏¶
驥之才。五都重琅玕之價。壯士行去。樹勳於塞垣。君子居¶
之。何陋於蕃郡。以上柱國為元州司戶參軍。積善襲於家¶
風。餘慶流於身後。享年若干而卒。夫人河清縣太君傅氏。¶
四德爰備。六行聿修。始則賓於冀妻。終則訓成孟母。春秋¶
<pb:NFKB_QTW_p0231-14b>
若干而終。開元十四年某月。合葬於州城西南里之平原。¶
禮也。我有令子。職司馬於小山。我有淑孫。偶乘龍於大樹。¶
榮哀之事。於茲畢矣。銘曰。¶ 

堂堂呂公。休有令德。穆穆傅母。順成內則。兩譽齊振。雙儀¶
不忒。景行山東。風流河北。有生必謝。誰能獨存。神寧故里。¶
合葬平原。劒暗泉室。松寒墓門。勒銘沈礎。萬古何言。¶ 

** 贈潘州刺史馮君墓誌銘¶ 
:PROPERTIES:
:TITID: QTWTIT05336
:PERSID: QTWAUT0357
:END:

公諱君衡。字正平。廣管高州人也。昔畢萬苗裔。邑於馮城。¶
因以為氏。其適越者。則袁宏過江錄所載長樂馮祖思之¶
後也。遠居僻地。代為右族。帶甲千人。擬四豪之公子。田洞¶ 
<pb:NFKB_QTW_p0231-15a>
百里。齊萬戶之封君。祖盎。持節總管高州都督耿國公。薨¶
贈左驍衞大將軍荊州大都督。恩命分府為三州。授君之¶
三子。子智戣高州刺史。子智玳恩州刺史。猶子子猷潘州¶
刺史。公荊州之孫。恩州之子。量包山海。氣逸風雲。陰德以¶
濟物。力行以游道。散岸從心。乘化而沒。斯寔一方超邁全¶
真之士也。夫人南海郡太夫人麥氏。誕嫕勳門。作嬪傑室。¶
初執冀妻之禮。終抗梁寡之行。即大將軍宿國猛公鐵杖¶
之曾孫女也。夫人有三子一女。同歸上京。長子元璡。左衞¶
中候。次子元珪。左領軍衞郎將。少子力士。右監門衞大將¶
<pb:NFKB_QTW_p0231-15b>
軍。以將軍少養於高氏。故舉家從其姓焉。夫德厚者福長。¶
先否者終泰。天之報應。豈虛也哉。大將軍所以雲漢奮飛。¶
忠孝至感。迎聖善於炎海。展三牲之色養。拔友于於荒徼。¶
會四烏之嚶鳴。縉紳美談。簪紱傾慕。是知敬仲羇旅。將育¶
於齊。孟軻儒藝。成名此母。信瑰才之特達。亦餘慶之助成¶
乎。夫人享年八十有七。開元十七年五月十二日。薨於西¶
京來庭里。粵八月二十二日。安厝於長樂原之新域。閔將¶
軍之純至。嘉先士之晦名。恩詔追贈潘州刺史。招魂而合¶
葬焉。葢殊常之禮。若夫慈以遺後。孝以揚親。忠能合聖。惠¶ 
<pb:NFKB_QTW_p0231-16a>
足昭仁。嗟乎。馮氏之子。具此四德。鏤石垂文。為不朽矣。銘¶
曰。¶ 

潘州違世。滅迹沈彩。詔贈本邦。光爍南海。其孤永慕。昊天¶
不逮。夫人處順。奄背榮允。悲離兩鄉。魂合雙櫬。孝心可贈。¶
百年匪恡。天日蒼蒼。邱隴茫茫。地名長樂。人樂無長。郭門¶
之外。愁生白楊。¶ 

** 文昌左丞陸公墓誌¶ 
:PROPERTIES:
:TITID: QTWTIT05337
:PERSID: QTWAUT0357
:END:

公諱元方。字希仲。蘇州吳縣人也。帝典惟二。虞盡美於南¶
風。強國有七。齊莫大於東海。元侯制食。因而為宗。丞相冊¶
<pb:NFKB_QTW_p0231-16b>
勳。開吳佐命。盛德之後。瑤琨代襲。故丹青弈世。三君之望¶
並高。金玉聯華。五常之目齊重。公即陳給事黃門侍郎琛¶
之曾孫。唐荊州當陽縣丞山仁之孫。司儀郎柬之之姪。豫¶
章尉元之之子。體元黃之純粹。峻清白之隆名。鵬翼載軒。¶
騏鳴自遠。始以司成明經業優擢第。補三水扶風渭南三¶
縣尉。授裏行監察殿中三御史。遷鳳閣舍人兼太子中舍。¶
又判鳳閣。又守秋官。行鸞臺三守侍郎同鳳閣鸞臺平章¶
事。坐公事降為綏州刺史。居無何。檢校春官。又試天官二¶
侍郎兼司尉卿。復除鸞臺侍郎同鳳閣鸞臺平章事。轉右¶ 
<pb:NFKB_QTW_p0231-17a>
庶子。轉文昌左丞。前後掌選及知考各二歲。九流銓總。代¶
天理物。公執其衡鏡。而野無遺賢。三載考績。惟王舊典。公¶
秩其幽明。而庶官咸事。斯並憲章臺閣。籍甚人倫。至於經¶
濟大道。彌綸庶務。嘉猷削於隱德。宏益晦於推美。蓋不得¶
而聞也。古人有言。進退在命。忠信在人。一出持州。再入莅¶
政。汲長孺之方直。時守外臺。胡伯始之詳明。亟司中禁。抑¶
有由焉。嗚呼。人之淑斯。宜享難老。昊天降戾。曾不憖遺。大¶
足元年二月七日。寢疾而終。春秋六十有三。歷事兩宮三¶
十餘載。奉上惟敬。臨下惟誠。密勿兩終。靜而調理。心尚坦¶
<pb:NFKB_QTW_p0231-17b>
率。不違名教之地。迹列軒裳。不雜風塵之伍。施與忘倦。鄉¶
黨穆焉。夷險若一。朋友義焉。所謂終溫且惠。行同歸於大¶
雅。克已復禮。身不離於令名。及東首歸全。西階徹奠。無食¶
粟之馬。無衣帛之妾。知與不知。莫不嘉歎。粵三月十四日。¶
假葬於國門之南費村。永刊昭烈。垂之幽礎。¶ 

** 司屬主簿博陵崔訥妻劉氏墓誌銘¶ 
:PROPERTIES:
:TITID: QTWTIT05338
:PERSID: QTWAUT0357
:END:

夫人劉氏。其先彭城人也。隋毗陵郡通守子將之曾孫。唐¶
滁州刺史德祖之孫。汾州刺史延嗣之女也。昔武子處秦。¶
厥初令氏。元王國楚。是為昌族。盛德之門。龍驥接彩。世祿¶ 
<pb:NFKB_QTW_p0231-18a>
之冑。龜武聯華。夫人璇室載蘭。蕙林曾秀。喈喈黃鳥。艷艷¶
清明。聞詩聞禮。竊比諸生。茂行淵心。實稱士女。及鳳飛啟¶
繇。夫婦盡琴瑟之和。鷄鳴咸纚。舅姑移喬梓之敬。友愛洽¶
乎姒孀。任恤周乎姻戚。豈惟禮備澄幕。工深機杼。固以能¶
循法度。宜其室家矣。年若干。以大足元年七月某日寢疾¶
而卒。粵二十九日某辰。假葬於某里。夫國喪賢嬪。家亡淑¶
媛。母氏垂白。頻奪所懷。稚子始孩。翦焉無倚。嗚呼。天道輔¶
仁。人道與順。眷茲大德。不遐三壽。何哉。報應之理。豈神食¶
其言。修短之期。將事歸於命。外姻畢萃。累歎不定。夫人即¶
<pb:NFKB_QTW_p0231-18b>
吾姨也。今薄譔素履。永刊幽石。圖史之外。有美存焉。其銘¶
曰。¶ 

崔實齊冑。劉亦漢宗。崇其顯媾。望偶族雙。閫闈是穆。饋奠¶
斯恭。貞歌浮漢。孝室洞江。珪璋其節。桃李其容。宜享偕老。¶
胡寧鞠凶。朝槿飛陌。春蘿墜松。夫傷子慕。去此何從。百歲¶
之後。魂兮合封。¶ 

** 四門助教尹先生墓誌銘¶ 
:PROPERTIES:
:TITID: QTWTIT05339
:PERSID: QTWAUT0357
:END:

先生諱守貞。天水冀人。蓋好學博古者也。本乎官族。稱為¶
尹氏。昔有尹佚。司周太史。暨乃吉甫。勤於宣王。格言大勳。¶ 

<pb:NFKB_QTW_p0231-19a>

布在詩傳。遠祖緯。魏僕射。曾祖欣。隋開府。大父珍。唐棣州¶
蒲臺令。父文。唐通州三岡令。先生積德餘慶。天錫純嘏。愿¶
而克恭。情與禮合。七歲誦爾雅。能通書契訓詁之義。識草¶
木鳥獸之名。十五誦三禮。能明君臣父子之道。定郊廟吉¶
凶之制。二十誦春秋尚書。能精五行九疇之數。斷襃貶會¶
盟之節。二十五誦詩及易。能辨政教雅頌之始。極變化生¶
生之至。又能誦古史百家之書。善文章草隷之則。恥夫流¶
俗背實嚮聲。飾華褰末。故每外和內厲。元元本本。學者如¶
<pb:NFKB_QTW_p0231-19b>
斯。不舍晝夜。垂拱四年。以明經高第。遂授大成。自延載之¶
後。條限賓薦。長安之初。大開貢舉。考功是歲千五百餘人。¶
召先生課覈淑慝。時稱無滯矣。天子聞其進通經術。乃下¶
制曰。成均大成尹守貞。業隆時習。功宣日就。既有勵於分¶
陰。俾參榮於杖席。可四門助教。詵詵青襟。有所仰矣。長安¶
二年六月十日晝寢。忽夢麟臺兩局爭召修文。覺而歎曰。¶
十二日稷。吾當往矣。因命親族序訣。至日。安枕俟期。俄然¶
而卒。春秋四十。可謂古之達化知命者也。嗚呼。天與之德。¶
而不永其年。天與之才。而不大其位。何乎。粵七月十七日。¶
葬於高陽原先君之舊塋。銘曰。¶ 

<pb:NFKB_QTW_p0231-20a>

尹氏之子。其殆庶幾。為仁由已。三月不違。謙成德柄。學也¶
身基。辟雍洋洋。可以療饑。環林之下。可以棲遲。我實道貴。¶
人言位微。修文地下。前哲同歸。子之知命。將歿先期。朝衣¶
東首。精魂高飛。人之云亡。胡不悽而。高陽之原。有陫其側。¶
郭門直視。松柏一色。邱隴纍纍。阡陌誰識。浮焉休焉。為我¶
心惻。¶ 

** 鳳閣尹舍人墓銘¶ 
:PROPERTIES:
:TITID: QTWTIT05340
:PERSID: QTWAUT0357
:END:

峨峨尹氏。太古之始。發源堯師。中葉周卿。爰暨初考。咸有¶
<pb:NFKB_QTW_p0231-20b>
頌聲。猗歟府君。代烈增盛。孝行之本。謙德之柄。耽樂道真。¶
含光無競。三典郡土。五行以正。再司府丞。百工興詠。茫茫¶
大造。物生遂性。虛無宰之。孰能力爭。位不充德。優游天命。¶
身沒道存。同符孔聖。是有才子。克成餘慶。¶ 

** 子曲阿令墓銘¶ 
:PROPERTIES:
:TITID: QTWTIT05341
:PERSID: QTWAUT0357
:END:

存為神鑑。歿為國殤。惟呂惟子。同歸義方。¶ 

** 徐氏子墓誌銘¶ 
:PROPERTIES:
:TITID: QTWTIT05342
:PERSID: QTWAUT0357
:END:

徐氏子者。名巖。字某。司封員外郎堅之第四子也。驥子睨¶
雲。鳳毛洗日。孝友因心。聰敏若神。置在膝前。巳會星辰之¶
氣。戲於牀下。能記賓主之詞。及總角成童。精意好學。問一¶ 
<pb:NFKB_QTW_p0231-21a>
知十。升堂覩奧。下筆成章而倫要。發言為論而卓詭。識者¶
咸謂增世構之崇蘊。益源流之洪潤。雖甘茂之孫。十二飛¶
辯。班彪之子。九歲能文。不尚之也。天乎何辜。顏項無命。年¶
十有三歲。大足元年九月。遭疾而沒。嗚呼哀哉。琱月始生。¶
不見其盈。瓊枝方秀。不見其茂。悲哉。銘曰。¶ 

生日何淺。死路何深。珠碎朓月。花殘稚林。哀哀父母。孰處¶
其心。¶ 

¶
