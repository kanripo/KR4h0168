#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0952-16a> 
#+PROPERTY: JUAN 0953
欽定全唐文卷九百五十三¶ 

<pb:NFKB_QTW_p0953-01a>

* 常暉¶ 
:PROPERTIES:
:PERSID: QTWAUT2861
:END:

** 舟賦¶ 
:PROPERTIES:
:TITID: QTWTIT18878
:PERSID: QTWAUT2861
:END:

昔者帝軒。君臣道叶。刳木為舟。剡木為楫。洪水以之徑度。大川於焉利涉。疑夏日之初蓮。似秋風之落葉。動而必利其物。居而必虛其心。善蘭桂之得性。惡泥滓之陸沈。清流澈影。岸狹波深。直容與而孤運。非軌轍之能尋。動而何極。居而不測。以謙虛而受盈。尚樸素而思飾。為而不有。質而能力。不以克己辭於功。不以利物矜其德。夫潛行不離於水。有似智焉。虛已以濟於物。有似仁焉。不畏蛟龍之浦。不恥魚鼈之泉。任規模於匠者。隨物理之推遷。橫不測之流。無慙於勇決。指送歸之路。有類於神仙。爾其渡遼按甲。伏波受命。絕島如雲。長川似鏡。值衝風之颯起。引孤帆而高映。榜人奇唱。櫂聲不一。赴海淩川。箭馳風疾。臨地角而長逝。望天涯而迥出。飄颻畫鷁。決孤影而排風。迢遞檣烏。轉危竿而就日。且夫履有常道。濟無不通。嘉守義於共伯。慚棄仁於衞公。安而不傾。得性江湖之上。悠哉獨運。託質浮況之浪。為用也大。為德也廣。操檝則津女輕歌。畫土則廩¶ 
<pb:NFKB_QTW_p0953-02a>
君孤往。襄城帶其寶劒。神亭飛乎銀仗。惟傅巖之版築。臨巨川而長想。¶ 

** 大舟賦¶ 
:PROPERTIES:
:TITID: QTWTIT18879
:PERSID: QTWAUT2861
:END:

崇崇大舟。內谽谺而坑谷。外突兀以山邱。長百尋。受萬斛。淺淮泗。滯原陸。兀若簸大海以出鯨魚。邈如漂崑崙而橫地軸。及夫縱大壑。鼓雄風。謺高濤。肇蒼穹。連山嶪於天外。疾雷吼於地中。當此時也。忽然湧出。漫若乘空。挺無何之鄉。樹摩天之檣。檜檝不舉。雲帆高張。平林焂閃以藏沒。㣥島飛動而相望。兩儀混沌。萬象渺茫。崇山成秋毫。滿月猶隙光。一日二日。經岷峨而歷扶桑。外甚馳騖。中唯虛閒。所以望之者勢同纍卵。居之者安如泰山。借如唐堯洪水。大浸桑田。包山上陵。刮地滔天。無巨舟矣。人其魚焉。有若漢武習戰。羽衞雲陳。鑿昆明者四十里。坐豫章者一萬人。夫其為大。與世殊倫。暨乎巨象初來。輪囷其貌。錙銖犀兕。蠛蠓貔豹。向非刻舟鑒其淺深。殆輕重而難較。岑彭西伐。杜預南征。千里江漢。三軍甲兵。若非廣艘宏舸。何以蜀滅吳平。稽前代之為用。信殊途而同軌。以古况今。相去遠矣。何者。我后無唐堯洪水。懲漢武昆池。笑魏家秤象。偃晉國興¶ 
<pb:NFKB_QTW_p0953-03a>
師。則大舟之用。殊於昔時。乃令守在海外。化漸無垠。浮三江以實倉廪。遶四溟以周乾坤。既而飛鳳詔。宣鴻恩。或西盡月窟。東臨朝暾。南國徂遊。北極馳奔。窮水路以適遠。為大舟之用存。於戲。向者將遊萬里之外。滯一曲之內。故知德有所長。皆以拙於用大。今以濟渡為功。適天下而皆通。假其風水之力。不離江漢之中。向使移舟為人。以海為主。元首契合。大舟夾輔。則傅說之濟川同功。軒皇之刳木何取。客有扣舷而歌曰。是舟也。非大匠則無以成。非大水則膠而傾。非大風則道不行。此皆大匠之則。大海之德。一日千里者。風之力也。¶ 

* 常德志¶ 
:PROPERTIES:
:PERSID: QTWAUT2862
:END:

** 兄弟論(并序)¶ 

:PROPERTIES:
:TITID: QTWTIT18880
:PERSID: QTWAUT2862
:END:

余以天倫篤睦。日重月深。每惟兄弟孔懷。在物無喻。嘗讀陸士衡之兄弟文。懃懃懇懇。未嘗不廢卷歎息。尚其為人。而世人云陸機兄弟同居。以之為異。傷哉。斯固異其所稀見也。將恐悠悠千載。不無此惑。敢託陸之旨。以作論云。客謂陸平原曰。吾聞天降地騰。夫婦之情見矣。星分岳列。兄弟之義存焉。是以聖人之立教也。上稽元極。下順人情。¶ 

<pb:NFKB_QTW_p0953-04a>

故使牉合為同穴之親。昆季有異居之道。斯則人倫之大典。豈作者之謬陳哉。而子大夫。名為習禮。伯仲無門庭之別。室家匪琴瑟之間。雖激揚風俗。獨為君子。違道任心。將使先人事也。事不師古。蒙竊惑焉。豈有說乎。願聞其旨。平原曰。何居。斯言之玷。可謂末學膚受。曾莫是師。即如君子之談。必且輕於身而累於俗矣。獨不聞夫六龍方駕。斯有御天之功。駟馬班如。用効行地之力。是故大鵬之始。宛轉北溟。鄧林之初。婆娑下土。至於羽翮相資。遂能負蒼天而遊。罩青雲而立。此則相須之道宏也。至如梁山萬仞。上干星辰。楚殿三休。俯臨風雨。及土石異勢。榱棟分離。遂與沙麓俱崩。㘭堂共泯。此則相須之道乖也。是知同德者易為功。離心者難為力。在物猶爾。而况人乎。然不善莫大於不睦。溺於情者薄於義。寡於私者豐於道。故牝雞晨鳴。三賢孥戮。關睢樂得。十亂同心。固名賢之所聞。豈烏有之談也。且夫兄弟者。同天共地。均氣連形。方手足而猶輕。擬山岳而更重。靈蛇可斷。兄弟之道無分。鶺鴒載飛。急難之情斯切。先王知兄弟之為重也。故歌之於韶夏之舞。誦之於風雅之篇。敦骨肉而正人倫。風鬼神而動天地。大矣哉。請為¶ 
<pb:NFKB_QTW_p0953-05a>
左右梗㮣其說。夫兄弟之情也。受之於天性。生之於自然。不假物以成親。不因言而結愛。䦧牆不妨於禦侮。踰里猶惜於伐樹。馭朽則須洛而歌。彎弓則涕泣而道。斯乃情存於不捨。義形於惻隱。豈如悠悠良辰。從容永歎而已。是以四鳥禽也。不能鳴離別之聲。三荊木也。不能忍分張之痛。矧在人流。有靦面目。折枝分骨。如何勿傷。至於夫妻之為義矣。非有血屬之親。譬猶風虎雲龍。騰嘯相感。至如髧彼兩髦。結歡二族。始有共牢之禮。終為同穴之親。斯亦未為輕也。然而德在聽從。主唯蘋藻。不可以寄百里之命。不可以託六尺之孤。况有棄姓無常。拂衣再醮。至如買臣之室。主父之妻。固未可以言也。自非道讚移天。德均維鵲。孰能長螽斯之羽翼。茂葛藟之本根者乎。是以通人君子。動無失德。全同生之重。則恭順有章。戒惟家之索。而椒蘭無替。夫妻和於鼎餁。兄弟穆於清風。綠衣無燕燕之悲。角弓匪騂騂之歎。其或分星宅土。開國承家。則能藩屏維城。左右王室。力足拔山。不敢問九鼎之重。才能動俗。不敢窺司馬之門。遂使封豕長蛇。望國門而斂迹。井蛙幕燕。覩磐石而飛鳴。故能本支百代。洪基峻極。配合二儀。平章百姓。其在¶ 
<pb:NFKB_QTW_p0953-06a>
白屋黃冠。蓽門圭竇。三逕五畝。有足相容。至有同衾共席。推梨讓棗。樂以簞瓢。榮同華萼。死生契。白刃交前。弟瘦兄肥。無胥遠矣。爾其友于怡怡。揚名以顯。高視風俗。長揖縉紳。斯又足為樂也。而無賴之徒。不思其友。或溺於私愛。棄彼天倫。生在膏腴。乘藉地勢。錫珪分竹。奄有山河。不能輔車相依。股肱同患。乃欲搖動我家室。拔塞我本源。既而青蠅飛於干旌。無極遊於二壘。集矢長勺。撫劒共池。是以五爭四裂。非關虵鬬之妖。九合一匡。猶見蠱流之禍。鬼神不勝其酷。生民不勝其弊。吁可畏也。何其謬哉。又有里閈之人。繩樞之子。棲息不過於蓬蓽。咀嚼不越於糟糠。無財可不忿爭。乃復尺布斗粟。不能相容。睚眦蠆介。側目切齒。遂使蕞爾箕帚。蠢爾孩童。萋菲其章。成是貝錦。於是乎分裂蝸角。稱競鴻毛。骨肉為行路之人。兄弟無陟岡之望。痛矣悲矣。何必情矣。宮之奇脣亡之歎。深可撫心。王叔治斷臂之言。足為流涕。其知也如此。其繆也如彼。遠乎得失。豈可同年而語哉。是知禍福無門。唯人所召。靜言成敗。則可得而論。何則。存亡之道。若行邁之有途。得之者安於廟堂。失之者顛沛斯及。至如三叔狼顧。七國雞連。貔虎搏噬。江¶ 
<pb:NFKB_QTW_p0953-07a>
山表裏。當其時也。滄波可汲而斷。泰山可蹋而覆。朱旗尚卷。蒼兕未馳。不待高壘之謀。勿俟銜枚之陣。固以冰泮瓦解。魚潰鳥驚。身膏草莽。名彰史策。經過者為之迴車。言談者為之洗耳。斯豈時不利而兵不勁者哉。固以天地所不容。人神所同惡者也。斯乃在和不在衆。在德不在強。商周之不敵。亦所聞也。假使驅長狄。駕遺風。宋萬附輿。慶忌參乘。勍弓飲石。長劍拄頤。冠雞佩猳。拖象拉兕。然而使之超九折。跨三危。浮呂梁。赴滄海。五尺童子。心知必亡。何則。道之非也。苟令心腹無瑕。昆季輯穆。雖使要離策杖。不占緩步。周流九逵。容可危乎。近者劉荊州之意氣。袁渤海之縱橫。當其吐納荊揚。鞭笞河朔。猛將厲於鵰鶚。謀臣盛於雲雨。從容嘯咤。有席卷八荒之心。固以震慴人靈。熏灼宇宙者。既而良圖未就。壯志先秋。瘡痏實生。蕭牆糜潰。天道與人心共往。生人與草木俱萎。雖睦於曹公。尚無旰食之暇。安得馬上而舞哉。斯有惑之甚也。豈如稷契昇朝。同心同德。魯衞為政。雖休勿休。得使康哉良哉之歌。洋洋盈耳。卜代卜年之祚。悠悠無極。是知管蔡之玉食。不如夷齊之餓死。君頹之萬(闕)不如延陵之退耕。詩不云乎。此令兄弟。綽¶ 
<pb:NFKB_QTW_p0953-08a>
綽有裕。不令兄弟。交相為瘉。善哉言也。吾無間然。今吾子以同穴者重之於天倫。異居者成之於行路。是見詩人之糟粕。未覩宮牆之室家。固未可與適道也。若以骨肉遠而為疎。即手足無腹心之用。牉合近而為重。即衣衾為血屬之親。若衣衾附體而可離。手足遠身而可絕。斯則室家之不侔於兄弟。固亦明矣。况作者之意。有異是乎。夫異家者所以避私。同穴者示以不返。故傳曰。昆季一體。又兄弟之道無分。然而有分者何。謂異居同財者。若委支體。於行路。阻天倫於胡越。固非其所謂願聞也。且余與士龍。少遭憫凶。攀風樹而興歎。懷仁義以罔極。零丁齠齔。霜露摧心。契九夷。更相為命。常恐黃耳蕭條。白駒超忽。洞庭木葉零。巖花落無時。雖復飲啄相依。光華未著。跼天蹐地。每深慙德。友于兄弟。何日忘之。將謂吾子有以成教。而反問我比以流俗。祇足以攪其心慮。非所望於吾賢也。於是客赧然而起曰。僕固小人。無聞至道。雖生堯舜之代。未登孔子之堂。苟有胷而無心。遂逐情而忘性。言排名義之外。身陷泥塗之下。今子大夫幸而見覩。博我以友弟。宏我以禮經。洋洋乎理出天人之表。恢恢焉道周仁義之鄉。而今而後。謹¶ 
<pb:NFKB_QTW_p0953-09a>
聞命矣。是知安社稷。御邦家。調陰陽。化風俗。播清猷於緗素。垂令範於黎甿。橫之於天地而自安。處之於生死而無慮者。其惟兄弟乎。¶ 

* 常惟堅¶ 
:PROPERTIES:
:PERSID: QTWAUT2863
:END:

** 立春出土牛賦(以平秩東作敬授人時為韻)¶ 

:PROPERTIES:
:TITID: QTWTIT18881
:PERSID: QTWAUT2863
:END:

月周於紀。水次於行。其候凜冽。其氣清英。倏歲陰之將盡。復陽春之載萌。知北陸之寒光尚斂。喜東郊之暖氣先迎。是以候雁思朔。潛鱗或驚。裂金犬以取諸助氣。策土牛以示乃發生。在弦望而宜早。當晦朔而得平。我皇於焉以設教。賢相由是以持衡。請循其本也。太史告時。有司選吉。冬官蕆事。牛人乃出。將協地紀。克符天秩。約歲時之儉泰。示農耕之遲疾。惟穀是登。惟人是恤。察前後之準。祈倉廪之實。故知丑以牛為用。牛以土為質。合陰陽之妙旨。齊冬夏之祕術。豈比夫作享昊天。為牲繭栗而已哉。於是時既斯得。令無不通。候農祥而取正。引丁壯而就功。我疆我理。自西自東。以茲政行而化洽。宜其人和而年豐。徒觀乎彼蟄將啟。斯牛是作。正我耒耜。務我耕鑿。首巍巍以山聳。角戢戢而林錯。制以洪縻。飾以丹雘。出北陸以送寒。佇西成而¶ 
<pb:NFKB_QTW_p0953-10a>
取穫。野人知五畝可樹。遊子懷二頃負郭。國之有令。罔敢不敬。一人布和。萬邦咸慶。恩深草木。澤浸翔泳。考來今之規矩。立振古之龜鏡。自得上行下效。紛紛輝映。然後鼎取新。革去舊。惟利是持。惟時是授。自可家給而人足。無乃兵強而國富。曾孫之稼克稔。唐叔之禾乃秀。不忤於物。有利於人。稽乎天文。上列於乾象。究諸地志。下協於坤珍。不獨山川其舍。曷云九十其犉。夫如是。物各遂其性。農不奪其時。仰崇邱之翼翼。登春臺而熙熙。相陳力而久矣。願負重而來斯。永懷種德。冀念茲而在茲。¶ 

* 唐榮¶ 
:PROPERTIES:
:PERSID: QTWAUT2864
:END:

** 紙鳶賦¶ 
:PROPERTIES:
:TITID: QTWTIT18882
:PERSID: QTWAUT2864
:END:

代有遊童。樂事末工。飾素紙以成鳥。象飛鳶之戾空。翻兮度。將振沙之鷺。杳兮空。先漸陸之鴻。抑之則有限。縱之則無窮。動息乎絲綸之際。行藏乎掌握之中。其翰非逸。其羽乃疾。弄輕影。昂素質。侔瑞鵲之臨河。學靈烏之就日。詭狀萬殊。奇姿非一。衝激吹而頻驚。入增塵而乍失。及夫晚際蕭寥。近日迢遙。出虛景。逼長宵。豔豔裔裔。亭亭迢迢。如片雪之初下。似殘雲之欲消。何裕如之囂囂。紛攜茲而玩玩。¶ 

<pb:NFKB_QTW_p0953-11a>

其上同綺翼之遷喬。其下若馴雛之就喚。虞羅獲免。弦繳莫憚。野鵠來遷而伴飛。都人相視而指看。歎乎升騰得勢。真假相亂。殊不慙鸚鵡之被籠。蒼鷹之受絆。六鶂尚退於宋都。大鵬猶沈於海畔。彼無識而無知。亦曷足以見嗤。但仰牽運。不能自為。無仙鶴九皋之響。乏晨雞五德之奇。零落倏忽。悠揚暫時。偕鵷鸞之侶。入鳳凰之池。向若勞力。高風莫吹。安有望於寥廓。必不出於藩籬。且紙之所尚。事有攸往。供筆陣之樂。起詞華之賞。故莫載於鳳文。而反圖於鴟像。因人而進。爭路而長。固不濟於時須。欲屏之兮何爽。¶ 

* 唐南華¶ 
:PROPERTIES:
:PERSID: QTWAUT2865
:END:

** 對修河隄不溉田判¶ 
:PROPERTIES:
:TITID: QTWTIT18883
:PERSID: QTWAUT2865
:END:

** 　乙主河隄郡守詰其不以溉田詞云亦有以據¶ 
:PROPERTIES:
:TITID: QTWTIT18883
:PERSID: QTWAUT2865
:END:

長河千里。聖主一清。漢帝宣防。猶負薪於瓠子。王尊東郡。尚堅立以安人。所以河公不仁。時聞泛濫。主司有事。每見隄防。蓋卻畧於石門。亦摧殺其水怒。傅以客土。將全其邑居。聚之淇竹。實拯以昏墊。常流不弛於正道。泗野寧浮於齧桑。諒巡植之為功。奚褰帷而見詰。必人同鄭白。食我京師。或且溉而有餘。何屯膏而不作。均夫鄴令。招不智於漳¶ 
<pb:NFKB_QTW_p0953-12a>
河。異彼武安。頓遺利於鄃邑。良能沃野。義在隨時。請據河渠之書。無違溝洫之志。¶ 

* 姜庭琬¶ 
:PROPERTIES:
:PERSID: QTWAUT2866
:END:

** 對祭侯判¶ 
:PROPERTIES:
:TITID: QTWTIT18884
:PERSID: QTWAUT2866
:END:

** 　得甲祭侯辭曰強飲食御史糾非息宴之禮不伏¶ 
:PROPERTIES:
:TITID: QTWTIT18884
:PERSID: QTWAUT2866
:END:

祭以主敬。射以觀德。三侯既設。遂聞熊豹之差。二簋可享。爰申脯醢之奠。甲進退有度。揖讓而升。方備於五善。詎畧於六藝。有如武子之妙。以取牛心。類后羿之能。無全雀目。祭必如在。神當格思。唯寧者立以繼代。不屬者抗而射汝。強飲強食。陳祝史之正辭。克禋克祀。介曾孫之景福。必也正其齒位。稱彼兕觥。將勞農以休息。乃示宴以惠慈。鐵冠所糾。恐未三思。鉛刀見用。終資一割。同於噬腊。難以甘心。¶ 

* 彭朝曦¶ 
:PROPERTIES:
:PERSID: QTWAUT2867
:END:

** 勤政樓視朔觀雲物賦(以天地交泰萬國歡心為韻)¶ 

:PROPERTIES:
:TITID: QTWTIT18885
:PERSID: QTWAUT2867
:END:

聖上以睿德昭宣。宸衷吉蠲。靜以法地。動而合天。天何言哉。每降鑒於明主。君為政也。亦仰觀乎上元。是以魯史薦書雲之典。禮經徵視朔之篇。於時㝢縣昇平。朝廷無事。闢¶ 
<pb:NFKB_QTW_p0953-13a>
朱樓於曉日。垂紫旒於空翠。至誠必應。果呈證聖之祥。至感必通。遂有效明之瑞。乍異色而抱日。或神光而覆地。是知昊穹成命。必在於昌期。元象著明。詎違於躔次。萬國來朝。十月之交。時當盈數。氣發陰爻。晴色俯臨。遠接黑龍之水。清輝四散。仍縈彩鳳之巢。臣竊觀前代之君也。居九重之深。據四海之大。遇皇天之陰隲。屬當時之交泰。則必怠政理而不修。唯昇平而是賴。今陛下則不然。體至道以得一。播元精以吹萬。發號施令。必酌於故實。垂範制法。亦咨乎前憲。古人云。朔者蘇也。陛下視之。所以蘇息兆人。雲者運也。陛下觀之。所以廣運明德。人既蘇而寧靖。德乃運而充塞。猶儲精而谷神。尚克己而作則。方將揚耿光於五聖。布深仁於萬國。三事大夫。抃而同歡。上言曰。陛下敦本棄末。圖易於難。夫此視朔。情深履端。况式瞻於萬象。將布政於千官。固可軼緹油而播美。藏金匱而不刊。然聖上方以無為作慮。不宰為心。鼓元氣之[:#AS-8867:⿳士冖䂞]。調薰風之琴。以至德撫御。以大明照臨。盛矣夫聖德若此。豈微臣之所能謳吟。¶ 

* 湯浚¶ 
:PROPERTIES:
:PERSID: QTWAUT2868
:END:

** 對鬯酒不供判¶ 
:PROPERTIES:
:TITID: QTWTIT18886
:PERSID: QTWAUT2868
:END:

<pb:NFKB_QTW_p0953-14a>

** 　太常申博士請供鬱鬯酒光祿以久無匠人且金草不知所出不造祠部亦以為禮有沿廢不允所請寺執見著唐禮豈得不行祠部云藉田准令兼給廪犧藉田令或不供犧亦廢用酒無鬱鬯於事何闕寺猶固執¶ 
:PROPERTIES:
:TITID: qtw-d1e256767
:PERSID: QTWAUT2868
:END:

祀事孔明。必先於酒醴。神其戾止。亦在於馨香。所以實彼樽彞。達其牆屋。太常恪勤乃職。無忝司存。光祿簡慢是彰。自貽伊戚。且酒人之職。素著於周官。酎飲之儀。頗聞於班史。殷因夏禮。斯損益之可知。漢立秦祠。固典章而無墜。本經不失。前法宜遵。何廢禮而速尤。欲隳官而招譴。包茅不入。尚責於齊侯。鬱鬯廢供。且虧於唐禮。既不知於金草。斯自掛於玉條。祠部所云。奚其不當。徒稱沿廢。罕顧禮經。且千畝陳儀。牲牢致用。而三清乏薦。犧象焉施。仙臺所論。愚管非測。禮虧禺若。刑其捨諸。¶ 

* 康子玉¶ 
:PROPERTIES:
:PERSID: QTWAUT2869
:END:

** 瓜賦¶ 
:PROPERTIES:
:TITID: QTWTIT18887
:PERSID: QTWAUT2869
:END:

巫山之岡。秦川之陽。垂條引蔓。布綠敷黃。彌皋被野。含芬吐芳。轉晨風之穆穆。湛宵露之瀼瀼。花葉則煜煜煒煒。文¶ 
<pb:NFKB_QTW_p0953-15a>
彩則焜焜煌煌。錦繡為之失色。霞日為之奪光。遠而望之粲兮爛。繁星列兮曜長漢。光色連延遙相煖。迫而察之瓞兮[:#AS-92F9:⿰帛⿱丿糸]。明璣盈蚌媚重泉。大鱗巨介近相連。細雨流風。每飄颻兮葉上。遊蜂戲蝶。時歷亂於花前。爾其大則三尺二升。美則金漿玉實。貍頭羊骹之字。黃㼐白摶之質。感仙貴於孫鍾。避世資於步[:#AS-84EC:⿰⻖⿱步馬]。異蔕表於前代。同心彰於曩日。既而橫綺席。會嘉賓。琴[:#AS-82F9:⿰罇]逸賞。海陸具陳。香分四座。氣雜八珍。既取類於母子。亦取辨於君臣。欽哉彼美。流玩不巳。何以剖之金錯刀。何以澆之玉英水。邵平因植以著業。阮籍託詞而興已。非但畱怨於戍夫。抑亦取誡於君子。¶ 

* 康元懷¶ 
:PROPERTIES:
:PERSID: QTWAUT2870
:END:

** 對為吏私田不善判¶ 
:PROPERTIES:
:TITID: QTWTIT18888
:PERSID: QTWAUT2870
:END:

** 　景為吏公田善私田不善或以議課不齊辭云非吏之罪¶ 
:PROPERTIES:
:TITID: QTWTIT18888
:PERSID: QTWAUT2870
:END:

阜俗敦本。長財飭力。三時展務。九扈分官。自公田而及私田。俾我疆而豐我理。千箱起詠。佇美於詩人。四體既勤。孰慙於夫子。當勤甿而有典。奚議課以不齊。景也伊何。職茲為吏。任農均力。未恤於人言。徇公害私。旋招於物議。事頗¶ 
<pb:NFKB_QTW_p0953-16a>
彰於妨奪。法難逭於科繩。考魯宣之舊章。有同大桀。徵穀梁之前志。須示小懲。宜詳刑於士師。盍歸罪於田畯。¶ 

* 康季子¶ 
:PROPERTIES:
:PERSID: QTWAUT2871
:END:

** 對事貌相似判¶ 
:PROPERTIES:
:TITID: QTWTIT18889
:PERSID: QTWAUT2871
:END:

** 　甲容貌與乙相似甲歿後門人師事乙鄰人讓其非禮¶ 
:PROPERTIES:
:TITID: QTWTIT18889
:PERSID: QTWAUT2871
:END:

容貌相似。陽貨惑於仲尼。德義可尊。門人師於有若。歲丁辰巳。甲遂云亡。月亦居諸。乙方傳學。實喪予於東魯。復疑汝於西河。已寂琴歌。詎聞金石。思其笑語。寧忘罰(一作菽)水之恩。慕彼威儀。(一作循誘)爰動頹山之戀。不墜吾師之業。還昇弟子之堂。惟爾嗣音。專之可也。讓其非禮。於已不然。有事古風。未驚今聽。¶ 

* 良士¶ 
:PROPERTIES:
:PERSID: QTWAUT2872
:END:

** 代韋令公謝先人贈官表¶ 
:PROPERTIES:
:TITID: QTWTIT18890
:PERSID: QTWAUT2872
:END:

臣某言。伏蒙天恩。贈臣父尚書右丞司農卿先臣某揚州大都督。禮極哀榮。感戴增懼。臣某中謝。臣父受教儒門。宣。力王室。雖典司綱轄。而未及崇班。臣殃咎所終。早失嚴蔭。恭守遺訓。致及人倫。逮事休明。謬登清貫。常恐不克負荷。¶ 

<pb:NFKB_QTW_p0953-17a>

忝辱祖宗。豈謂陽和之仁。因下炎上。雨露之澤。自葉流根。大府名藩。位秩崇重。授之庶姓。罕有其倫。是臣父著績於先朝。蒙寵於今日。臣事君之節。未効涓塵。為子之方。已榮松檟。感恩思報。豈謂為忠。覆族殞身。孰云非孝。方任有限。拜謝無由。徬徨海隅。進退哀懼。不任荷恩之至。¶ 

* 成震¶ 
:PROPERTIES:
:PERSID: QTWAUT2873
:END:

** 對稅畝多于什一判¶ 
:PROPERTIES:
:TITID: QTWTIT18891
:PERSID: QTWAUT2873
:END:

** 　得縣官稅畝多於什一御史糾其擅賦敗訴稱盡供軍旅二猶不足¶ 
:PROPERTIES:
:TITID: QTWTIT18891
:PERSID: QTWAUT2873
:END:

當官而行。必議徵斂。賦里以入。宜均有無。政或違於小康。稅乃行於大桀。是以我疆我理。分上下之田。有國有家。建中正之術。不是過也。皆將取焉。伊惟縣官。昧爾為政。誠合酌於古訓。量其經入。使穀不過藉。人斯樂輸。今乃將多徵於前。復重斂其後。所謂莫益或擊。徒聞浚我以生。雖億兆是謀。用給如貔之士。而徵求失道。寧忘碩鼠之詩。且九年之儲。常聞富國。二猶不足。匪曰能言。請從避馬之繩。庶叶公羊之訓。¶ 

* 程嬰¶ 
:PROPERTIES:
:PERSID: QTWAUT2874
:END:

<pb:NFKB_QTW_p0953-18a>

** 論窮達志¶ 
:PROPERTIES:
:TITID: QTWTIT18892
:PERSID: QTWAUT2874
:END:

君子寧小窮而大達。小人寧小達而大窮。小者人之役。大者人之道也。孟子論帝王之道於諸侯。諸侯不志我言則去之。豈不以小窮而大達也歟。衞鞅論帝王之道於秦伯。秦伯寐。於是鞅乃易之以霸強之術而苟容之。豈不謂小達而大窮歟。君子不患乎無才。患乎不知窮達之理也。孟子大達。遠盜蹊而遵正路者也。衞鞅大窮。舍正路而趨盜蹊者也。秦不知蹊以問鞅。鞅指之趨盜蹊而強去也。我知盜之蹊而返然之。曷若遵正路而遠盜蹊哉。¶ 

* 凌正¶ 
:PROPERTIES:
:PERSID: QTWAUT2875
:END:

** 對履畝稅公田判¶ 
:PROPERTIES:
:TITID: QTWTIT18893
:PERSID: QTWAUT2875
:END:

** 　渭南縣履畝稅而御史劾之曰公田不善恐乏軍儲¶ 
:PROPERTIES:
:TITID: QTWTIT18893
:PERSID: QTWAUT2875
:END:

兵惟靜難。食以聚兵。儻歲計之無虞。必軍須之不繼。縣司以職其日給。科彼倉儲。薿薿公田。嗟不登於晚歲。嗷嗷士卒。慮縣罄於糗糧。厚斂之旨。豈坐於冉求。盍徹之稅。已聞於有若。情非徇已。事或從權。請霽霜簡之威。庶獲雨田之稔。¶ 

