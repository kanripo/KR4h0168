#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0853-14a> 
#+PROPERTY: JUAN 0854
欽定全唐文卷八百五十四¶ 

<pb:NFKB_QTW_p0854-01a>

* 李懌¶ 
:PROPERTIES:
:PERSID: QTWAUT2356
:END:

懌。京兆人。唐末進士。入梁累官翰林學士。後唐莊宗入立。¶
貶懷州司馬。入為衛尉少卿。天成初復拜中書舍人。充翰¶
林學士。轉戶部侍郎右丞。充承旨。晉天福中自工部尚書¶
轉太常卿。歷禮部刑部二尚書。分司洛陽。開運末卒。年七¶
十餘。漢乾祐元年贈尚書左僕射。¶ 

** 封彭城郡王錢鏐為越王制¶ 
:PROPERTIES:
:TITID: QTWTIT17292
:PERSID: QTWAUT2356
:END:

制曰。惟天作元后。所以保茲黎元。惟王親諸侯。所以建我¶
<pb:NFKB_QTW_p0854-01b>
藩屏。蓋一人不能獨任。故列辟布於四海。自昔權輿。匪今¶
作俑。檢校太師守尚書侍中兼中書令上柱國彭城郡王¶
錢鏐。浙江孕靈。天目鍾秀。武足以安民定亂。文足以佐理¶
經邦。屬天步之維艱。投筆而起。憤皇靈之不振。枕戈不忘。¶
人方效忠。天未厭亂。漢宏托金刀之讖。董昌借越鳥之妖。¶
爾獨憂僭偽之爭強。共行天討。雪朝廷之深憤。自造地維。¶
屢挫淮氛。式遏廣寇。俾爾浙郡邑。永保金湯之固。屬部人¶
民。永享袵席之樂。爾四國有西歸之望。予一人無東顧之¶
憂也。昔平王東遷。庸依晉鄭。典午南渡。允賴并涼。卿之封¶ 
<pb:NFKB_QTW_p0854-02a>
地。朕在不蔽。援番君之故事。環勾踐之舊疆。建爾真王。允¶
茲東夏。於戲。節制兩藩。車徒萬乘。有子奪生死之權。驕心¶
易滿。有人民社稷之奉。侈心易生。不存忠義之心。曷保功¶
名之盛。書曰。惟命不于常。又曰。常厥德保厥位。欽哉欽哉。¶
勿替朕命。可進封越王。增食邑一千戶。實封一百戶。餘如¶
故。¶ 

** 徙封越王錢鏐為吳王勅¶ 
:PROPERTIES:
:TITID: QTWTIT17293
:PERSID: QTWAUT2356
:END:

勅曰。朕嗣登大寶。統理萬方。有推誠待人之心。少撥亂反¶
正之畧。京畿叛亂。宗廟震驚。來周公宅洛之謀。定商王遷¶
<pb:NFKB_QTW_p0854-02b>
殷之業。當茲更始。式表殊勳。檢校太師守尚書侍中兼中¶
書令上柱國越王錢鏐。一代偉人。三朝元老。定衰救亂。素¶
存忠義之心。濟世經邦。夙擅英雄之志。鄉兵一起。義聲四¶
馳。黃鉞初麾。江表大定。包茅時登乎天府。版籍歲貢於有¶
司。日月塵昏。牛女尋常拱北。淮河鼎沸。浙江日夜朝東。用¶
徙於越之封。大勾踐之境。爾其糾率侯服。翼戴中朝。選將¶
練兵。務農積粟。進可參桓文之烈。退可守吳越之區。寧俾¶
古人。專美前史。於戲。夫差適顛沛之際。罔替尊周。仲謀方¶
爭攘之時。猶知有漢。況爾名德。殿此大邦。必能宏濟艱¶ 
<pb:NFKB_QTW_p0854-03a>
難。一匡天下。予一人實有賴焉。詩不云乎。幹不庭方。以佐¶
戎辟。爾尚勉旃。可徙吳王。加食邑二千戶。實封二百戶。餘¶
如故。¶ 

** 封錢鏐為吳越王玉冊文¶ 
:PROPERTIES:
:TITID: QTWTIT17294
:PERSID: QTWAUT2356
:END:

皇帝若曰。天之視聽在人。有人斯得國。國之興廢在德。有¶
德則易興。雖曰歷數有歸。亦由人心允協。此商所以割夏。¶
周所以克殷也。迺者有唐告終。王政日紊。婦寺亂常於內。¶
蠻貊犯順於邊。列鎮張膽而相攻。大臣悶心而無措。惟思¶
家族。遑恤朝廷。朕起自兵戎。歷階節度。憂皇天之不弔。閔¶
<pb:NFKB_QTW_p0854-03b>
黎庶之倒懸。誓衆興師。為民請命。東征西怨。共徯我后來¶
蘇。簞食壺漿。咸若厥角墜地。竟以數州之力。大翦諸國之¶
鋒。歷試諸艱。遂叨九錫。稽舜禹之禪。法隋唐之勅。天步未¶
夷。人情習亂。因商民之思紂。嗾桀犬以吠堯。職具不供。何¶
所不至。咨爾啟聖光運同德功臣上柱國吳越王錢鏐。山¶
川毓秀。二五儲精。以不世出之才。行大有為之志。納交伯¶
府。翼戴中朝。清淮甸之邪氛。不得紊我王氣。斬羅平之妖¶
鳥。不得鳴我王郊。迨乎授禪之初。首遣宣諭之使。頗知天¶
命。不效狂謀。匪兼二國之封。曷奬尊王之義。今遣使金紫¶ 
<pb:NFKB_QTW_p0854-04a>
光祿大夫尚書上柱國姚垍使副尚書禮部主客員外羅¶
衮持節備禮。胙土分茅。冊爾為吳越國王。於戲。車徒萬乘。¶
何戎狄之不可膺。節制三方。何強梁之不可伏。矧百粵夏¶
后駐蹕之地。三吳太伯肇封之疆。勾踐用之以親周。夫差¶
以之而駕晉。方賴率三軍而梃荊楚。糾列國以平淮戎。允¶
為東海屏藩。永保中原重鎮。毋姑息以敗事。毋誇大以墮¶
功。欽哉欽哉。其聽朕命。¶ 

* 桑維翰¶ 
:PROPERTIES:
:PERSID: QTWAUT2357
:END:

維翰字國僑。洛陽人。後唐同光中進士。晉祖建號。授翰林¶
<pb:NFKB_QTW_p0854-04b>
學士禮部侍郎知樞密院事。改中書侍郎同中書門下平¶
章事。天福四年出為相州節度使。歲餘徙鎮泰寧。七年徙¶
鎮晉昌。少帝嗣位。徵拜侍中守中書令。封魏國公。尋罷為¶
開封府尹。少帝將降契丹。諷張彥澤害之。¶ 

** 諫賜優伶無度疏¶ 
:PROPERTIES:
:TITID: QTWTIT17295
:PERSID: QTWAUT2357
:END:

曏者陛下親禦胡寇。戰士重傷者。賞不過帛數端。今優人¶
一談一笑稱旨。往往賜束帛萬錢。錦袍銀帶。彼戰士見之。¶
能不觖望。士卒解體。陛下誰與衛社稷乎。¶ 

** 論安重榮請討契丹疏¶ 
:PROPERTIES:
:TITID: QTWTIT17296
:PERSID: QTWAUT2357
:END:

<pb:NFKB_QTW_p0854-05a>

竊以防未萌之禍亂。立不拔之基局。上繫聖謀。動符天意。¶
非臣淺陋。所可窺量。然臣逢世休明。致位通顯。無功報國。¶
省己愧心。其或事繫安危。理干家國。苟猶緘默。實負君親。¶
是以區區之心。不能自己。近者相次得進奏院狀報。吐渾¶
首領白承福已下。舉衆內附。鎮州節度使安重榮上表請¶
討契丹。臣方遙隔朝闕。未測端倪。思陛下頃在并汾。初罹¶
屯種。師少糧匱。援絕計窮。勢若綴旒。困同懸磬。契丹控弦¶
玉塞。躍馬龍城。直度陰山。徑絕大漠。萬里赴難。一戰夷兇。¶
<pb:NFKB_QTW_p0854-05b>
救陛下累卵之危。成陛下覆盂之業。皇朝受命。於此六年。¶
夷夏通歡。亭障無事。雖卑詞降節。屈萬乘之尊。而庇國息¶
民。實數世之利。今者安重榮表契丹之罪。方恃勇以請行。¶
白承福畏契丹之彊。將假手以報怨。恐非遠慮。有惑聖聰。¶
方今契丹未可與爭者。其有七焉。契丹自數年來。最為彊¶
盛。侵伐鄰國。吞滅諸蕃。救援河東。功成師克。山後之名藩¶
大郡。盡入封疆。中華之精甲利兵。悉歸虜北。即今土地廣¶
而人民衆。戎器備而戰馬多。此未可與爭者一也。契丹自¶
克捷之後。鋒銳氣雄。南軍因敗衂以來。心沮膽怯。況今秋¶
夏雖稔。而帑廩無餘。黎庶雖安。而貧弊益甚。戈甲雖備。而¶ 
<pb:NFKB_QTW_p0854-06a>
鍛礪未精。士馬雖多。而訓練未至。此未可與爭者二也。契¶
丹與國家恩義非輕。信誓甚篤。雖多求取。未至侵凌。豈可¶
先發釁端。自為戎首。縱使因茲大克。則後患仍存。其或偶¶
失沉機。則追悔何及。兵者凶器也。戰者危事也。苟議輕舉。¶
安得萬全。此未可與爭者三也。王者用兵。觀釁而動。是以¶
漢宣帝得志於匈奴。因單于之爭立。唐太宗立功於突厥。¶
繇頡利之不道。方今契丹。正抱雄武之量。有戰伐之機。部¶
族輯睦。蕃國畏伏。土地無災。孳畜繁庶。蕃漢雜用。國無釁¶
隙。此未可與爭者四也。引弓之民。遷徙鳥舉。行逐水草。軍¶
<pb:NFKB_QTW_p0854-06b>
無饋運。居無竈幕。住無營柵。便苦[:#AS-8DBB:⿰⺡⿱止⿰]。任勞役。不畏風霜。不¶
顧饑渴。皆華人之所不能。此未可與爭者五也。戎人皆騎¶
士。利在坦途。中國用徒兵。喜於走險。趙魏之北。燕薊之南。¶
千里之間。地平如砥。步騎之便。較然可知。國家若與契丹¶
相持。則必屯軍邊上。少則懼夷狄之衆。固須堅壁以自全。¶
多則患飛輓之勞。則必逐寇而速反。我歸而彼至。我出而¶
彼迴。則禁衛之驍雄。疲於奔命。鎮定之封境。畧無遺民。此¶
未可與爭者六也。議者以陛下於契丹。有所供億。謂之耗¶
蠹。有所卑遜。謂之屈辱。微臣所見。則曰不然。且以漢祖英¶ 
<pb:NFKB_QTW_p0854-07a>
雄。猶輸貨於冒頓。神堯武畧。尚稱臣於可汗。此謂達於權¶
變。善於屈伸。所損者微。所利者大。必若因茲交搆。遂成釁¶
隙。自此則歲歲徵發。日日轉輸。困天下之生靈。空國家之¶
府藏。此為耗蠹。不亦甚乎。兵戈既起。將帥擅權。武吏功臣。¶
過求姑息。邊藩遠郡。得以驕矜。外剛內柔。上凌下僭。此為¶
屈辱。又非多乎。此未可與爭者七也。願陛下思社稷之大¶
計。采將相之善謀。勿聽樊噲之空言。宜納婁敬之逆耳。然¶
後訓撫士卒。養育黔黎。積穀聚人。勸農習戰。以俟國有九¶
年之積。兵有十倍之彊。主無內憂。民有餘力。便可以觀彼¶
<pb:NFKB_QTW_p0854-07b>
之變。待彼之衰。用己之長。攻彼之短。舉無不克。動必成功。¶
計之上者也。惟陛下熟思之。臣又以鄴都襟帶山河。表裏¶
形勝。原田沃衍。戶賦殷繁。乃河朔之名藩。實國家之巨屏。¶
即今主帥赴闕。軍府無人。臣竊思慢藏誨盜之言。恐非勇¶
夫重閉之意。願迴深慮。免啟姦謀。欲希陛下暫整和鑾。畧¶
謀巡幸。雖櫛風沐雨。上勞於聖躬。而杜禍防微。實資於睿¶
畧。省方展義。今也其時。臣受主恩深。憂國情切。智小謀大。¶
理淺辭繁。俯伏惟懼於僭踰。裨補或希於萬一。謹冒死以¶
聞。¶ 

<pb:NFKB_QTW_p0854-08a>

* 盧擢¶ 
:PROPERTIES:
:PERSID: QTWAUT2358
:END:

擢。漢天福十二年官右拾遺。¶ 

** 請許朝臣封贈父母疏¶ 
:PROPERTIES:
:TITID: QTWTIT17297
:PERSID: QTWAUT2358
:END:

臣聞詩云。哀哀父母。生我劬勞。又仲由云。樹欲靜而風不¶
止。子欲孝而親不待。皆以昊天所覆。永報為難。今陛下信¶
及昆蟲。孝理天下。漏泉之澤。倘尚拘於常制。過隙之限。誠¶
何慰於孝思。今請應在朝內外文武臣寮亡父亡母。並請¶
特與追封。既存沒以知榮。則寰區而荷德。¶ 
¶
<pb:NFKB_QTW_p0854-08b>

* 許敬遷¶ 
:PROPERTIES:
:PERSID: QTWAUT2359
:END:

敬遷。漢天福十二年官左衛將軍。¶ 

** 請禁斷契丹樣裝服奏¶ 
:PROPERTIES:
:TITID: QTWTIT17298
:PERSID: QTWAUT2359
:END:

臣伏見天下鞍轡器械。並取契丹樣裝飾。以為美好。安有¶
中國之人。反效戎虜之俗。請下明詔毀棄。須依漢境舊儀。¶ 

* 趙熙¶ 
:PROPERTIES:
:PERSID: QTWAUT2360
:END:

熙字績巨。唐宰相齊國公光逢從子。起家授祕書省校書¶
郎。後唐天成中累遷南省正郎。晉天福中授祕書少監。遷¶
右諫議大夫。十二年。漢祖入太原。為晉州亂軍所殺。¶ 

** 請令詔書關送史館疏¶ 
:PROPERTIES:
:TITID: QTWTIT17299
:PERSID: QTWAUT2360
:END:

<pb:NFKB_QTW_p0854-09a>

伏以皇帝陛下應天御宇。纘聖承乾。咸從睿哲之功。克致¶
文明之運。始自乾坤蕩定。京輦廓清。箴規委諫諍之臣。輔¶
弼任賢良之士。莫不盡編竹帛。已播遐陬。其有聖德憂勤。¶
睿謀沉密。至理每叶於神化。格言皆契於天時。或拱極侍¶
衛之臣。或秉政樞機之地。或陛下有籌畫之妙。或大臣得¶
應對之儀。外班既不聞知。直史憑何紀錄。實慮歲月深久。¶
永作遺文。自此凡是內中公事。及詔書奏對。應不到中書¶
者。伏乞委內臣一人。旋具抄錄。月終關送史館。庶使簡編¶
<pb:NFKB_QTW_p0854-09b>
畢備。言動無遺。垂萬古之美談。顯一時之盛事。¶ 

** 請令文武兩班更互奏對疏¶ 
:PROPERTIES:
:TITID: QTWTIT17300
:PERSID: QTWAUT2360
:END:

伏自陛下乘乾之後。纘聖已來。從諫如流。求賢不倦。遂令¶
五日之內。一度敷敭。百辟之間。咸陳管見。伏覩武班朝士。¶
皆大國賢臣。或繼委藩任。或盡知民瘼。或久諳師旅。或深¶
知兵機。或將相子孫。或貔貅列士。或銜命每推於專對。或¶
臨戎嘗立於殊功。蘊器業而不敢自陳。有籌畫而無繇上¶
奏。方今烝黎尚困。兵革未銷。儻一言仰合於天心。一事有¶
資於軍志。可裨睿算。便致小康。抱材能者。無愧於朝廷。懷¶
義勇者。何慙於休運。伏望令兩班更互奏對。¶ 

<pb:NFKB_QTW_p0854-10a>

* 趙瑩¶ 
:PROPERTIES:
:PERSID: QTWAUT2361
:END:

瑩字元輝。華州華陰人。梁龍德中舉進士。為康延孝從事。¶
後唐明宗時。晉祖為保義節度使。以瑩為節度判官。及即¶
位。累遷門下侍郎同中書門下平章事兼吏部尚書。少帝¶
嗣位。拜守中書令。明年檢校太尉。出為晉昌節度使。移鎮¶
華州。入為開封尹。開運末復知政事。契丹滅晉。從少帝北¶
遷。卒於幽州。¶ 

** 請令呂琦尹拙修唐史奏¶ 
:PROPERTIES:
:TITID: QTWTIT17301
:PERSID: QTWAUT2361
:END:
¶
<pb:NFKB_QTW_p0854-10b>

所修唐史首尾二十一朝。[:#AS-92F9:⿰帛⿱丿糸]歷三百餘載。其於筆削。斯實¶
難辦。必藉㣥才。司分事任。張昭等五人奉勅同撰。內起居¶
郎賈緯丁憂去官。竊以刑部侍郎呂琦侍御史尹拙。皆富¶
典墳。嘗親簡牘。勸善懲惡。雅符班馬之規。廣記備言。必稱¶
董南之職。上祈聖鑒。俾共編修。¶ 

** 論修唐史奏¶ 
:PROPERTIES:
:TITID: QTWTIT17302
:PERSID: QTWAUT2361
:END:

伏以唐室君臨。歷年長遠。至若王言帝載。國史朝經。治平¶
之時。充溢臺閣。自季朝喪亂。迨五十年。四海沸騰。兩都淪¶
覆。竹簡漆書之部帙。多己散亡。石渠金馬之文章。遂成殘¶
缺。今之書府。百無二三。臣等虔奉綸言。俾令撰述。襃貶或¶ 
<pb:NFKB_QTW_p0854-11a>
從於新意。纂修須按於舊書。既闕簡編。先憂漏落。臣今據¶
史館所闕唐書實錄。請下勅購求。昔咸通中。宰臣韋保衡¶
與蔣伸皇甫煥撰武宗宣宗兩朝實錄。皆遇國朝多事。或¶
值皇輿播越。雖聞撰述。未見流傳。其韋衡裴贄。合有子孫。¶
見居職任。或門生故吏。曾託纂修。或祕藏於士族之家。或¶
韜隱於鉅儒之室。聖代方編於舊史。耆年有事於故朝。聞¶
此譔論。諒多快愜。況行恩奬。以重購求。請下三京諸道及¶
中外臣寮。凡有將此數朝實錄詣闕進納。請量其文武才¶
能。不拘資地。與除一官。如卷帙不足。據數進納。亦請不次¶
<pb:NFKB_QTW_p0854-11b>
奬酬。以勸來者。自會昌至天復。垂六十年。其初李德裕平¶
上黨。著武宗伐叛之書。其後康丞訓定徐方。有武寧本末¶
之傳。如此色類。記述頗多。復有世積典墳。家傳史筆。或收¶
纂當時除目。藏在私居。或採摭近代制書。以為文集。未逢¶
昌運。無以發明。今屬搜揚。誠為際會。既伸志業。佇見旌讐。¶
請下中外臣寮。及明儒宿學。有於此六十年內。撰述得傳¶
記及中書銀臺事史館日歷制詔冊書等。不限年月多少。¶
並許詣闕進納。如年月稍多。記錄詳備。請特行簡拔。不限¶
資序。臣與張昭等共議。所撰唐史。祇敘本紀列傳十志。本¶ 
<pb:NFKB_QTW_p0854-12a>
紀以綱帝業。列傳以述功臣。十志以書刑政。本紀以綱帝¶
業者。本紀之法。始於春秋。以事繫日。以日繫月。以月繫時。¶
以時繫年。刑政無遺。綱條必舉。須憑長歷。以編甲子。請下¶
司天臺。自唐高祖武德元年戊寅至天祐元年。為甲子轉¶
年長歷一道。以憑編述諸帝本紀。列傳以述功臣者。古者¶
衣冠之家。書於國籍。中正清議。以定品流。故有家傳族譜¶
族圖。江左百家。軒裳繼軌。山東四姓。簪組盈朝。隋唐己來。¶
勳書王府。故士族子弟。多自紀世功。備載簡編。以光祖考。¶
今宸恩渙洽。屬意譔論。卿士大夫。咸多世族。聞茲汗簡。孰¶
<pb:NFKB_QTW_p0854-12b>
不慰心。請下文武兩班及藩侯郡牧。各敘累代官婚名諱¶
行業功勳狀一本。如有家譜家牒。亦仰送官。以憑纂敘列¶
傳。十志以書刑政者。五禮之書。代有沿革。至開元刊定。方¶
始備儀。自寶應以來。典章漸缺。其祇見郊廟。冊拜公王。攝¶
事相禮之文。車輅服章之數。勢移權倖。禮或僭差。故軍容¶
釋奠於儒宮。舉朝議誚。巷伯扈鑾而法服。博士抗論。年代¶
既深。禮文斯忒。請下太常禮院。自天寶已後至明宗朝己¶
來。五禮儀注。朝廷行事。或異舊章。並據增損節文。一一備¶
錄。以憑撰述禮志。四懸之樂。不異前文。八佾之容。或殊往¶ 
<pb:NFKB_QTW_p0854-13a>
代。隋唐已來。樂兼夷夏。乃有文舞武舞之制。坐部立部之¶
名。天寶之初。雲韶大備。寶應之後。音律漸衰。郊廟殿廷。舊¶
章斯缺。自咸秦蕩覆。鐘石淪亡。龍紀返正之年。有司特鑄。¶
懸樂旋宮之義。空有其文。請下太常寺。其四懸二舞增損¶
始自何朝。及諸廟樂章舞名開元十部用廢本末。一一按¶
錄。以憑譔述樂志。刑名之制。代有重輕。隋唐以來。疏為律¶
令。然累朝雖有制勅相次。增益舊條。以此格律之文。未能¶
畫一。後勅不編於實錄。諸制多在於法書。請下大理寺。自¶
著律令己來後勅入格條者。及會昌己來所經疑獄。一一¶
<pb:NFKB_QTW_p0854-13b>
關報。以憑撰述刑法志。律歷五行。天文災異。中書實錄。前¶
代具書。自唐季亂離。簡編淪落。太史所奏。並不載於冊書。¶
謫見之文。時或存於星歷。請下司天臺。自會昌己來。天文¶
變異。五行休咎。歷法改更。據朝代年月。一一條錄。以憑撰¶
述天文律歷五行等志。唐初定官品令。三公三師為第一¶
品。尚書令僕射為第二品。兩省御史臺寺監長官六尚書¶
為第三品。自定令己後。官品錯舛。比諸令文。前後同異。又¶
有兼攝檢校之例。資授冊拜之文。軍容或盛於朝儀。使務¶
漸侵於省局。以此官無定令。位以賞功。臺府之權。隨時輕¶ 
<pb:NFKB_QTW_p0854-14a>
重。求諸官志。前代無聞。請下御史臺。自定令己後。文武兩¶
班品秩。或升或降。及府名使額。寺署廢置。官名更改。一一¶
具析。以憑撰述職官志。畫野離彊。實均九貢。帶河礪嶽。爰¶
命諸侯。唐初守邊。則有都督總管之號。開元命將。即有節¶
度按察之名。故刺史多帶於使銜。郡閣更兼於軍額。其後¶
四安之地。因亂多設於戎夷。九牧之中。乘寵遂邀於旄鉞。¶
故山河易制。名類實繁。請下兵部職方。自開元己來。山河¶
地理。使名軍額。州縣廢置。一一條列。以憑撰述郡國志。漢¶
述藝文。隋編經籍。蓋以總括典墳之部。牢籠流畧之書。唐¶
<pb:NFKB_QTW_p0854-14b>
初以迄開元。圖書大備。歷朝纂述。卷軸彌繁。若不統而論¶
之。何彰文雅之盛。請下祕書省。自唐初己來。古今典籍經¶
史子集。元撰人姓氏四部大數報館。以憑撰述經籍志。臣¶
名叨輔弼。學愧裁成。獲奉制書。俾專信史。伏以有唐纘歷。¶
累葉承平。文德武功。己紛綸於圖牒。記言載筆。尚闕漏於¶
簡書。皇帝陛下永念淪胥。深思揖讓。周武謁成湯之廟。不¶
忘故朝。漢皇封王赧之孫。蓋悲亡國。今則己覃優渥。爰勤¶
纂修。凡在臣僚。孰不知感。所懼史才短淺。識局荒唐。實慮¶
庸虛。有孤宸委。所陳條例。如可施行。請下所司。庶幾集事。¶ 

<pb:NFKB_QTW_p0854-15a>

* 李鏻¶ 
:PROPERTIES:
:PERSID: QTWAUT2362
:END:

鏻。唐宗室子。舉進士不第。常山趙王鎔辟為從事。後唐同¶
光初授宗正卿兼工部侍郎。出為河中節度副使。明宗即¶
位。召入為太子賓客。歷兵部戶部侍郎工部戶部尚書。轉¶
兵部尚書。晉天福中守太子少保。開運中遷太子太保。漢¶
祖即位。授守司徒。卒年八十八。贈太傅。¶ 

** 請朝官舉賢疏¶ 
:PROPERTIES:
:TITID: QTWTIT17303
:PERSID: QTWAUT2362
:END:

朝班自四品己上官。各許薦令錄兩人。五品六品官。許薦¶
<pb:NFKB_QTW_p0854-15b>
簿尉兩人。使廉慎能名者。同受爵賞。貪婪害物者。並坐刑¶
書。各舉所知。不蔽賢路。¶ 

* 龍敏¶ 
:PROPERTIES:
:PERSID: QTWAUT2363
:END:

敏字欲訥。幽州永清人。少仕州。攝參軍。後唐同光中累遷¶
兵部侍郎。授北京副畱守。召為吏部侍郎。入晉以本官判¶
戶部。遷尚書左丞。開運中改工部尚書。漢乾祐元年卒。年¶
六十三。贈右僕射。¶ 

** 條陳臺中事宜疏¶ 
:PROPERTIES:
:TITID: QTWTIT17304
:PERSID: QTWAUT2363
:END:

伏以臺司除御史中丞隨行印及左右巡事監察使并出¶
使印等外。其御史臺印一面。先准令式。即是主簿監臨。近¶ 
<pb:NFKB_QTW_p0854-16a>
年已來。緣無主簿。遂至內彈御史。權時主持。嘗隨本官。出¶
入不定。伏緣臺中公事。不同諸司。動繫重難。常憂遲滯。當¶
奏申堂之際。及牒州牒府之時。事無輕重。並使此印。今准¶
令式。逐日有御史一員臺直承受制勅公文。其御史臺印。¶
今欲勒畱臺中。不令在外。選差令史一人帖司一人。同知¶
此印。凡有諸色文按印發之時。指揮諸司。各置印歷一道。¶
具其事節件數。書在歷中。即於直官面前。點簡印發。其印¶
至夜封閉。候交直轉付下次直官。共議執行。保無差謬者。¶
伏以御史臺事總朝綱。職司天憲。所管人吏。色役最多。上¶
<pb:NFKB_QTW_p0854-16b>
至朝堂。次及班列。或在京勾簡公事。或外地催勘稽違。監¶
守狴牢。行遣按牘。或隨從出使。或祠祭監臨。凡有係於臺¶
司。皆須藉其人吏。俾無闕事。以贊國容。近年以來。人數極¶
少。及月限者。授官出外。為官滿者。追呼未來。人吏既到。不¶
勉公事。便至停滯。切以往歲臺中。亦闕人吏。曾於諸州抽¶
取。今欲於諸州使院內量事差取十人。據臺中諸司闕人。¶
臨時量才填補者。一具臺中令史。今欲條流。凡出官考滿。¶
卻來歸司者。便具到日申堂。請以到日繫其選限。如有經¶
年不到。追領不來。即具申堂。便乞除落名姓。¶ 

¶
