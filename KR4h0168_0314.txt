#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:KR4h0168_NKFB_0313-19a> 
#+PROPERTY: JUAN 0314
欽定全唐文卷三百十四¶ 

<pb:KR4h0168_NKFB_0314-01a>

* 李華(一)¶ 

:PROPERTIES:
:PERSID: QTWAUT0584
:END:

華字遐叔。趙州贊皇人。開元二十三年進士。天寶中累轉¶
侍御史禮吏二部員外郎。祿山陷京師。偽署為鳳閣舍人。¶
賊平。貶杭州司戶參軍。上元中以左補闕司封員外郎召。¶
不拜。李峴領選江南。表置幕府。擢檢校吏部員外郎。大歷¶
初卒。¶ 

** 含元殿賦(有序)¶ 
¶
<pb:KR4h0168_NKFB_0314-01b>

:PROPERTIES:
:TITID: QTWTIT06937
:PERSID: QTWAUT0584
:END:

宮殿之賦。論者以靈光為宗。然諸侯之遺事。葢務恢張飛¶
動而已。自茲已降。代有詞傑。播於聲頌。則無聞焉。夫先王¶
建都營室。必相地形。詢卜筮。考以農隙。工以子來。虞人獻¶
山林之幹。太史占日月之吉。雖班張左思。角立前代。未能¶
備也。而曩之文士。賦長笛洞簫懷握之細。則廣言山川之¶
阻。採伐之勤。至於都邑宮室。宏模廓度。則略而不云。其體¶
病矣。至若陰陽慘舒之變。宜於壯麗。棟宇繩墨之間。鄰於¶
政教。豈前修不逮。將俟聖德而啟。臣心輒極思慮。作含元¶
殿賦。陋百王之制度。出㣥子之胷臆。非敢厚自夸耀。以希¶
名譽。欲使後之觀者。知聖代有頌德之臣焉。其辭曰。¶ 

<pb:KR4h0168_NKFB_0314-02a>

維皇高祖。穆端命於元穹。萬有千載。鍾景祚於鴻裔。逮北¶
宮之尊嚴。上取法於天帝。乃圖正殿之逌居。規崇山而定¶
制。信神明幽贊。而人謀襲契。不然。何前王曠此之雄麗也。¶
先是大司空帥其屬。執度而相之曰。美哉川原。騖乎其大。¶
亘坤靈兮配乾剛。坤順乾而為龍。舒廣衍兮走㣥山。紛卻¶
面而朝宗。陵正陽之奕奕。鬱佳氣之葱葱。葢昊天之作。而¶
皇祗授元聖獲以造新宮也。乃審於龜筮。龜筮叶從。太卜¶
以告。神人咸同。皇曰欽哉。是將宜於朕躬。因以鴻稱。含元¶
<pb:KR4h0168_NKFB_0314-02b>
建名。易乾坤之說曰含宏光大。又曰元亨利貞。括萬象以¶
為尊。特巍巍乎上京。則命徵般石之匠。下荊揚之材。操斧¶
執斤者萬人。涉磧礫而登崔嵬。擇一幹於千木。規大壯於¶
喬枚。聲坎坎於青雲。若神踣而顛摧。勢動連崖。拉風碎雷。¶
倒勁梢於窮谷。斬巨柢於昭回。時也山祗效靈。波神作氣。¶
為桴為栰。羽疊鱗萃。朝泛江漢。夕出河渭。雲奔山橫。交積¶
於作宮之地。於是農事既收。靈臺勿亟。子來而就役者。周¶
邦畿而薄四海。咸忘勞而獻力。乃張為廣度。考正極星。邦¶
伯是經。國工研精。剗盤岡以為址。太階積而三重。因博厚¶
而順高明。築陵天之四墉。四墉既列。太階如截。下土相嶔。¶ 

<pb:KR4h0168_NKFB_0314-03a>

愕視沈沈。其始也。星鎚電交於萬堵。霜鋸冰解於千尋。擁¶
材為山。攢杵如林。乃占日月之吉。以成帝室。虹梁勁於中¶
極。榱桷戢以礱密。析姑繇以為楹。隳喬山以為礩。飛重檐¶
以切霞。炯素壁以留日。神標峻樀。鬼疊層楣。高卑迭拒。尋¶
尺相持。木從繩而後正。棟操宇而不危。階瑩冰級。瓦敷鱗¶
差。蕩晶景而升降。歘睒暘以交輝。聳大厦之奇傑。勢將頓¶
而復飛。爰詔有司。練日推時。徵考室於周頌。會公卿以落¶
之。丕赫哉。如俯如跂。若合若離。竦森修邃以窅徼。怳嶪騀¶
<pb:KR4h0168_NKFB_0314-03b>
而巖巍。謂衝飇激海兮。漩奫淪以無底。奔雷觸山兮。掉巘¶
崿而傾㩻。石鮫拖首於堂廡。狀出雲而撐鬐。崇高之制。靈¶
邱上盤。鄰斗極之光耀。邇天漢之波瀾。察鑿枘之吞吐。吸¶
山叢而水攢。建升龍之大斾。邈不至於階端。崢嶸孱顏。下¶
視南山。照燭無間。七耀迴環。咸[:#AS-FBED:●]欠欱赫以突兀。攇閌宏¶
以蕭摋。捧帝座於三辰。銜天街之九達。進而仰之。騫龍首¶
而張鳳翼。退而瞻之。岌樹顛而崒雲末。嶷兮峩峩。巨鼇戴¶
仙山而出滄波。劃兮煌煌。燭龍折穹穴而臨北方。排層城¶
而廓帝居。豁閶闔而面蒼蒼。左翔鸞而右棲鳳。翹兩闕而¶
為翼。環阿閣以周墀。象龍行之曲直。夾雙壺之鴻洞。啟重¶
閨之¶ 
<pb:KR4h0168_NKFB_0314-04a>
呀赩。趨堂塗而未半。望宸居而累息。惟上聖之欽明。爰聽¶
政而布德。去雕幾與金玉。絀漢京之文飾。熾丹雘於崚嶒。¶
抗重霄而競色。若乃紫微晨曀。彤墀夜明。雲薄萬栱。風交¶
四榮。冬止其陽。則釋裘而燠。夏休其陰。則捐絺以清。旂獵¶
風而振響。葉墜露而成聲。懸櫨駢湊。竦柱奔列。複檻[:#AS-8878:●]綴。¶
高牕景爇。黭日翳而罘連。曤天開而中絕。形持神而欲離。¶
足僂步而將跌。貯昭訓之崇崇。暽光範之揭揭。其南則丹¶
鳳啟塗。遐矚荊吳。十扇開閉。陰陽睢盱。容鼎九扃。方駕五¶
車。示王者之無外。不樹屏於清都。望仙闢於巽維。建福敞¶
<pb:KR4h0168_NKFB_0314-04b>
於坤隅。偃朱旗而櫜元甲。屯仡仡之驍夫。其後則深闈祕¶
殿。曼宇疎楹。瑞木交陰。元墀砥平。鮮風歷廡。淩霰飄英。蔭¶
藹武闉。增華穆清。玉燭內融。則嘉盛豐備。太陽臨照。而天¶
下文明。古有六寢。御茲一人。今也三朝。繇古是因。布大命¶
於宣政。澹元心於紫宸。羲和弭節於通乾。望舒停景於觀¶
象。密勿旒扆。臣人是仰。左黃閣而右紫微。命伊皋以為長。¶
其下則鶡冠魚服。良家茂族。厲禁非宜。金吾領之。其前則¶
置兩石以恤刑。張三侯以興武。告善之旌。登聞之鼓。節晷¶
漏於鍾律。架危樓之筍簴。以辨內外之差。以正東西之序。¶ 

<pb:KR4h0168_NKFB_0314-05a>

天光流於紫庭。倒景入於朱戶。騰祥雲之郁靄。映旭日之¶
葱蘢。清渠導於元氣。玉樹生於景風。夷坦數里。徘徊無窮。¶
羅千乘與萬騎。曾不得半乎其中。厥初經營。天下既乂。文¶
物未周。孤其壯麗。葢重於施勞。非不懷也。乃眷睿孫。睿孫¶
開元。萬物晏清而太和。掩書契之所論。既克廣於崇構。聲¶
明備而益尊。葢聖皇之孝也。揮綽變化兮動搖乾坤。其東¶
於是宏文教而開館。對日華之清閾。葢左學之遺制。協前¶
王之講德。其西於是延載筆之良史。俯月華之峻扉。集賢¶
<pb:KR4h0168_NKFB_0314-05b>
人於別殿。朝命婦於中闈。王風闡而成化。陰教備而不虧。¶
加以咏周詩而展親。睦魯衛而敦敘。因合族之來宴。置更¶
衣之豐宇。至於殿內諸曹。則左右有局。通軒並廡。物有恆¶
司。供無廢舉。又有銀璫珥貂。寺人巷伯。奉宣出納之令。更¶
踐宮中之役。熊羆之旅。董以龍武。矛㦸森森。材官羽林。聲¶
破邱山。氣讋飛沈。爪抉千鈞。跟騰百尋。克壯皇威。協比其¶
心。其外則校人掌馬。天駟在閑。以備順遊。放牧其間。望我¶
鑾和。陟彼高山。猶慮憲章或遺。國容未備。乃立掌匭之司。¶
館通事之吏。職在達下情於上天。儆王言於有位。堧通大¶
極。隥指龍池。重門內注。複道潛移。幽峻肅以相屬。光彤融¶ 
<pb:KR4h0168_NKFB_0314-06a>
以熺熺。元象著明。帝座維三。皇居設位。俯察仰參。翼室正¶
中。遊宮次南。北起含元。其容眈眈。總而言之。如山之壽。則¶
曰蓬萊。如日之昇。則曰大明。自茲而北。燕遊所經。達於苑¶
囿。不可殫名。周廬更呵。匝以環衞。南端百仞。上極霄際。卻¶
視甚[:#AS-FBED:●]冘崟。經塗廣深。繚以層城。黕為重陰。至若時雨膏¶
田。九農恞暢。雲歸山穴。儵以昭曠。白日麗於宮隅。混晶光¶
而益壯。於是風師斂威。纖壒不升。穎絕搖芒。葉無翻稜。自¶
中徂外。鏡洗川澄。弦直閭閻。井畫溝塍。靡迤秦山。陂陀漢¶
陵。知稼穡之艱難。見皇王之廢興。及乎元冥戒寒。海神飛¶
<pb:KR4h0168_NKFB_0314-06b>
雪。瑤城粉野。琪樹森列。玉宇璇階。雲門露闕。天華爽霽。朗¶
日朝徹。赤旗降庭。朱柱艷月。仰白帝而金精開。據河宮而¶
銀燭發。其或蠻夷不至。帝用興戎。降元帥於天上。發神謀¶
於禁中。皇靈震燿。殄厥渠凶。矯矯武臣。此焉獻功。操俘虜¶
而陳器械。恢莫大之威容。爾乃時殷仲冬。日正南至。上公¶
奉斝。㣥后在位。一人壽昌。萬國承賜。式燕以樂。欣欣且醉。¶
乃撞宮懸。砅碣天地。及乎獻歲元辰。東風發春。懸法象魏。¶
與人惟新。儼文物於王庭。兼九伐而宿陳。威儀之嚴。嶽嶽¶
振振。若太一披絪縕而俯百神。既而咸造勿褻。會朝清明。¶
璿柄¶ 
<pb:KR4h0168_NKFB_0314-07a>
指寅。寢闈發扃。皇帝御衮龍之法服。佩蒼璧之純精。執鎮¶
圭。導朱紘。降輦登階。微聞玉聲。於是典禮之官。贊王就位。¶
南面穆然。至若甸侯采衞。要荒閩貊。輸其方賮。罔不來格。¶
統以千官。六卿二伯。司儀敘進。象胥重譯。肅肅委皮。乾乾¶
奠璧。設以庭燎。天烘地赫。雷鼓殷殷。朱干玉戚。神簴如生。¶
熊羆敵。危昂歇向。歊爛歕射。金根玉輅。太常少伯。火列門¶
旂。霜交陛㦸。乃進元元以觀禮。從億兆之增增。金吾南首。¶
麾之以肱。遞攀援而聳仰。齊屨企而冠騰。太史來告。卿雲¶
勃興。灑豐澤於生人。答上元之休徵。申命司寇緩刑。冡卿¶
<pb:KR4h0168_NKFB_0314-07b>
降德。秩山川而問耆老。周雨露而均邦國。華戎竭歡。喜氣¶
闐塞。揭金雞於太清。炫晨光於正色。慶忭之聲。不踰辰而¶
靁四域。當斯時也。驅周驟漢。於廓煥爛。王臨於朝。天地貞¶
觀。靈宮巖巖。上下交贊。葢所以法乾道而遵帝度。豈惟安¶
體而明威者哉。夫瑤臺之美。不可以刑萬國。土階之陋。不¶
可以儀天下。奢不遜而儉固。允執中於大位。洪範曰皇建¶
其有極。富哉上聖之宏議也。詩歌楚室。頌美泮宮。諸侯之¶
事也。雲夢甘泉。宴恢景福。僻王之志也。論諸侯。曷若戴天¶
子。嘉僻王。曷若尊聖人。烈烈盛唐。祖武宗文。五帝赧德。¶ 

<pb:KR4h0168_NKFB_0314-08a>

六王慙勳。而政本乎慈。用過乎儉。夫蒼生所奉者惟君。所¶
愛者惟親。寧有君親宅體於卑室。而臣子得安其身乎。故¶
有熊明庭。帝姚總期。從人欲也。天垂定星。易有大壯。君人¶
法焉。聖朝猶斥其華而憑其質。今是殿也者。惟鐵石丹素。¶
無加飾焉。身居元眇。心與萬姓同畎畝之勞。以是臨眾。何¶
眾不賓。以是享神。何神不若。其天德歟。雖欲宮崑崙而館¶
不周。城八極而隍四海。猶未足儲鴻醇而俯丕耀。豈咸鎬¶
一京之所在。崇四瀆之前式。敕懷鉛之小臣。俾讎書於禁¶
<pb:KR4h0168_NKFB_0314-08b>
中。正百代之遺文。由是循環天造。耳目日新。敢頌成功。告¶
於神宗。無媿斯干之什。式昭聖德之容。頌曰。帝作含元。含¶
元言言。崒若日觀。呀為天門。太階三層。遠法崑崙。鎮茲秦¶
野。揭以周原。烈文祖宗。永錫孝孫。孝孫有慶。於以施令。奄¶
甸萬姓。受天休命。歌之頌之。管磬宜之。穆穆皇君。壽考無¶
期。既成斯文。客有勸之上者。對曰。前王之尤祥絕瑞。乃聖¶
朝之細事。今休徵已厭於聰明。頌聲亦飫於天意。私歌竊¶
抃。乃臣子之常志。又焉足以薦聞哉。客曰。不然。今至尊明¶
發不寐。有懷先皇。周文之孝也。允恭克讓。光溢海外。堯帝¶
之謙也。自即位已來。上下之休嘉。臣人之詠歌。歌於睿躬¶ 
<pb:KR4h0168_NKFB_0314-09a>
則固辭。頌於宗廟則無斁。今吾子之文明。昭乎累聖之耿¶
光。美於大君之孝德。可進而退。宜言而默。使雅頌之音。卷¶
而不舒。猶坦蕩其胷臆。無乃過歟。為人之下者。有可達乎¶
君親。雖濱於死。亦冒行之。況宗廟啟其心哉。臣華嘗聞遷¶
善之規。願附升歌之末。¶ 

** 哀節婦賦(有序)¶ 

:PROPERTIES:
:TITID: QTWTIT06938
:PERSID: QTWAUT0584
:END:

武康尉薄自牧嘗謂余曰。僕有賢女。適江陰尉鄒待徵。徵¶
亦良士。僕志之矣。鄒子孤立。時無古人。誰復知之。余嘗記¶
<pb:KR4h0168_NKFB_0314-09b>
其言。及江左之亂。待徵解印竄匿。其妻為盜所驅。將辱之。¶
妻密以待徵官告託付村媼。尋待徵付焉。而后就死。嗚呼。¶
自喪亂以來。士女以貞烈殆斃者眾。余不盡知之。若薄氏¶
者。與其父遊。聞其聲義動於江南。又焉得不賦之。命曰哀¶
節婦賦云爾。¶ 

昔歲㣥盜並起。橫行海浙。江陰萬戶。化為凝血。無蘭不焚。¶
無玉不折。峩峩薄媛。淵然明節。自牧之子。待徵之妻。玉德¶
蘭姿。女之英兮。鄒也避禍。伏於榛莽。婉如之嬪。執為囚虜。¶
匍匐泥沙。極望無覩。出授官之告。託垂白之姥。姥感夫人。¶
爰達鄒君。兵解求尸。宛在江濆。哀風起為連波。病氣結為¶ 
<pb:KR4h0168_NKFB_0314-10a>
孤雲。鳬鴈為之哀鳴。日月為之蒙昏。端表移景而恆直。勁¶
芳貫霜而獨存。知子莫若父。誠哉長者言。¶ 

** 望瀑泉賦¶ 
:PROPERTIES:
:TITID: QTWTIT06939
:PERSID: QTWAUT0584
:END:

曙無雲兮川無波。泛余舟於空碧。彼廬山浮重湖之上兮。¶
峩極天之峻壁。凝黛色之深明。噫林嶺之岑寂。何神造之¶
杳冥。躍騰泉於山脊。孤流皎皎於蒼梁。翠淙千仞兮懸帛。¶
玉繩縋於寥天。銀河垂於廣澤。春風雷兮簁霜雪。穿重雲¶
而下射。白龍倒飲於平湖。若天地之初闢。委滔滔兮東迤。¶
詎知夫維今之在昔。倚高帆而一望。豁余心兮灑滌。近古¶
<pb:KR4h0168_NKFB_0314-10b>
有鴈門上德兮昭洗塵昏。柴桑開士兮舍印推尊。靈境殊¶
象。詮微究原。人已古兮山在。泉無心兮道存。將默貫於精¶
極。欲置之而不言。¶ 

** 木蘭賦(并序)¶ 

:PROPERTIES:
:TITID: QTWTIT06940
:PERSID: QTWAUT0584
:END:

華容石門山有木蘭樹。鄉人不識。伐以為薪。餘一本。方操¶
柯未下。縣令李韶行春見之。息馬其陰。喟然嘆曰。功列桐¶
君之書。名載騷人之詞。生於遐深。委於薪燎。天地之產珍¶
物。將焉用之。爰戒虞衡。禁其翦伐。按本草。木蘭似桂而香。¶
去風熱。明耳目。在木部上篇。乃採斫以歸。理疾多驗。由是¶ 
<pb:KR4h0168_NKFB_0314-11a>
遠近從而採之。榦剖枝分。殆枯槁矣。士之生世。出處語默¶
難乎哉。韶余之從子也。嘗為余言。感而為賦云。¶ 

泝長江以遐覽。愛楚山之寂寥。山有嘉樹兮名木蘭。鬱森¶
森以苕苕。當聖政之文明。降元和於九霄。更祲沴之為虐。¶
貫霜雪而不凋。白波潤其根柢。元雪暢其枝條。沐春雨之¶
濯濯。鳴秋風以蕭蕭。素膚紫肌。綠葉緗蔕。疎密聳附。高卑¶
蔭蔽。華如霜雪。實若星麗。節勁松竹。香濃蘭桂。厭雜植於¶
人間。聊獨立於天際。徒翳薈兮為鄰。挺堅芳兮此身。嘉名¶
列於道書。墜露飲乎騷人。至若靈山霧歇。藹藹林樾。當楚¶
<pb:KR4h0168_NKFB_0314-11b>
澤之晨霞。映洞庭之夜月。發聰明於視聽。洗煩濁於心骨。¶
韻眾壑之空峒。澹微雲之滅沒。露草白兮山淒淒。鶴既唳¶
兮猿復啼。窅深林以冥冥。覆百仞之元谿。彼逸人兮有所¶
思。戀芳陰兮步遲遲。悵幽獨兮人莫知。懷馨香兮將為誰。¶
惋樵父之無惠。混眾木而皆盡。指㣥類而揮斤。遇仁人之¶
不忍。方甘心而剿絕。俄固柢於傾殞。憐春華而搴芳。顧落¶
日而迴軫。達者有言。巧勞智憂。養命蠲疾。人胡不求。肢殘¶
體剝。澤盡枯留。顦顇空山。離披素秋。鳥避弋而高翔。魚畏¶
網而深遊。不材則終其天年。能鳴則免於俎羞。奚此木之¶ 
<pb:KR4h0168_NKFB_0314-12a>
不終。獨隱見而罹憂。自昔淪芳於朝市。墜實於林邱。徒鬱¶
咽而無聲。可勝言而計籌者哉。吾聞曰。人助者信。神聽者¶
直。則臧倉譖言。宣尼失職。出處語默。與時消息。則子雲投¶
閣。方回受殛。故知天地無心。死生同域。紜紜品物。物有其¶
極。至人者。委性循於自然。寧任夫智之與力也。雖賢愚各¶
全其好惡。草木不夭其生植。已而已而。繄蔽不可得。¶ 

** 無疆頌八首(并序)¶ 

:PROPERTIES:
:TITID: QTWTIT06941
:PERSID: QTWAUT0584
:END:

臣華言。伏以漢明帝時。徼外蠻夷槃木白狼獻詩歌德。屬¶
<pb:KR4h0168_NKFB_0314-12b>
事史官。況臣自曾祖至臣。備國家職員。臣又逮事元宗肅¶
宗。今以餘年。獲事陛下。官歷御史補闕尚書郎。命薄多病。¶
不獲奔赴闕庭。恐先朝露。同於泥塵。若無歌詩頌德。曾蠻¶
夷不若也。敢述列聖為無疆頌。式昭皇家大慶無窮。謹昧¶
死稽首以聞。¶ 

** 高祖元頌一¶ 
:PROPERTIES:
:TITID: qtw-d1e88632
:PERSID: QTWAUT0584
:END:

昊昊旻天。監於下甸。興有德行。維隋之杪。時黷陰凝。陽潛¶
未登。人思炤矣。雷行龍興。盪濯雰慝。文明乎萬國。垂仁烝¶
人。載親天監。保我子孫。巍巍皇皇。後之皇丕承之。¶ 

** 太宗烈頌二¶ 
:PROPERTIES:
:TITID: qtw-d1e88638
:PERSID: QTWAUT0584
:END:

<pb:KR4h0168_NKFB_0314-13a>

高祖受天命誕興。太宗承天之命。帝煬昏逾。黎人毒痛。甚¶
爇於鑪。甚溺於塗。以號以呼。呼天無辜。高祖謂太宗。爾必¶
有天下。爾其訏謨。太宗稽首。恭受天命。臣請滌除。張我師¶
撫征四國。翦薙㣥慝。鼓一方三方振驚。默炤其靈。隨顧而¶
平。我負我乳。我安我成。以奉君父。以臨天下。任忠孝文武。¶
建禮章樂舞。我雖明德。諫則納汝。時維帝降祐之。自古明¶
后。莫如我德我勛。唐無疆天子之無疆。本太宗成命。¶ 

** 高宗康頌三¶ 
:PROPERTIES:
:TITID: qtw-d1e88645
:PERSID: QTWAUT0584
:END:
¶
<pb:KR4h0168_NKFB_0314-13b>

肇為阯為堂。實勤實勩。付俾厥裔。丕承后帝。帝思不忘。神¶
棐靜康。不曜而光。不求而昌。自中方外。達於夷羌。瞻我大¶
邦。助祭於廟。執貢朝於王。油油時雲。雨厥百穀。漻漻景風。¶
扇彼嘉穀。飴口飽腹。以厭以足。俾壽而福。都阜成天人。¶ 

** 中宗興頌四¶ 
:PROPERTIES:
:TITID: qtw-d1e88650
:PERSID: QTWAUT0584
:END:

屏蠆之毒。釁而為蝮。謀虐天之族。天祐聖祚。八柱將覆。帝¶
告五臣。保翼朕躬。赫赫彤彤。日昇雲中。五臣受命。鉞爾頑¶
凶。故曰再造我天下。生人鼓舞。既成矣。又奉父母。¶ 

** 睿宗德頌五¶ 
:PROPERTIES:
:TITID: qtw-d1e88655
:PERSID: QTWAUT0584
:END:

后戚之禍再興。有危競競。廟祧震怒。陰命聖子。翼登聖父。¶ 

<pb:KR4h0168_NKFB_0314-14a>

奮其神旅。宵仗金斧。金斧一斷。殄殲逆亂。大聖照臨。元元¶
宅心。歸祚於有功有德。於戲盛德。¶ 

** 元宗文頌六¶ 
:PROPERTIES:
:TITID: qtw-d1e88664
:PERSID: QTWAUT0584
:END:

丕鑠元宗之明。克孝克仁。允武允文。宣祖宗之光。垂於子¶
孫。盛禮畢舉。大樂畢陳。百蠻來賓。元元阜殷。戎或不賓。遣¶
師徂征。罔不頓顙。踣於雷霆。在漢方昌。用刑慘酷。中都繫¶
考。六萬餘人。使者按錄。誅千萬人。然後興王。光武赫赫。誅¶
沛賓客。以千以百。孝明稱賢。楚獄連年。坐死逮捕。以萬以¶
<pb:KR4h0168_NKFB_0314-14b>
千。猶曰漢祚宜長。越我宗祖。不忍用刑。至於元宗。哀彼鈇¶
鑕。降為鞭抶。誕告郡國。大為屋室。毉彼百疾。追懷登遐。止¶
害禽畜。旁為陂池。養鱗介族。既濡既渥。昆蟲草木。享國五¶
十年。㝢縣晏然。逆臣犯天。天念蒸人。若曰寧我負恥。不忍¶
人戰死。乃告元子。理兵朔鄙。西幸蜀都。命元子受圖。天下¶
既定。父堯子舜。歸於國都。無不忻愉。無不涕濡。傳聖自頤。¶
升靈太微。嗚呼上聖之道之純。不可度思。¶ 

** 肅宗孝頌七¶ 
:PROPERTIES:
:TITID: qtw-d1e88669
:PERSID: QTWAUT0584
:END:

穆穆孝慈。有如肅宗之誠。達於神祗。爰訓六師。震發北陲。¶
陵陵雷馳。西戎南蠻。北狄東夷。咸舉其旂。佐皇之威。帝心¶ 
<pb:KR4h0168_NKFB_0314-15a>
天和。無筮無卜。㽬然邱岳。破裂冰谷。逆隸傾覆。朝社大復。¶
屆於海之外服。以盥以濯。以舞以躍。帝在東宮。孝如文王。¶
蒸蒸其心。天地知其孝。既收鎬洛。祀於陵廟。奉迎上聖。天¶
日普照。有凶有孽。將噬將齧。我旂方設。則已顛蹶。如燂於¶
雪。尊嚴而仁。仁覆而嚴。大臣小臣。莫不潔廉。躬勤百度。百¶
度如其素。¶ 

** 今上昭頌八¶ 
:PROPERTIES:
:TITID: qtw-d1e88678
:PERSID: QTWAUT0584
:END:

大邦之興。維天相之。曷興曷相。則有德繼王。昔殷王盤庚¶
武丁。紹登殷明。矧我帝唐。丕承天命。疊引其慶。生我皇聖。¶
<pb:KR4h0168_NKFB_0314-15b>
幼冲聖敬。實左右肅宗。開國御戎。㣥帥稟教。舉則成功。自¶
西自東。如霆如風。蕩滌頑凶。罔不率從。既登天位。於變時¶
邕。人咸曰上如太宗。延億兆斯年。延億兆斯年。天博地崇。¶
罔不爾容。元宗元孫。象元宗列文。肅宗元子。承肅宗孝理。¶ 

** 平原公遺德頌(并序)¶ 

:PROPERTIES:
:TITID: QTWTIT06942
:PERSID: QTWAUT0584
:END:

維上帝降靈為賢。弻我大邦。鈞明說望。協期陳謨。仗鉞出¶
師。丕赫厥勛。大君以距嶺緣湖八州之域。天下震擾。此邦¶
全寧。內輔宗師。外飫軍旅。咽頤荊越。鍾以眷右。乃命平原¶
賓護東宮而尊大之。師長邦憲。肅清華夷。朱旂暢轂。平原¶ 
<pb:KR4h0168_NKFB_0314-16a>
戾止。秋霜伊何。視我直方。春雨伊何。宏我愷悌。公張氏諱¶
鎬。字從周。河內儒家。時賢薦讓。詔書徵起。三年之間。位登¶
將相。吉甫方叔。平原兼之。間歲臨海狂頑覆浙左。陷上饒。[:#AS-846D:●¶
]皖寇徒。殘害長吏。潛逼鍾陵宜春。盜帥家兵遍山。吏不¶
敢問。人愁苦之。公默麾偏師。勿駭吾人。無聲無色。㣥凶梟¶
夷。下遂其順。上遂其仁。咸曰不有平原。遑恤吾身。平原之¶
政。以類而舉。是邦胡寃。公薨於鎮。八州文武。吏人老幼。途¶
哭家祭。不能舉首。夫山傾川竭。未為成災。大臣盛德捨榮。¶
即哀災之大者。刻頌之義。發乎心。播乎聲。施事為教。感哀¶
<pb:KR4h0168_NKFB_0314-16b>
為德。公故吏侍御史博陵崔賁文明殿中侍御史昌黎韓¶
洄幼深監察御史趙郡李惟岳謨道大理寺丞王士華子¶
秀尚書刑部員外郎前袁州刺史張澹惟清袁州別駕吳¶
郡陸調牧臣及耆壽袁維清彭正運施希廷李開雲百姓¶
彭伋潘玉等一十二人咨余為頌。撫石而泣。故其詞也哀。¶
皇矣明王。求公於野。官在諫省。將鋤悖凶。謂公有勛庸。授¶
公肅宗。納為輔翼。專征獯戎。或蹇或通。易簡昭融。帝命平¶
原。八州隄封。深湖大江。宣布睿德。淳此下國。蕩除妖賊。安¶
其父子。爰及家室。時萬時億。山川出雲。生此元臣。獻歲發¶ 
<pb:KR4h0168_NKFB_0314-17a>
春。三靈化醇。今則逝矣。南方愁辛。嗚呼平原。如其仁。如其¶
仁。¶ 

** 潤州丹陽縣復練塘頌(并序)¶ 

:PROPERTIES:
:TITID: QTWTIT06943
:PERSID: QTWAUT0584
:END:

大蜡之祭辭曰。土反其宅。水歸其壑。先王因流下而導之。¶
故曰九川滌源。因迤匯而瀦之。故曰九澤既陂。以疏天地¶
之氣。以利元元之用。崇伯汨五行而殛羽山。臺駘障大澤¶
而封汾川。洪範首之。春秋載之。地有廣狹。事無今古。大江¶
具區惟潤州。其藪曰練湖。幅員四十里。菰蒲菱芡之多。龜¶
<pb:KR4h0168_NKFB_0314-17b>
魚鱉蜃之生。厭飫江淮。膏潤數州。其傍大族強家。泄流為¶
田。專利上腴。畝收倍鍾。富劇淫衍。自丹陽延陵金壇環地¶
三百里。數合五萬室。旱則懸耜。水則具舟。人罹其害九十¶
餘祀。凡經上司紛紛與奪八十一斷。嗚呼。曲能掩直。強者¶
以得之。老幼怨痛。沈聲無告。永泰元年。王師大翦西戎。西¶
戎既駾矣。生人舒息。詔公卿選賢良。先除二千石。以江南¶
經用所資。首任能者。是歲十一月二十三日。拜常州刺史¶
京兆韋公損為潤州。聲如飇馳。先詔而至。吏人畏伏。男女¶
相賀。即日上無貪刻。下無冤憤。公素知截湖開壤。災甚螟¶
蝥。臨事風生。指期以復。㣥謗雷動。山鎮恬然。中明獨裁。文¶ 
<pb:KR4h0168_NKFB_0314-18a>
之以禮。乃白本道觀察使兼御史中丞韋公元甫。中丞撫¶
手愜心。如公之謀。且曰。興利除害。得其人而後行。非常之¶
政。敢歸叔父。公乃申戒縣吏卒徒闢之。人不俟召。呼抃從¶
役。畚鍤葢野。浚阜成溪。增理故塘。繚而合之。廣湖為八十¶
里。象月之規。儔金之固。水復其所。如鯨噀射。洶洶隱地。雷¶
聞泉中。先程三日。若海之彌望。灝灝如吞吐日月。沈沈如¶
韞蓄風雨。所潤者遠。原隰皆春。耕者飽。憂者泰。於是疏為¶
斗門。既殺其溢。又支其澤。沃塉均品。河渠通流。商悅奠價。¶
人勇輸賦。遐邇受利。豈惟此州。每歲萌。陰乘陽。二氣相薄。¶
<pb:KR4h0168_NKFB_0314-18b>
大雨時行。㣥潦奔流。水得所入。盈而無傷。龍見方雩。稼蒙¶
其渥。時前相國彭城公劉尚書晏統東方諸侯。平其貢稅。¶
聞而悅之。白三事以聞。詔書裦異焉。彭城公宣命至江南。¶
捧詔授公。公率元僚掾吏令丞以下。至於耆艾。西向拜手。¶
忻戴皇明。人心上感。天降嘉澤。如有神祗。昭協厥志。公正¶
直而和。專靜而斷。嫉惡宥過。惠人察姦。純鈞精堅。百鍊不¶
耗。伐冰之貴。降從士禮。詩云。靖恭爾位。好是正直。宜其享¶
多福也。吏人入賀。公拱而謝之曰。尚書劉公觀察韋公奉¶
行王澤也。鄙何力之有焉。丹陽令杜孟寅秉公之清白。延¶ 
<pb:KR4h0168_NKFB_0314-19a>
陵令李令從如公之愛人。金壇令胡[:#AS-8F79:●]稟公之成規。及丹¶
陽耆壽周孝[:#AS-9061:⿰王褱]百姓湯源等。拜手而請曰。兌為澤。兌悅也。¶
水歸於澤。而澤悅於人。百年侵塞。而公啟之。臣哉隣哉。克¶
諧帝休。永代是式。三縣無災。若不碣而刻之。則命不揚於¶
厥後。後之人無以倚負也。華嘗學古。見訪為頌曰。¶ 

望沄沄兮視冥冥。鳥閒魚樂葭菼生。膏腴利倍起訟爭。斯¶
人怨抑痛無聲。韋公正直動神靈。百年淤淀為漻清。饑者¶
飫兮病者寧。詔書光寵恩濡榮。劃然眊矒復皎明。追琢刻¶
頌颺芳馨。¶ 
¶
<pb:KR4h0168_NKFB_0314-19b>

¶
