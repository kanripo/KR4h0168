#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0141-20a> 
#+PROPERTY: JUAN 0142
欽定全唐文卷一百四十二¶ 

<pb:NFKB_QTW_p0142-01a>

* 李百藥(一)¶ 

:PROPERTIES:
:PERSID: QTWAUT0121
:END:

百藥字重規。隋內史令德林子。開皇時襲爵安平公。武德¶
中授涇州司戶。太宗朝累官宗正卿。貞觀二十二年卒。年¶
八十四。諡曰康。¶ 

** 贊道賦¶ 
:PROPERTIES:
:TITID: QTWTIT04113
:PERSID: QTWAUT0121
:END:

下臣側聞先聖之格言。常覽載籍之遺則。伊天地之元造。¶
洎皇王之建國。曰人紀與人綱。資立言與立德。履之則率¶
<pb:NFKB_QTW_p0142-01b>
性成道。違之則罔念作忒。望興廢如從鈞。視吉凶於糾纆。¶
至乃受圖膺籙。握鏡君臨。因萬物之思化。以百姓而為心。¶
體太儀之潛運。閱往古以來今。盡為善於乙夜。惜勤勞於¶
寸陰。故能釋增氷於瀚海。變寒谷於蹛林。總人靈以胥悅。¶
極穹壤而懷音。赫矣聖唐。大哉靈命。時維太始。運鍾上聖。¶
天縱皇儲。固本居正。機悟宏遠。神姿凝映。顧三善而必宏。¶
祇四德而為行。每趨庭而為禮。常問寢而資敬。奉聖訓以¶
周旋。諟天文之明命。邁觀橋而望梓。即元龜與明鏡。自大¶
道云革。禮教斯起。以正君臣。以篤父子。君臣之禮。父子之¶
親。盡情義以兼極。諒宏道之在人。豈夏啟與周誦。亦丹朱¶ 
<pb:NFKB_QTW_p0142-02a>
與商均。既琱且琢。溫故知新。惟忠與敬。曰孝與仁。則可以¶
下光四海。上燭三辰。昔三王之教子。兼四時以齒學。將交¶
發於中外。乃先之以禮樂。樂以移風易俗。禮以安上化人。¶
非有悅於鐘鼓。將宣志以和神。寧有懷於玉帛。將克已而¶
庇身。生於深宮之中。處於㣥后之上。未深思於王業。不自¶
珍於匕鬯。謂富貴之自然。恃崇高以矜尚。必恣驕很。動愆¶
禮讓。輕師傅而慢禮義。狎姦諂而縱淫放。前星之耀遽隱。¶
少陽之道斯失。雖天下之為家。蹈夷險之非一。或以才而¶
見升。或見讒而受黜。足可以省厥休咎。觀其得失。請粗畧¶
<pb:NFKB_QTW_p0142-02b>
而陳之。覬披文而相質。在宗周之積德。乃執契而膺期。賴¶
昌發而作貳。啟七百之鴻基。逮扶蘇之副秦。非有虧於聞¶
望。以長嫡之隆重。監偏師於亭障。始禍則金以寒離。厥妖¶
則火不炎上。既樹置之違道。見宗祧之遄喪。伊漢氏之長¶
世。固明兩之遞作。高惑戚而寵趙。以天下而為謔。惠結皓¶
而因良。致羽翼於寥廓。景有慚於鄧子。成縱理之淫虐。終¶
生患於強吳。由發怒於爭博。徹居儲兩。時猶幼沖。防衰年¶
之絕義。識亞夫之矜功。故能恢宏祖業。紹三代之遺風。據¶
開博望。其明未融。哀時命之奇舛。遇讒賊於江充。雖借兵¶ 
<pb:NFKB_QTW_p0142-03a>
以誅亂。竟背義而[:#AS-FDC6:●]終。宣嗣好儒。大猷行闡。嗟被尤於德¶
教。美發言於忠謇。始聞道於韋匡。終獲戾於恭顯。太孫雜¶
藝。雖異定陶。馳道不絕。抑惟小善。猶見重於通人。尚傳芳¶
於前典。中興上嗣。明章濟濟。俱達時政。咸通經禮。極至情¶
於敬愛。敦友于於兄弟。是以固東海之遺堂。因西周之繼¶
體。五官在魏。無聞德音。或受譏於妲己。且自悅於從禽。雖¶
才高而學富。竟取累於荒淫。暨詒厥於明皇。構崇基於三¶
世。得秦帝之奢侈。亞漢武之才藝。遂驅役於㣥臣。亦無救¶
於彫弊。中撫愛。相表多奇。重桃符而致感。納鉅鹿之明規。¶
<pb:NFKB_QTW_p0142-03b>
竟能掃江表之氛穢。舉要荒而見羈。惠處東朝。察其遺跡。¶
在聖德其如初。實御牀之可惜。悼愍懷之云廢。遇烈風之¶
吹沙。盡性靈之神藝。亦自敗於凶邪。安能奉其粢盛。保此¶
邦家。惟聖上之慈愛。訓義方於至道。同論政於漢幄。修致¶
戒於京鄗。鄙韓子之所賜。重經術而為寶。咨政理之美惡。¶
亦文身之黼藻。庶有擇於愚夫。慚乞言於遺老。致庶績於¶
咸寧。先得人而為盛。帝堯以前哲垂裕。文王以多士興詠。¶
取之以正人。鑑之於靈鏡。量其器能。審其檢行。必宜度機¶
而分職。不可違方以從政。若其惑於聽受。暗於知人。則¶ 
<pb:NFKB_QTW_p0142-04a>
有道者咸屈。無用者必伸。謟諛競進以求媚。翫好不召而¶
自臻。直言正諫。以忠信而獲罪。賣官鬻獄。以貨賄而見親。¶
於是虧我王度。斁我彞倫。九鼎遇姦回而遠逝。萬姓望撫¶
我而歸仁。蓋造化之至育。惟人靈之為貴。獄訟不理。有生¶
死之異途。寃結不伸。乖陰陽之和氣。士之通塞。屬之以深¶
文。命之修短。懸之於酷吏。是故帝堯畫象。陳恤隱之言。夏¶
禹泣辜。盡哀矜之志。因取象於大壯。乃峻宇而雕牆。將瑤¶
臺以瓊室。豈畫棟以虹梁。或凌雲以遐觀。或通天而納涼。¶
極醉飽而形人力。命痿蹙而身受殃。是故言惜十家之產。¶
<pb:NFKB_QTW_p0142-04b>
漢帝以昭儉而垂裕。雖成百里之囿。周文以子來而克昌。¶
彼嘉會而通禮。重旨酒之為德。至醉歸而受祉。在齊聖而¶
溫克。若其酗醟以致昏。沈湎而成惑。痛殷受與灌夫。亦亡¶
家而喪國。是故伊尹以酣歌而作戒。周公以亂邦而貽則。¶
咨幽閒之令淑。實好逑於君子。辭玉輦而割愛。固班姬之¶
所[:#AS-8342:●]。脫簪珥而思愆。亦宣姜之為美。乃有禍晉之驪姬。亡¶
周之襃姒。盡妖妍於圖畫。極凶悖於人理。傾城傾國。思昭¶
示於後王。麗質冶容。宜永監於前史。復有蒐狩之禮。馳射¶
之場。不節之以正義。必自致於禽荒。匪外形之疲極。亦中¶ 
<pb:NFKB_QTW_p0142-05a>
心而發狂。夫高深不懼。胥靡之徒。韝緤為娛。小豎之事。以¶
宗祏之崇重。持先王之名器。與鷹犬而並驅。陵艱險而逸¶
轡。馬有銜橛之理。獸駭不存之地。猶有靦於獲多。獨無情¶
而內愧。以小臣之愚鄙。忝不貲之恩榮。擢無庸於草澤。齒¶
陋質於簪纓。遇大道行而兩儀泰。喜元良會而萬國貞。以¶
監撫之多暇。每講論而肅成。仰惟神之敏速。歎將聖之聰¶
明。自禮賢於秋實。足歸道於春卿。芳年淑景。時和氣清。華¶
殿邃兮簾帷靜。灌木森兮風雲輕。花飄香兮動笑。鶯嬌囀¶
兮相鳴。以物華之繁靡。尚絕思於將迎。猶允蹈而不倦。極¶
<pb:NFKB_QTW_p0142-05b>
耽翫以研精。命庸才以載筆。謝摛藻於天庭。異洞簫之娛¶
侍。殊飛葢之緣情。闕雅言以贊德。思報恩以輕生。敢下拜¶
而稽首。願永樹於風聲。奉皇靈之遐壽。冠振古之鴻名。¶ 

** 鸚鵡賦¶ 
:PROPERTIES:
:TITID: QTWTIT04114
:PERSID: QTWAUT0121
:END:

嘉靈禽之擢秀。資品物以呈祥。含金精於兌域。體耀質於¶
炎方。候風海而作貢。備黼黻以成章。繡領綺翼。紅衿翠裳。¶
飾以朱紫。間以元黃。碧雞仰而寢色。金鵝對以韜光。亘萬¶
里之重阻。隨四夷而來王。既逾嶺以自致。亦凌江而遡翔。¶
開神情之聰辨。發樞機而抑揚。粵惟上聖。先天成命。在萬¶ 
<pb:NFKB_QTW_p0142-06a>
物而畢覩。舉四海而咸鏡。仁沾草木。信暨翔泳。咨此鳥之¶
來儀。亦攝生而遂性。辨方物於圖象。具靈表於言詠。酬對¶
清敏。發吐祥正。實靡靡而可悅。雖喋喋而無競。徘徊阿閣。¶
容與堂皇。背風雲之遐路。承日月之休光。聽簫韶之逸響。¶
味椒掖之餘芳。更無歎於羅罻。終懷恩於稻粱。齊鵬鷃於¶
一指。屬鵷雛而兩忘。翠融孔質。鴻鶱鶚跱。應舞節以鸞回。¶
慕知來而鵲起。先假道於朱咮。方徐行於紺趾。配六象以¶
表德。參四靈而效祉。庭開霧夕。景淨霞空。乍褰珠網。始出¶
金籠。遊萬年於木末。翫四照於花叢。窺仙盤而飲露。登井¶
<pb:NFKB_QTW_p0142-06b>
幹以承風。懷故鄉之遠思。戀羈雌之舊侶。望天衢以寄聲。¶
托歸飛而延佇。不假物以自衞。必任真於出處。以薄伎而¶
見知。亦無憂於鼎俎。不違道以飾智。故忘情於所語。豈止¶
往來丹陛。周旋玉除。悅芝英之[:#AS-8552:⿱艹靃]靡。愛蓂莢之扶踈。將以¶
整六翮而遐逝。望一舉而沖虛。希九成之兆吉。覬七日以¶
傳書。時光華而始旦。歲蹉跎而遽晚。彼候雁與賓鴻。違風¶
霜而未返。嗟銜蘆以避繳。恨日暮而途遠。羨嚶嚶之好音。¶
獨遷喬於上苑。仰上林之爽塏。襲崑閬之重規。實神祕之¶
棲息。萃㣥飛之羽儀。翔靈囿。遊天池。翳叢薄。汎漣漪。况能¶ 
<pb:NFKB_QTW_p0142-07a>
言之擅美。冠同類以稱奇。奉皇恩之亭育。將謝生而莫施。¶
惟一人之有慶。願千載其若斯。¶ 

** 笙賦¶ 
:PROPERTIES:
:TITID: QTWTIT04115
:PERSID: QTWAUT0121
:END:

馬南郡天才豔發。含章挺生。既研精於舊史。亦流悅於新¶
聲。佩銀章於東洛。分竹使於南荊。芬盛德於蘭茝。獵香風¶
於杜蘅。縱調文於雅笛。留神思於和笙。客有遇於郢都者。¶
聞結風之妙曲。預高堂之歡宴。拂長袖而善留。絕飛纓以¶
增眄。重鳳翼之次羽。愛鸞音之清轉。請體物而味言。寄風¶
流於藻絢。君曰。懸匏出自西河。奇簳生於南國。山川載挺¶
<pb:NFKB_QTW_p0142-07b>
之異。班倕攄思之德。固常人之所知。無假言於翰墨。至於¶
曲引繁會之美。才人妖麗之則。實有動於余衷。庶陳辭而¶
祛惑。覬傳芳於風雅。將永代於刊勒。客曰唯唯。惟八音之¶
遞作。總六律而相旋。徐疾短長之攸濟。寒暑風雷之所宣。¶
清廟象功。則韶武播於金石。良辰歡宴。則鄭衞流於管絃。¶
豈無求於變俗。將區分而在焉。於是元英變呂。青陽戒律。¶
雲捲蕙樓。風生蘭室。柳佩翠而辭寒。梅含香而受日。始覺¶
華樹鶯啼早。不悟雕梁燕來疾。縱勝氣之逍遙。眷春光而¶
怡逸。命郊驛以迎賓。爛華茵而促膝。玉饌厲而不爽。金罍¶ 
<pb:NFKB_QTW_p0142-08a>
湛而將溢。佳麗新妝。徐步長廊。風搖裙佩。日照釵梁。慣同¶
琱輦。乍出閑房。時顧步而疑進。或輕臨而欲翔。耀千金之¶
重價。婉二八而成行。發繁絃於流徵。動浮磬於清商。舒披¶
蓮於舞席。散垂藻於歌牀。獨仙吹之容裔。將凌雲而抑揚。¶
見秦趙之音劣。識巴渝之調下。掩衆技而奪氣。諒聲高而¶
和寡。歌狂會於楚謠。詠承筐於周雅。既駭聽於吳札。亦留¶
神於晉野。婉婉鴻驚。喈喈鳳鳴。或萬殊而競響。乍孤囀而¶
飛聲。清則混之而不濁。濁則澄之而不清。實當無而應有。¶
固虛受而徐盈。舄奕多緒。紛綸難狀。抑之則徘徊[:#AS-92F9:⿰帛⿱丿糸]密。申¶
<pb:NFKB_QTW_p0142-08b>
之則散朗寥亮。始掩斂以夷靡。終優游以怊悵。隨流睇而¶
煦愉。應微嚬而悽愴。挫玉簫之清管。息瓊篁之虛唱。落遺¶
囀於梁間。墜纖腰於掌上。既而重門半掩。高宴將終。飄餘¶
音於霄漢。遏嬌韻於房櫳。遠而聽之。若遊鴛翔鶴。嘹唳飛¶
空。近而察之。譬瓊枝玉樹。響亮從風。信絕俗之神解。何變¶
態之無窮。爾乃綺帳垂。妓行散。巫雲斂。楚歎。獨婉孌於瑤¶
笙。尚[:#AS-8563:⿰⺯⿸厂⿱田坴]綿於皓腕。蘇合薰兮龍燭華。連理解兮鴛枕粲。既¶
藉寵而橫陳。恣深心之祕翫。懼管聲之易歇。恐君愛之難¶
終。起長歌於清夜。寄微意於春風。歌曰。新聲雖自知。舊¶ 
<pb:NFKB_QTW_p0142-09a>
寵會應移。無令棗下吹。變作一枯枝。重歌曰。為想雍門歎。¶
當思執燭遊。不惜妾身難再得。方期君壽度千秋。¶ 

** 皇德頌¶ 
:PROPERTIES:
:TITID: QTWTIT04116
:PERSID: QTWAUT0121
:END:

臣聞聖人與天地合其德。與日月合其明。含吐陰陽之氣。¶
彈壓山川之精。叶吹萬以亭育。總得一而為貞。我所以誕¶
膺明命。大寶鴻名。(闕)惟皇唐之獨運。冠風聲之往初。練五¶
氣於圓葢。張四極於方輿。定㣥雄之逐鹿。拯方割之為魚。¶
在炎靈之交喪。屬皇輿之敗德。降薦瘥於上元。恣咆哮於¶
中國。無小無大。圖帝圖王。匹夫匹婦。為蟊為賊。舉率土而¶
<pb:NFKB_QTW_p0142-09b>
咸棄。雖同舟而作慝。彼獨夫之肆志。何汨典而亂常。固違¶
道而滅德。實罔念而作狂。始結怨於庶黎。終自絕於彼蒼。¶
八荒九有。山潰川竭。天軸且迴。地維將絕。文章咸盪。風雅¶
咸缺。在忠良而必焚。罄冠冕而同裂。或滔天而嫁禍。或觸¶
山而作孽。極殷區以陸沈。盡漢塗而喋血。天縱神武。景屬¶
上皇。自白水而龍躍。肇參墟而鳳翔。在中塗而聽誦。將再¶
駕而翦商。惟神機之獨運。乃撫翼而高驤。命蒼兕而臨河¶
曲。殺黑龍而濟冀方。指牧野而大誓。師鳴條而悔亡。惟聖¶
德之懷遠。敷彞倫於絕漠。在窮髮而畢冠。伊左袵而俱削。¶ 

<pb:NFKB_QTW_p0142-10a>

戎亭虛警。守大荒之外。地險悉平。夷中國之軼。合綦會而¶
作貢。極遐方而獻琛。薦環裘而委質。候風海而歸心。周八¶
荒而率俾。重九譯而相尋。效狻猊於昧谷。維神屏於鄧林。¶
應咸池而率舞。游上苑而懷音。竭寶用而咸競。罄虛心而¶
畢舉。乍鳴觀閣。時遊林籞。文表仁義。聲諧律呂。下神雀於¶
帝臺。道甘泉於神渚。龜書龍匣。河洛將遊。東鰈西鶼。云亭¶
載佇。其餘藏山祕澤之珍。摭實排虛之侶。俱叶契於圖牒。¶
差無得而稱序。昔天靈之八萬千歲。姬周之三十六王。蓋¶
<pb:NFKB_QTW_p0142-10b>
歷數之小。曾不足以揄揚。惟聖朝之期運。符上帝之會昌。¶
臣下拜而稽首。獻福壽之無疆。資卜年與卜歷。共地久而¶
天長。¶ 

** 勸封禪表¶ 
:PROPERTIES:
:TITID: QTWTIT04117
:PERSID: QTWAUT0121
:END:

大禮與天地同節。大樂與天地同和。六宗五帝。禋祀惟永。¶
名山大川。饗禮無輟。而告成方岳。獨異師古。自朝及野。馳¶
心蕩慮。伏願御六氣之辨。順四序之和。升彼岱宗。具斯盛¶
禮。聽萬歲之逸響。紹千載之遐蹤。¶ 

** 請放宮人封事¶ 
:PROPERTIES:
:TITID: QTWTIT04118
:PERSID: QTWAUT0121
:END:

自陛下受命已來。詔示天下。薄賦輕徭。恤刑慎獄。躬行節¶ 
<pb:NFKB_QTW_p0142-11a>
儉。減損服御。雖堯舜德音。無以過此。然陰氣鬱積。亦恐是¶
旱之咎徵。往年雖出宮人。未為盡善。竊聞大安宮及掖庭¶
內。無用官人。動有數萬。衣食之費。固自倍多。幽閉之寃。足¶
感和氣。亢陽為害。亦或由茲。¶ 

** 安置突厥議¶ 
:PROPERTIES:
:TITID: QTWTIT04119
:PERSID: QTWAUT0121
:END:

突厥雖云一國。然其種類區分。各有酋帥。今宜因其離散。¶
各即本部署為君長。使不相臣屬。縱欲存立阿史那氏。惟¶
可使存其本族而巳。國分則弱而易制。埶敵則難相吞滅。¶
各自保全。必不能抗衡中國矣。仍請於定襄置都護府。為¶
<pb:NFKB_QTW_p0142-11b>
其節度。此安邊之長策也。¶ 

** 大乘莊嚴經論序¶ 
:PROPERTIES:
:TITID: QTWTIT04120
:PERSID: QTWAUT0121
:END:

臣聞天帝受無上之法。景福會昌。輪王致正真之道。神祇¶
合德。是則聖人執契。元化潛通。至誠所感。冥功斯應。皇情¶
西顧。法海東流。如開洪範之圖。似得圓光之夢。持綫妙典。¶
發金口而祕綸言。書葉舊章。自龍宮而升麟閣。昔迦維馭¶
世。大啟法門。懸明鏡於無象。運虛舟於彼岸。空有兼謝。生¶
滅俱忘。絕智希夷之表。遺形動寂之外。然隨緣利見。應跡¶
生知。震大地而萃人天。放神光而掩日月。百億須彌。俱霑¶ 
<pb:NFKB_QTW_p0142-12a>
聲教。三千世界。盡入提封。愍三毒之韁鎖。矜五陰之[:#AS-8563:⿰⺯⿸厂⿱田坴]葢。¶
惜飛電於浮生。歎懸籐於逝水。八關云闢。開慧識於幽途。¶
三乘方軌。運慈心於朽宅。龍興霧集。神動天隨。大道為心。¶
望法雲而遐舉。聞聲悟道。漸初地而依仁。遷柰苑之喬枝。¶
入祇園之奧室。酌智水之餘潤。承慧日之末光。既而稅駕¶
連河。歸真雙樹。聖靈逾遠。像教浸微。大義或乖。斯文將墜。¶
穿鑿異端。分析多緒。是末非古。殊塗別泒。天親初學之輩。¶
尚致西河之疑。龍樹究竟之儔。彌深東魯之歎。仰惟法寶。¶
盡諦無為。故經文云。佛以法為師。佛從法生。佛依法住。豈¶
<pb:NFKB_QTW_p0142-12b>
止研幾盡性。妙物窮神。出入無間。包含元氣而已。若夫惟¶
天為大。寒暑運其功。謂地蓋厚。山澤通其氣。是以姬文以¶
大聖之姿。幽贊易道。邱明懷同恥之德。祖述微言。諸經著¶
論。俯同斯旨。大乘莊嚴論者。無著菩薩篹焉。菩薩以如來¶
滅度之後。含章秀發。三十二相。具體而微。八千億結。承風¶
俱解。宏通正法。莊飾經王。明真如功德之宗。顯大士位行¶
之地。破小乘執著。成大乘綱紀。其菩提一品。最為微妙。轉¶
八識以成四智。束四智以具三身。詳諸經論。所未曾有。可¶
謂聞所未聞。見所未見。聖上受飛行之寶命。總步驟於前¶ 
<pb:NFKB_QTW_p0142-13a>
王。屈天師之尊。智周萬物。應人皇之運。道照三明。慈慧外¶
宣。神機內湛。端扆而役百靈。垂拱而朝萬國。彌綸造化之¶
初。含吐陰陽之際。功成作樂。既章韶舞。治定制禮。言動翠¶
華。金輪所王。封疆之固惟遠。芥城雖滿。龜鼎之祚無窮。光¶
闡大猷。開導㣥品。凡諸內典。盡令翻譯。摩伽陀國三藏法¶
師波羅頗伽羅蜜多羅。唐言明友。即中天竺剎利王之種¶
姓也。以得大唐貞觀元年十二月入京。法師戒行精勤。才¶
識明敏。至德隣於初果。多能亞夫將聖。繼澄什之清塵。來¶
儀上國。摽生遠之逸氣。高步宏門。帝心簡在。皇儲禮敬。其¶
<pb:NFKB_QTW_p0142-13b>
博聞強記。探幽洞微。京城大德。莫不推許。粵以貞觀四年。¶
恭承明詔。又勅尚書左僕射邢國公房元齡散騎常侍行¶
太子左庶子杜正倫詮定義學。法師慧乘慧朗法常智解¶
曇藏智首道岳惠明僧辨僧珍法琳靈佳慧賾慧淨元謨¶
僧伽等於勝光寺共成勝業。又勅太府卿蘭陵男蕭璟監¶
掌修緝。三藏法師云。外國凡大小乘學。悉以此論為本。若¶
於此不通。未可宏法。是以覃思專精。特加研究。慧淨法師¶
聰敏博識。受旨綴元。元謨法師善達方言。又兼義解。至心¶
譯語。一無紕繆。以七年獻春之始。撰定斯畢。勒成十有三¶ 
<pb:NFKB_QTW_-1443-2->

卷二十四品。勅太子右庶子安平男李百藥序之云爾。¶ 

¶
