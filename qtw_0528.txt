#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0527-22a> 
#+PROPERTY: JUAN 0528
欽定全唐文卷五百二十八¶ 

<pb:NFKB_QTW_p0528-01a>

* 顧况(一)¶ 

:PROPERTIES:
:PERSID: QTWAUT1411
:END:

况字逋翁。蘇州人。至德二年進士。以校書郎徵。遷著作郎。¶
貶饒州司戶參軍。¶ 

** 高祖受命造唐賦(并序)¶ 

:PROPERTIES:
:TITID: QTWTIT10576
:PERSID: QTWAUT1411
:END:

隋文帝滅陳。蕩定海內。煬昬多罪。墜失先業。身滅國替。幼¶
恭以神人非聖莫可。乃命太保蕭造。奉皇帝璽綬。歸我高¶
<pb:NFKB_QTW_p0528-01b>
祖。高祖固讓。謠歌獄訟。已歸唐矣。而薛舉王充竇建德等。¶
陳勝倡禍。為漢祚階。夫鹿臺之積。非無財也。閭左之戍。非¶
無卒也。湯以七十里。文王以百里。而臣諸侯。非有土也。隋¶
地徧天下。二帝之業。一朝埽盡。可不謂大悲乎。吳公子札。¶
古之達天命者。其歌唐思深哉。其有陶唐氏之遺風乎。氣¶
蒸芒碭。龍躍太原。天命也。昔司馬相如賦子虛。諸侯之事。¶
非天子之事。漢武聞之。猶曰朕獨不得與此人同時。班固¶
張衡左太冲所賦兩京三都。各務誇大。而王者受命。則闕¶
而不書。蓋賦者古詩之流。古者採詩。言之無罪。今王澤不¶
竭。斯文未喪。翰墨閒作。其誰曰不然。先王建國。始以文經。¶
上行下效。終以武定。強本弱枝。四方翕然。無凶人矣。故明¶ 
<pb:NFKB_QTW_p0528-02a>
德慎罰。文王所以造周也。應天順人。武王所以克商也。書¶
云。帝堯聰明文思。帝舜濬哲文明。斷自唐虞。洎乎周漢。帝¶
王美稱。以文為首。我唐文德。宜在三代之上。微臣賦頌。恥¶
居數子之下。初論隋氏顛覆。次論皇家開統。末論告厥成¶
功。於上帝。鋪乎下土。播乎無窮。固非常才淺慮之所能及。¶
意者實以祖宗光靈。引耀鼓動之所致也。其辭曰。在桓靈¶
之道曀兮。本小而末大。下陵而上替。君臣相失。南北歷帝。¶
天醜隋而命唐。纂周漢之鴻裔。大哉文王。王季其父。武王¶
其子。父作子述。叶天命以應期。煬為不道。庶官攜貳。魚爛¶
<pb:NFKB_QTW_p0528-02b>
土崩。荒沈所致。雖曰匹夫之勇。有盜中原之意。凶貫既盈。¶
果不保於神器。江都之禍。酷甚望夷之事。亡國之君。雖[:#AS-92F9:⿰帛⿱丿糸]¶
古而必類。王者父天母地。非所以苟其身而貪厥位。豈有¶
男女疾痛。而父母不為之歔欷乎。此真主所以乘時而建¶
義也。曾不一戰。而得行其志。湯武應天也。其實誓師。高祖¶
受禪也。其實揖讓。猶感思以慟哭。乃立代而尊煬。仗順而¶
升。蓋前經之所曠。承土德以播業兮。與炎靈而更王。維李¶
其根。降居真源。洎武昭之隴冑。揚太祖之周勳。典則明融。¶
是將貽乎子孫。高皇生而豁達。大度徇齊。弱而能¶ 
<pb:NFKB_QTW_p0528-03a>
言。神光佳氣兮爛以氤氳。兆白雀兮戴紫雲。隱隱曈曈兮¶
始乎太原。君子得時。有如追奔。岷峨導江兮。河出崑崙。雷¶
砰電掣。浩浩渾渾。厥波雖雄。為海所吞。乾健而坤順兮。利¶
配乾而法坤。有何姦豪。恃險偷存。乃建皇極。鍾乎歷數。革¶
舊鼎新兮。式閭封墓。百神以咸秩兮。包五嶽而作固。過蒲¶
津而川后增流兮。次霍邑而山靈告路。彼上磣下黷兮。我¶
寬刑以薄賦。陋茅屋兮土階。遵朱干與大輅。乃有嚴更之¶
署。環衞鈎陳。文昌武庫。玉冊韜府兮。內八景之真文。金盤¶
粲霞兮。承九天之清露。元聖有作。恢法度也。厥祖草昧。諸¶
<pb:NFKB_QTW_p0528-03b>
夏宗臣。蠻夷酋長。從德如歸。若王固讓。而天下可違乎。有¶
社稷焉。不可闕祀。有烝人焉。不可無主。是以木曰威仰。火¶
曰熛怒。辰戌丑未。王我唐土。天實若曰。四海橫波。虔劉札¶
瘥。若王盤桓。奈天下何。義寧二年。五月甲子。高祖即位。木¶
宮曰甲。水宮曰子。干支相生。成字為李。雖子卯不舉。而以¶
是為戒。此臣子所以服泰階也。神祗叶從。龜筮攸同。乃更¶
正朔。以刀文為開通。告於上下。予昧乃德。嘉乃丕績。若將¶
殞於厥躬。草艾渠魁兮。罔駕英雄。拔萬姓於湯火兮。散三¶
光於昊穹。此皇王所以職教化也。非天不應。非聖不作。造¶ 
<pb:NFKB_QTW_p0528-04a>
我鉅唐。在夏之興。弻成九服。經啟九道。荒厥迹之茫茫。在¶
周之興。西至流沙。東至樂浪。重九譯乎越裳。在漢之盛。大¶
夏身毒。月支夜郎。辰韓之國。畫革傍行。未若我唐歌其聲。¶
舞其容。十有二部。鏡立乎中央。唐既有土德。樂亦有臣妾。¶
易曰殷薦上帝。又曰行地無疆。提封所經。聲教所被。窮天¶
下之琛怪。截海外之梯航。逾蟠桃而跨弱水兮。蓋四十萬¶
里。鳥飛驥騄兮。鱗萃乎艅艎。不以三代為境土。七雄為富¶
彊乎。何則。漢高提劒。學校興於文景。周武載戈。頌聲作於¶
成康。卜代三十。延祚四百。亦謂之享國久長。與夫青牛紺[:#AS-FEEB:●¶
<pb:NFKB_QTW_p0528-04b>
]¶ 
[:#AS-FBED:●]憲。白馬朱鬃。報千祀於¶
元君兮。呼萬年於太行。林邑貢能言之鳥。大宛奉汗血之¶
馬。孰與四白鹿四白狼乎。擒建德於武庫兮。格魏公於敖¶
倉。耕有三十年之蓄。以備凶荒。戰有百萬眾之師。以讋戎¶
羌。胡驕則馬銜塞草。寇虐則龍决天潢。又孰與周漢之廣¶
建康莊。在歲九天之下。九地之上兮。合二九為一方。凝碧¶
樹於洞房。送白雲於帝鄉。舞破陣於清廟兮。準文始於西¶
廂。迎氣於東郊兮。養老於上庠。禘祫之禮。秬鬯圭瓚兮辟¶
雍明堂。襲蛟鑪之馥馥。謺鼉鼓之鏜鏜。羽林孤兒。青矜冑¶
子。森琳瑯以鏘鏘。河山巨防。百二¶ 
<pb:NFKB_QTW_p0528-05a>
盤岡。渭水貫都兮。來天漢之湯湯。浞龍宮而捎鬼國。延苑¶
囿而峻墉隍。馬[:#AS-FBED:●]畐駞騊駼。犀象乘黃。附翼之馬。骨騰肉¶
飛。滅沒陸梁。鷟出女牀。鶤鷄白鷴。孔翠翺翔。縮沙磧與江¶
湘。休徵四塞兮。花萼連芳。大容揮絃兮。子晉吹簧。飛廉馳¶
道兮。河鼓服箱。雍門韓娥。流徵叩商。徹歌鐘於未央。校羽¶
獵於長楊。升平既久。兵設不防。虜自燕垂。陷乎洛陽。雲雷¶
遘難。金火耀芒。上帝之哀下人兮。生魂魄而起膏肓。肅宗¶
龍飛日出鳳翔兮。肆誅犬羊。代宗赫怒兮。草被嚴霜。復九¶
廟之郊禋。三辰忽乎煜煌。扶已撓之厚棟。維既絕之頹綱。¶
<pb:NFKB_QTW_p0528-05b>
然一胡作亂。四海奔亡。父習乎勇。母抱其子。乘城看戰。電¶
埽八荒。天下大定。朝廷無事。帝端拱於穆清。呀溟渤以為¶
池兮。拓宇宙以為城。務子來之經營。乃有棟宇之盛。碔砆¶
石[:#AS-FBED:●]肅[:#AS-9BCB:⿰石⺙]。刻桷雕楹。甲乙於方中兮。勢夭矯而上征。東西¶
兩京。岳立雲峙。宮室相望。八百餘里。雖千數萬名。猶未盡¶
也。翼翼峨峨。重關四塞。抵昆明而瞰太液。象蓬壺之廣大。¶
踐太華而節終南。抱周秦之襟帶。於是偃師偶人。郢匠圬¶
墁之輩。工發藻繪。情生眄睞。式瞻魄駭。爰處體忲。乃有輿¶
服之飾。縷轂錯衡。霓旌羽蓋。紋牕繡戶。窅玲瓏以相對。明¶
月夜光。煥¶ 
<pb:NFKB_QTW_p0528-06a>
合影乎其內。青琴素女。閒木難之首飾。響結綠之腰佩。嗟¶
神人之叶和。感雨露之霶霈。職貢隘入。舟車溢載。馮夷陽¶
侯。既降於英靈。木魅山鬼。不勞乎祈賽。於時太府太倉。粟¶
腐繒敗。荔枝橘柚。魚鹽惟錯之蓊隘。幽明黜陟。輕重約法¶
之殿最。垂二百年天下。九百餘萬戶六千三百萬口。徭輕¶
斂寡。國富家肥。砢硪嶻岌。硠硠礚礚兮。沸渭馺沓。訇訇噦¶
噦兮。亘地罄天。來朝會兮天子。於是乎班瑞等威。卑其君¶
長。降為牧守。宸衿恢張。以天地之無外。一萬二千年為一¶
紀。三萬六千年為一代。古者登泰山七十二君。兩漢踵武。¶
<pb:NFKB_QTW_p0528-06b>
亭亭云云。八百餘年。寂寥無聞。我唐傳祚以來。革隋一。封¶
岱二。克復三。除凶四。五將發。三門備。南正司天。北正司地。¶
勾測影於北至。建相風於南寺。太微太一。金版玉笥。逮夫¶
淹中闕里之類。蓋三十萬卷。傾古今之文字。振古以來。未¶
之有也。其事始於武德。成於貞觀。興乎開元天寶之閒。唐¶
虞夏殷之世。不足多也。然則天子四海為家。六合為都。方¶
明參乘。昌㝢為御。三代考績。五載一巡狩。觀萬國之有無。¶
禹會會稽。舜遊蒼梧。曰徯子后。后來其蘇。天子於是命有¶
司。興農圃。廢土木。放女謁。斥讒夫。臣拜手稽首。載陳厥謨。¶ 

<pb:NFKB_QTW_p0528-07a>

康哉良哉。恥其君不及唐虞。¶ 

** 茶賦¶ 
:PROPERTIES:
:TITID: QTWTIT10577
:PERSID: QTWAUT1411
:END:

稽天地之不平兮。蘭何為兮早秀。菊何為兮遲榮。皇天既¶
孕此靈物兮。厚地復糅之而萌。惜下國之偏多。嗟上林之¶
不生。至如羅玳筵。展瑤席。凝藻思。開靈液。賜名臣。留上客。¶
谷鶯囀。宮女嚬。汎濃華。潄芳津。出恒品。先眾珍。君門九重。¶
聖壽萬春。此茶上達於天子也。滋飯蔬之精素。攻肉食之¶
羶膩。發當暑之清吟。滌通宵之昬寐。杏樹桃花之深洞。竹¶
<pb:NFKB_QTW_p0528-07b>
林草堂之古寺。乘槎海上來。飛錫雲中至。此茶下被於幽¶
人也。雅曰。不知我者。謂我何求。可憐翠㵎陰。中有碧泉流。¶
舒鐵如金之鼎。越泥似玉之甌。輕煙細沫靄然浮。爽氣淡¶
煙風雨秋。夢裏還錢。懷中贈橘。雖神祕而焉求。¶ 

** 莽墟賦¶ 
:PROPERTIES:
:TITID: QTWTIT10578
:PERSID: QTWAUT1411
:END:

大歷迷者至莽然之墟也。前山極高。猶在其下。聚首峨峨。¶
去天無多。中有靈草。洞泉澆沙。倒壁掛松。靈蒔接波。乳竇¶
滴瀝。芝房駢羅。野火不鑽。枯木戛摩。陰岑膠加。流響滅華。¶
陽岡豁寥。上景澄霞。何意萬里之荒谷兮。有此數百家。此¶
家何代。圖記不載。為當去殷。為當避秦。商山老人。不為漢¶ 
<pb:NFKB_QTW_p0528-08a>
臣。豈知人情之險鄙。征稅之愁辛。迷叟歸到家。持辭不可¶
陳。兒征防丁。女事東漚。神龍吟兮鳳舞。莽墟之所。超逍遙¶
以容與。¶ 

** 上高祖受命造唐賦表¶ 
:PROPERTIES:
:TITID: QTWTIT10579
:PERSID: QTWAUT1411
:END:

臣况言。臣聞上古滅跡以恢至道。其次立名以扶大化。臣¶
山谷之人。頃為韓滉參謀。滉性嫉惡。臣性孤直。滉先朝露。¶
臣復故山。陛下拔臣。臣况口噤汗出。不敢論天下事。然自¶
開元天寶以來。耳目所接。精經茂德。畧有百人。不霑一命。¶
非不欲出。無益所以不出。豈大國無人。而黨與之徒。未詳¶
<pb:NFKB_QTW_p0528-08b>
菽麥。驟居清貴。此由權臣上負明主。下負蒼生。中遏賢路¶
耳。是非邪正。勢不兩立。唐有天下。賦斂甚薄。刑罰甚寬。神¶
人保和。鳥獸咸若。然而時有反側逋逃之誅。得無因乎。惟¶
天啟聖。無有一物不得其所。書曰。遠人不服。來以文德。德¶
猶土也。廣厚載物。文猶火也。光明麗天。剋金之象。生土之¶
義。蓋聞朝出㣥龍多士。如海出夜光明月。所以別好惡而¶
扇華夷。未有影不從表。聲不從聽。聖德惟新。頌聲不作。臣¶
下之闕也。謹進高祖受命造唐賦一篇。論皇家大慶。歷祚¶
延久。怳若光靈。促臣上獻。伏惟陛下赫赫巍巍。與天同功。¶ 

<pb:NFKB_QTW_p0528-09a>

鳳凰巢於阿閣。麒麟乳於郊藪。臣之願也。無任冰谷之怖。¶
謹奉表以聞。臣况誠惶頓首頓首。謹言。¶ 

** 太尉晉國公韓滉諡議(代太常博士李谿暢當作)¶ 

:PROPERTIES:
:TITID: QTWTIT10580
:PERSID: QTWAUT1411
:END:

議曰。韓滉天然風操。自建名實。馭下威重。允凝績用。頃天¶
下兵興。務給財食。月計億費。王府一空。中歲滉領小司徒。¶
實專出納。平準齒革之材。貿遷虞衡之賦。邸無斂貨。巿均¶
靡物。加以嗇用。殆復充盈。洎擁旄吳楚。封畧數千里。盛名¶
<pb:NFKB_QTW_p0528-09b>
大烈。望而斯畏。嚴令山鎮。不可輕沮。諭意維揚。則張瑗之¶
謀戢矣。飛書斬將。則沈清之亂平矣。采衞邦伯。文武陪寮。¶
怙勢之徒。負阻之族。莫不軋軋如也。且天寶以來。江左無¶
事。物產資贍。文法浸寬。貪夫徇財。小人趨利。求茲官者。十¶
恒八九。滉柅能制動。絲克理棼。過之所至。刑必糾之。非能¶
之不知。方矯時而為理。興元初。姦宄偷變。震驚我師。滉首¶
獻方物。奔貢漢中。慶賜遂行。邦用由濟。貞元初。歲不有秋。¶
秦將歉食。上憂乏用。人心大搖。滉發廩救災。不俟終日。萬¶
鍾繼至。三輔斯給。昔蕭何轉漕關中。寇恂資用河內。皆以¶
勤王幹蠱。推功第一。若敵而言。則滉之功非細也。爰命作¶
相。咨以財計。用統邦賦。漢粟誠多。超古之才。高謝主臣¶ 
<pb:NFKB_QTW_p0528-10a>
而已。會登用日淺。其道未光。然累行疇庸。可得而擬。諡法¶
曰。慮國忘家曰忠。安君不念己危曰忠。滉安國荒饉。濟君¶
艱難。屬時多虞。立權修賦。危已從怨。忘家在公。得非忠乎。¶
諡法曰。剛德克就曰肅。執心决斷曰肅。滉剛而得位。師克¶
以貞。令出惟行。刑其必犯。得非肅乎。臣聞舉善不必求備。¶
易名是其大者。昔謝炎定諡。特以忠肅裦榮。何曾議諡。詔¶
以忠肅追美。稽滉勳勞。無忝前烈。伏請諡曰忠肅。謹議。¶ 

** 禮部員外郎陶氏集序¶ 
:PROPERTIES:
:TITID: QTWTIT10581
:PERSID: QTWAUT1411
:END:

樂殷上帝。上帝臨下。俾夫文星。驚動民心。二南六義。在乎¶
<pb:NFKB_QTW_p0528-10b>
章句。安樂哀思。在乎音響。君子入其國。觀其樂。知其教。制¶
氏徒備乎鏗鏘。此立言之大。傳稱不朽。易曰尚詞。唐詞臣¶
姓陶氏。諱翰。冀方思深之裔。前漢青。後漢謙。東晉侃。至靖¶
節貞白二先生。生人表秀。閒朝育才。方守省署。慶鍾於君。¶
開元十八年進士上第。天寶文明載登宏詞拔萃兩科。累¶
陟太常博士禮部員外郎。喉舌密勿。壇場破的。無發不中。¶
行在六經。志在五言。尤精賦序。朝出暮徧。殷如奮鐸。聲塞¶
海隅。化諸溺音。蔚公之容。風山籟靜。然華實光於苑圃。綦¶
毋著作潛王龍標昌齡則其勍敵。登公之門。李膺之門也。¶ 

<pb:NFKB_QTW_p0528-11a>

鮑馬二京兆中書謝舍人良弻良輔侍御史李封殿中劉¶
全誠名自公出。名著公器。神人所怪。寧貴不名詳矣。大抵¶
文體十年一更。有體病而才贍。有言紆而事直。有文勝而¶
理乖。雅豔殊致。雲和之源。杳以無窮。折為萬派。嗣子問儒¶
為法官。捧先人之集。霜露之疾。將愬於吾綦母通問之世¶
友。撫事編次。咨於彞訓。稽於故實。是有冠篇之述乎哉。¶ 

** 信州刺史劉府君集序¶ 
:PROPERTIES:
:TITID: QTWTIT10582
:PERSID: QTWAUT1411
:END:

上天文明。以配我朝。光照四海。麗於百穀。主文之臣。如太¶
<pb:NFKB_QTW_p0528-11b>
皡之於勾芒。先甲之士也。公姓劉氏。名太真。天寶中。與兄¶
太冲登秀才之科。蘭陵蕭茂挺目以孔門游夏。官踐御史¶
左史尚書紫微郎祕書監工刑部二侍郎。時謂得人。翕然¶
慕義。恐在其後。君既聳善。心親人。色與人。行加人。言勝人。¶
在位者見君之如此。物惡其上。自然不容。君既施政。春煦¶
物。雨濡物。風動物。惠歸物。在位者又聞君之如此。主恩人¶
望。斯未之替。竟免其官。亮彼褊人。不徵細故。必獲他咎。竊¶
名之黨。自此而堅。然則於是清響不奮。哮嘵有聲。或以其¶
言黷朝典。賤子西嚮泣拜曰。不然。日月有蝕。五星有孛。故¶
能成天之紀。唐堯之時。亦有讒豎。故能成堯之大。夫國有¶ 
<pb:NFKB_QTW_p0528-12a>
蠧。如樹之有蝎。不敢[:#AS-8BBA:⿳竹⿱罒冖伐]焉。役文之士。懼禍之不暇。朝夕虔¶
惕。苟無深疵。不敢言瑕。春秋暮矣。溫溫生疾。竟終餘水之¶
上。君門深而不得覲。舊山邇而不得歸。明主方覺。而君已¶
沒。有文集三十卷。遊名山而窺洞壑者。畧舉奇峰。紀勝境。¶
至於鬼怪。不可紀焉。臨終賦詩。意不忘本。凡古人所詠山¶
水遊仙田家之什。脫罻羅走思以自適。其可得乎。奄忽之¶
辰。以况從表兄弟。平生相愛。手運遺札。心存顧託。冢子諷¶
構厥德。不忘前好。得而敘之。¶ 

** 右拾遺吳郡朱君集序¶ 
:PROPERTIES:
:TITID: QTWTIT10583
:PERSID: QTWAUT1411
:END:
¶
<pb:NFKB_QTW_p0528-12b>

因都國出麟角鳳喙。為續斷之膠。與本無異。朱君能以煙¶
霞風景。補綴藻繡。符於自然。山深月清中有猿嘯。復如新¶
安江水。文魚彩石。歷歷可數。其杳敻翛颯。若有人衣薜荔¶
而隱女蘿。立意皆新。可創離聲樂友之什。情思最切。雖有¶
諫職。心遊江湖。謝病而來。慕出塵之侶。精好湼槃維摩經。¶
愛人為善。有志未就。終於廣陵舟中。識與不識。聆風嚮義。¶
相與興歎。我主人延陵包君兵部李侍郎禮部劉侍郎。皆¶
有託孤之舊。子郁。襲其先行。敬事父友。泣捧遺文。祈余冠¶
序。¶ 

<pb:NFKB_QTW_p0528-13a>

** 監察御史儲公集序¶ 
:PROPERTIES:
:TITID: QTWTIT10584
:PERSID: QTWAUT1411
:END:

聖人賢人。皆鍾運而生。述聖賢之意。亦鍾運盛衰矣。開元¶
十四年。嚴黃門知考功。以魯國儲公進士高第。與崔國輔¶
員外綦母潛著作同時。其明年。擢第常建少府王龍標昌¶
齡。此數人皆當時之秀。而侍御聲價隱隱。轥轢諸子。其文¶
篇賦論。凡七十卷。雖無雲雷之會。意氣相感。而扶危拯病。¶
綽有賢達之風。拔身虜庭。竟陷危邦。士生不融。可以言命。¶
然窺其鴻黃窈窕之學。金石管磬之聲。如登瑤臺而進玉¶
<pb:NFKB_QTW_p0528-13b>
府。靈扃邃宇。景物寥映。綠流翠草。佳木好鳥。不足稱珍。嗣¶
息曰溶。亦鳳毛駿骨。恐墜先志。泝洄千里。泣拜告余曰。我¶
先人與王右丞。伯仲之歡也。相國縉雲。嘗以序冠編次。會¶
縉雲之謫亡焉。後輩據文之士。風流不接。故小子獲忝操。¶
伏恐魂遊無方。嗤責造次。茫茫古道。不見來者。豈以龍戰。¶
害乎鹿鳴。齊竽競吹。燕石爭寶。嗚呼。薄遊之士。未躋一峯。¶
己伐其峻。登閬風者。乃知其迤邐昬明。掩豁將盡。復通之¶
者。其若是乎。¶ 

** 戴氏廣異記序¶ 
:PROPERTIES:
:TITID: QTWTIT10585
:PERSID: QTWAUT1411
:END:

予欲觀天人之際。察變化之兆。吉凶之源。聖有不知。神有¶ 
<pb:NFKB_QTW_p0528-14a>
不測。其有干元氣。汨五行。聖人所以示怪力亂神。禮樂行¶
政。著明聖道以糾之。故許氏之說天文垂象。蓋以示人也。¶
古文示字如今文不字。儒者不本其意。云子不語。此大破¶
格言。非觀象設教之本也。大鈞播氣。不滯一方。檮杌為黃¶
熊。彭生為大豕。萇宏為碧。舒女為泉。牛哀為虎。黃母為黿。¶
君子為猿鶴。小人為蟲沙。武都女子化為男。成都男子化¶
為女。周娥殉墓。十載却活。嬴諜暴巿。六日而蘇。蜀帝之魂¶
曰杜鵑。炎帝之女曰精衞。洪荒窈窕。莫可紀極。古者青烏¶
之相冢墓。白澤之窮神姦。舜之命夔以和神。湯之問革以¶
<pb:NFKB_QTW_p0528-14b>
語怪。音聞魯壁。形鏤夏鼎。玉諜石記五圖九籥。說者紛然。¶
故漢文帝召賈誼。問鬼神之事。夜半前席。志怪之士。劉子¶
政之列仙。葛稚川之神仙。王子年之拾遺。東方朔之神異。¶
張茂先之博物。郭子潢之洞冥。顏黃門之稽聖。侯君素之¶
旌異。其中神奧。陶君之真誥。周氏之冥通。而異苑搜神。山¶
海之經。幽冥之錄。襄陽之耆舊。楚國之先賢。風俗所通。歲¶
時所記。吳興陽羨。南越西京。注引古今。辭標淮海。裴松之¶
盛宏之陸道瞻等。諸家之說。蔓延無窮。國朝燕公梁四公¶
傳。唐臨冥報記。王度古鏡記。孔慎言神怪志。趙自勤定命¶ 
<pb:NFKB_QTW_p0528-15a>
錄。至如李庾成張孝舉之徒。互相傳說。譙郡戴君孚幽賾¶
最深。安道之允。若思之後。邈為晉僕射。逵為吳隱士。世濟¶
文雅。不隕其名。至德初。天下肇亂。况始與同登一科。君自¶
校書終饒州錄事參軍。時年五十七。有文集二十卷。此書¶
二十卷。用紙一千幅。蓋十餘萬言。雖景命不融。而鏗鏘之¶
韻。固可以輔於神明矣。二子鉞雍。陳其先志。泣諸父友。况¶
得而敘之。¶ 

¶
