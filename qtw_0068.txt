#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0067-14b> ¶¶¶¶¶
#+PROPERTY: JUAN 0068
欽定全唐文卷六十八¶ 

<pb:NFKB_QTW_p0068-01a>

* 敬宗皇帝¶ 
:PROPERTIES:
:PERSID: QTWAUT0013
:END:

帝諱湛。穆宗長子。元和四年生。長慶元年三月封鄂王。徙¶ 
封景王。二年十二月立為皇太子。四年正月即位。寶歷元¶ 
年四月。上尊號曰文武大聖廣孝皇帝在位三年。年十八。¶ 
諡曰睿武昭愍孝皇帝。廟號敬宗。¶ 

** 授李程平章事制¶ 
:PROPERTIES:
:TITID: QTWTIT02322
:PERSID: QTWAUT0013
:END:

理多務者。必資經遠之能。總衆材者。實在選舊而任。疇咨¶ 
輿議。參詢廟廷。果獲誠臣。副予虛位。正議大夫尚書吏部¶ 
<pb:NFKB_QTW_p0068-01b>
侍郎上柱國渭源縣開國男食邑三百戶賜紫金魚袋李¶ 
程。文含鍾律。器挺珪璋。行巳蹈常。與物無吝。早以詞翰。密¶ 
侍帷幄。開宏顧問。發揮訓謨。周旋臺閣。閱歷中外。秀造稱¶ 
其得俊。衡鏡表於無私。卑牧難踰。深藏不耀。朕荷負重構。¶ 
祗守大業。自顧寡昧。動遵先規。委成台司。不操匠斲。自居¶ 
無悔之地。以馳至正之途。而元輔披陳。勇於進類。常思任¶ 
人與自任。不若因賢以求賢。命之僉求。以名列上。而程為¶ 
舉首。是必至公。爾宜謹繩墨以示諸侯。平好惡以待多士。¶ 
秉彞倫以澄躁競。覈名實以鎮浮虛。協睦乃僚。無替朕命。¶ 

<pb:NFKB_QTW_p0068-02a>
爰因銓品之鑒。載佇烹飪之功。可尚書吏部侍郎同中書¶ 
門下平章事。散官勳賜如故。¶ 

** 授竇易直平章事制¶ 
:PROPERTIES:
:TITID: QTWTIT02323
:PERSID: QTWAUT0013
:END:

昔周宣王漢宣帝思宏祖業。克紹先搆。用申甫邴魏為相。¶ 
然後周道重熙。漢德累洽。朕以沖眇。託於億兆之上。緬惟¶ 
文祖元宗之理。若涉大水。浩無津涯。詢於巖廊。俾舉髦碩。¶ 
果得才傑。副予虛求。必惟其人。乃命以位。朝議郎守尚書¶ 
戶部侍郎兼御史大夫判度支上柱國賜紫金魚袋竇易¶ 
直。端厚靜慤。直方廉。氣深而和。識敏而達。每去華而務¶ 
<pb:NFKB_QTW_p0068-02b>
實。不為善以近名。早以器能。揚歷中外。司憲著紀綱之績。¶ 
廉俗重惻隱之仁。輟於天官。掌我邦計。厎慎財貨。均節委¶ 
輸。賙給不窮。贍清皆足。國有大柄。屬於全才。況朕親臨寶¶ 
圖。萬物資始。審象而授。其代予言。爾尚弼予一人。用厎於¶ 
道。且漢以丞相調兵食。周以冢宰質歲成。我國家雜用古¶ 
制。以重其事也。爾往欽哉。無忝我成命。可朝散大夫守尚¶ 
書戶部侍郎同中書門下平章事判度支。¶ 

** 授牛僧孺集賢殿大學士監修國史制¶ 
:PROPERTIES:
:TITID: QTWTIT02324
:PERSID: QTWAUT0013
:END:

門下。寅亮天工。弼諧庶務。宏我一德。撫綏萬邦。佐予沖人。¶ 

<pb:NFKB_QTW_p0068-03a>
以厎於理。將推恩於天下。必首自於輔臣。是用極其襃崇。¶ 
增其命數。訓正圖書之府。裁成義例之條。銀青之階。光於¶ 
七命。茲所以賞勞而馭貴也。正議大夫守中書侍郎同中¶ 
書門下平章事上柱國奇章縣開國子食邑三百戶賜紫¶ 
金魚袋牛僧孺。大玉不琢。喬松挺姿。文探典謨。學貫流略。¶ 
自綸閣掌誥。會府貳卿。聲實彰華。人德歸厚。先朝嘉其器¶ 
業。爰命奮庸。秉事君之小心。蘊難奪之大節。往以聖體違¶ 
豫。潛心保和。乃能畫一持平。守而不失。朕自膺寶歷。深仗¶ 
股肱。每申勇退之懷。用廣進賢之路。損而招益。謙乃彌光。¶ 
<pb:NFKB_QTW_p0068-03b>
實朕心。克諧僉論。必能刊魚魯於往籍。垂襃貶於國書。¶ 
可門下平章事兼集賢殿大學士監修國史。¶ 

** 授牛僧孺武昌軍節度使制¶ 
:PROPERTIES:
:TITID: QTWTIT02325
:PERSID: QTWAUT0013
:END:

門下。朕恭承大統。屬當平寧。方委心輔臣。釐齊法度。垂茂¶ 
績於百代。建休風於一時。有深畏滿盈。雅懷止足。體陰陽¶ 
迭敘之旨。全進退居正之心。抗詞不回。秉志難奪。得不處¶ 
之安郡。益以榮名。是用建新軍以統武昌。佩相印而兼齊¶ 
斧。文武二柄。付於全才。金紫光祿大夫中書舍人侍郎同¶ 
中書門下平章事兼集賢殿大學士監修國史牛僧孺。貞¶ 
<pb:NFKB_QTW_p0068-04a>
方而和裕。慎密而坦夷。秀乎文華。篤於行實。以直策悟憲¶ 
宗。以忠啟奉先朝。積有信誠。擢於廊廟。法無越制。官無及¶ 
私。門無託賓。道無偏倚。逮茲旬歲。亟聞昌言。朕嘗惕然。虛¶ 
己以聽。既終園寢之重。克修郊廟之儀。前志彌堅。陳懇益¶ 
固。吾方涉學。宏濟斯人。耒耜戈矛。仁壽鄙夭。予懷者。非¶ 
爾而誰。是用輟中樞圖史之閒。開夏口油幢之府。典型八¶ 
座。廉問七州。往惟休哉。無替厥服。可檢校禮部尚書同中¶ 
書門下平章事鄂州刺史武昌軍節度使。¶ 

** 處分賢良方正等科舉人制¶ 
:PROPERTIES:
:TITID: QTWTIT02326
:PERSID: QTWAUT0013
:END:
<pb:NFKB_QTW_p0068-04b>

朕深居法宮。高處宸極。嘗慮天下多務。壅於上聞。朝廷大¶ 
猷。闕於中典。至於伏陛叩顙。造膝犯顏。皆驟遷顯榮。寵以¶ 
優錫。尤思物不得茂遂。道有所鬱堙。是用虛衷訪賢。側席¶ 
前殿。緘密以獻。閱自朕躬。切弼予違。無所回忌。第於上下。¶ 
揚於正朝。吾之不。亦可謂信於海內矣。賢良方正能直¶ 
言極諫科舉人第三等唐伸韋端符舒元襃第四等蕭敞¶ 
楊魯士楊儉來擇趙柷裴惲第四次等韋繇李昌實嚴荊¶ 
田鬯崔璜第五上等李滻蕭夷中馮球元晦。詳閑吏理達¶ 
於教化科第五上等韋正貫。軍謀宏遠材任邊將科第三¶ 
<pb:NFKB_QTW_p0068-05a>
等裴儔第四次等侯雲章。咸以讜言正詞。兵符教本。應問¶ 
如響。不窮如泉。著之於篇。爛然盡在。宜膺中鵠之選。用叶¶ 
縻爵之經。在第三等人。委中書門下優與處分。第四等第¶ 
四次等第五上等。中書門下即與處分。¶ 

** 封皇子普為晉王制¶ 
:PROPERTIES:
:TITID: QTWTIT02327
:PERSID: QTWAUT0013
:END:

門下。昔周室之興也。藩戚並建。式資於維城。漢氏之制也。¶ 
皇子畢封。用固於磐石。斯所以載宏丕緒。惟懷永圖。且茂¶ 
德於本支。遂推恩於嗣息。況祗荷眷祐。屬當長賢。宜承寵¶ 
章。允膺舊典。長男普。幼稟異質夙應嘉祥。既表岐嶷之資。¶ 
<pb:NFKB_QTW_p0068-05b>
日慕恭良之性。朕以寡昧。虔奉宗祧。庶明父子之親。以及¶ 
君臣之義。命以樂國。錫其介珪。用敷可久之基。爰叶至公¶ 
之道。可封晉王。宜令有司擇日。備儀冊命。主者施行。¶ 

** 授裴度司空平章事制¶ 
:PROPERTIES:
:TITID: QTWTIT02328
:PERSID: QTWAUT0013
:END:

朕周觀帝王之道。春秋富則倚附舊老。享歷久則擢俊¶ 
髦。故我元宗開元之始。任宋璟姚元崇之輩以調陰陽。東¶ 
封之後。乃用李元紘張九齡之儔以承法度。洎予恭守大¶ 
位。於今二年。巖廊藩封。逮於左右前後。皆皇祖聖父之人。¶ 
罔有易置。況勳望冠代。器業絕倫。副予揣論。賛此休運。凡¶ 
<pb:NFKB_QTW_p0068-06a>
百有位。敬而聽之。山南西道節度觀察處置等使光祿大¶ 
夫守中書門下平章事兼興元尹上柱國晉國公裴度。以¶ 
忘家捍患。協於憲宗。以匪躬不撓。佐於先帝。十拜相詔。四¶ 
登帥壇。接士猶布衣之心。悲時急戀闕之思。價重乎內外。¶ 
名殷乎華夷。藉是風猷。俾參大柄。且滿吾志。亦用僉聞。於¶ 
戲。君臣合符。不可多得。千載一遇。猶為比肩。爾宜援古以¶ 
自強。垂後以居重。文終之畫一。平陽之并容。諸葛持衡之¶ 
公。相如引車之意。率彼四子。足為成人。服茲昌言。往踐乃¶ 
位。可守司空同中書門下平章事。仍令所司擇日。備禮冊¶ 
<pb:NFKB_QTW_p0068-06b>
命。¶ 

** 停郢州刺史馮定官制¶ 
:PROPERTIES:
:TITID: QTWTIT02329
:PERSID: QTWAUT0013
:END:

馮定經使臣推問。無入己贓私。所告罰錢。又皆公用。然長¶ 
吏之體。頗涉無儀。刑賞或乖。宴遊不節。緣經恩赦。難更科¶ 
書。猶持郡符。公議不可。宜停見任。¶ 

** 流劉伉雷州制¶ 
:PROPERTIES:
:TITID: QTWTIT02330
:PERSID: QTWAUT0013
:END:

劉伉所犯贓私。其數至廣。恣為貪猾。固抵刑章。若據本條。¶ 
合當極法。以其大父。於國有勞。特為矜量。俾從寬宥。宜除¶ 
名。流雷州。¶ 

<pb:NFKB_QTW_p0068-07a>

** 賜將士錢絹詔¶ 
:PROPERTIES:
:TITID: QTWTIT02331
:PERSID: QTWAUT0013
:END:

朕以寡昧。祗膺寶位。載懷悼懼。豈所克堪。而羽衞爪牙。禁¶ 
營師旅。晝巡夜警。協力悉心。自始銜哀。至於踐祚。忠勤匪¶ 
懈。誠節用彰。將圖錫賚。務欲豐厚。屬頻年旱薄。御府空虛。¶ 
如聞邊上將士。至今未給衣賜。永言軫慮。深切寤懷。霑卹¶ 
之時。所期均濟。兩軍官健。各宜賜綵十匹。錢十千。畿內諸¶ 
鎮。各賜絹十匹。錢五千。軍吏及城內諸軍。賞物節級有等。¶ 
仍於內庫更出綾絹共二百萬匹度支充邊軍春衣。并天¶ 
下州府賦稅如要蠲放者。并委所司約此數均勘取濟。凡¶ 
<pb:NFKB_QTW_p0068-07b>
百將士。宜悉朕懷。¶ 

** 令京兆府平糶詔¶ 
:PROPERTIES:
:TITID: QTWTIT02332
:PERSID: QTWAUT0013
:END:

京城米穀翔貴。百姓乏食者多。夏麥未登。須有救卹。宜出¶ 
太倉陳粟四十萬石。委度支京兆府類會。減時價於東西¶ 
街置場出糶。其價錢仍司府收貯。至秋收糴。¶ 

** 䟽決囚徒詔¶ 
:PROPERTIES:
:TITID: QTWTIT02333
:PERSID: QTWAUT0013
:END:

近者夏麥垂熟。霖雨稍多。雖不甚損傷。亦是陰陽小沴。必¶ 
慮囚徒之中。或有冤濫。宜令御史中丞刑部侍郎大理卿¶ 
同䟽理。決遣訖聞奏。其在內諸軍使囚徒。亦委本司䟽決¶ 
<pb:NFKB_QTW_p0068-08a>
聞奏。¶ 

** 令市耕牛詔¶ 
:PROPERTIES:
:TITID: QTWTIT02334
:PERSID: QTWAUT0013
:END:

農功所切。實在耕牛。疲甿乏此。理須給賜。宜委度支於東¶ 
鎮武靈鹽夏州分市耕牛萬頭。交付京兆尹。均給畿內貧¶ 
下百姓。其價以戶部綾絹充。¶ 

** 清理庶獄詔¶ 
:PROPERTIES:
:TITID: QTWTIT02335
:PERSID: QTWAUT0013
:END:

近日京城。雖巳得雨。畿甸之內。霑灑未周。災歉是虞。黎元¶ 
重困。救旱之備。深所注懷。宜令京兆府各勒諸縣令長。䟽¶ 
理見禁囚徒。除首罪外。餘支證並責保放出。其有法不得¶ 
<pb:NFKB_QTW_p0068-08b>
原。情有可恕者。府司一一條舉。當為蠲免。御史臺大理寺。¶ 
亦委本司長官親自覆視。準前處分。炎熾方甚。狴牢可矜。¶ 
京城及畿內諸獄。亦宜並與除放。冀得存活。¶ 

** 試制舉人勅¶ 
:PROPERTIES:
:TITID: QTWTIT02336
:PERSID: QTWAUT0013
:END:

朕聞心術順道。天下可一言而興。聰明壅途。堂上有千里¶ 
之遠。故唐虞而降。則考試觀俗。漢魏之際。則詔策求賢。朕¶ 
纉紹丕圖。撫臨方夏。實懼誠有所偏信。鑒有所未周。乃前¶ 
歲詔六官九卿方岳尹正有位之士。逮於庶僚。高懸四科。¶ 
博薦羣彥。將訪衆政之闕。酌至論之中。子大夫庭列儼然。¶ 

<pb:NFKB_QTW_p0068-09a>
各應其品。是用宵興前殿。永日渴求。條列坦明。咸本經史。¶ 
固子大夫之所講磨矣。當竭誠慮。無有蘊藏。宜坐食訖就¶ 
試。¶ 

** 優恤客戶勅¶ 
:PROPERTIES:
:TITID: QTWTIT02337
:PERSID: QTWAUT0013
:END:

黔首如有願於所在編附籍帳者。宜令州縣優恤。給與閑¶ 
地。二周年不得差遣。¶ 

** 減奉先縣租役勅¶ 
:PROPERTIES:
:TITID: QTWTIT02338
:PERSID: QTWAUT0013
:END:

奉先一縣。獨奉八陵。供辦支持。實為繁併。眷言物力。須議¶ 
優矜。宜委京兆府減一半租。并雜色役等。令諸縣均出。¶ 
<pb:NFKB_QTW_p0068-09b>

** 賜義成軍節度使高承立德政碑勅¶ 
:PROPERTIES:
:TITID: QTWTIT02339
:PERSID: QTWAUT0013
:END:

得守義奏。當道將吏等請為卿立德政碑。卿位崇庶僚。寄¶ 
殷東夏。扼洪河之險束。當白馬之要津。制機於事先。銷萌¶ 
於慮表。而能文武參用。農戰兼修。人俗載安。軍政斯理。緇¶ 
黃遂性。耆耉樂生。瀝懇陳誠。飛章上請。延覽休績。欣然注¶ 
心。今令翰林侍講學士崔郾與卿撰碑文。庶使龔黃之美。¶ 
無愧於前修。羊杜之風。豈慚於後代。卿有緝綏之美。朕成¶ 
委寄之功。不朽之名。上下同有。眷言嘉歎。無以過茲。想宜¶ 
知悉。春寒。卿比平安好。遣書。指不多及。¶ 

<pb:NFKB_QTW_p0068-10a>

** 賜高承勅¶ 
:PROPERTIES:
:TITID: QTWTIT02340
:PERSID: QTWAUT0013
:END:

勅承。卿家傳韜略。門襲麾幢。累受藩邦。皆著勞績。黎元¶ 
安集。師旅和寧。忠効章明。聲猷暢洽。頃得守義奏云。官吏¶ 
將校。耆老緇黃。同請立碑。紀卿德政。非公方達於事任。惠¶ 
化感於人心。豈能致其懇誠。固求篆刻。眷言嘉歎。寤寐在¶ 
懷。昨遣翰林侍講學士崔郾撰述。翰林待詔徐幼文書。德¶ 
以庇人。政能利物。觀其辭理。亦頗周詳。將垂不朽之名。用¶ 
播一時之美。無慚峴首。何愧色絲。其碑本故今賜往。想宜¶ 
知悉。春暄。卿比平安好。遣書。指不多及。¶ 
<pb:NFKB_QTW_p0068-10b>

** 罰李方現俸勅¶ 
:PROPERTIES:
:TITID: QTWTIT02341
:PERSID: QTWAUT0013
:END:

李方現不自謹身。有此喧競。假如品官淩忽。只合具實奏¶ 
聞。輒肆狂䟽。恣行毆擊。傷人見血。理在難容。但以父有勤¶ 
勞。身叨宗屬。特從輕典。粗以繩違。宜量罰兩月俸。¶ 

** 光陵禮成優勞德音¶ 
:PROPERTIES:
:TITID: QTWTIT02342
:PERSID: QTWAUT0013
:END:

朕孤藐罹疾。慈嚴早違。靡日不懷。終天無逮。將欲躬護園¶ 
寢。哀達神明。而公卿庶寮。瀝懇伏奏。迫以重義。奪予至情。¶ 
是賴一二鼎臣。凡百執事。咸懷嚴奉。各表哀敬。百靈拱衞。¶ 
六合會同。終始四時。無爽違之憾。往復千里。免塗潦之虞。¶ 

<pb:NFKB_QTW_p0068-11a>
感歎盈懷。是申勞典。既加恩以頒錫。遂流澤以蠲租。山陵¶ 
使禮儀使兼陵所攝太尉行事官各與一子七品正員官。¶ 
仍特加一階。山陵副使按行使並賜爵一級。各與一子出¶ 
身。橋道置頓使賜爵一級。與一子官出身。內山陵使兼修¶ 
橋道使賜絹一百五十匹。銀器二事。特加一階。修築使賜¶ 
絹七十匹。特加一階。按行使賜絹五十匹。特加一階。修築¶ 
副使賜絹三十匹。加一階。鹵簿使儀仗使並賜爵一級。各¶ 
與一子出身。橋道置頓副使各加兩階。舁梓宮官三品五¶ 
品賜爵一級。六品以下各加一階。神策六軍修築官健。及¶ 
<pb:NFKB_QTW_p0068-11b>
檢校軍使陵所造作押當官吏及中使等。并諸司諸使應¶ 
緣山陵修道造作及專知執當工匠等。賜物加階爵減選¶ 
有差。吉凶儀使諸色行從官等。五品以上各加一階。如巳¶ 
至三品五品未合敘者賜爵一級。六品以下各加一階。撰¶ 
哀冊書寶讀冊官等。五品以上賜爵一級。六品以下各加¶ 
一階。舁寶冊官及橋道置頓官儀仗鹵簿使判官等。各賜¶ 
階級勳改選減有差。其挽郎放出身後。七選許集。南郊及¶ 
太尉侍中告諭冊諡寶靈座前進諡寶奏外辨奠玉幣酌¶ 
獻等。各賜爵兩級。餘減勞考有差。其數處職掌。任所便從¶ 
<pb:NFKB_QTW_p0068-12a>
一司處分。奉先縣營奉力役。勞敝極深。來年夏青苗錢。宜¶ 
令放免。櫟陽美原高陵富平。來年夏青苗錢。每貫放二百¶ 
文。不滿貫者每百放二十文。仍委逢吉與府司計科。便以¶ 
山陵用不盡錢與填所放錢數。其近道鄉村坊市屋宇什¶ 
物田苗等。有被毀損。并近陵百姓。偏有役使。理宜節級優¶ 
賞。並委京兆府審勘聞奏。¶ 

** 御丹鳳樓大赦文¶ 
:PROPERTIES:
:TITID: QTWTIT02343
:PERSID: QTWAUT0013
:END:

自長慶四年三月二日昧爽以前。大辟罪巳下。罪無輕重。¶ 
常赦所不原者。咸赦除之。左降官縱元勅云終身不齒者。¶ 
<pb:NFKB_QTW_p0068-12b>
亦與收錄。諸色得罪人。先有勅云縱逢恩赦不在免限。並¶ 
別勅安置者。亦放還。京畿諸縣應今年夏青苗錢。並宜放¶ 
免。秋青苗錢并河南府夏苗錢。每貫放二百文。其京兆府¶ 
路所放青苗錢外。更放錢五萬貫。斛㪷五萬石。河南府除¶ 
所放青苗錢外。亦更量放錢三萬貫。斛㪷三萬石。其天下¶ 
常貢之外。更不得別有進獻。縱節度觀察使入朝。亦不得¶ 
進奉。諸道監軍。自今後。在本道并入奏。並不得進。天下所¶ 
貢奇綾異錦。雕文刻鏤。一事巳上。有涉踰制者悉斷。至於¶ 
喪葬嫁娶。車馬衣服。事關制度。不合踰越。委中書門下明¶ 
<pb:NFKB_QTW_p0068-13a>
立科條。頒示天下。有不守者。御史臺及出使郎官御史。嚴¶ 
加訪察。節級科處。其六宅十宅諸王女。宜令每年於選人¶ 
中擇端良者降嫁。老宮人及殘病不堪使役。並有父母羸¶ 
老疾病者。並委所司選擇放出。鷹犬之類。本備蒐狩。委所¶ 
司量留多少。其餘并解放。仍勒州府更不得進來。宮禁經¶ 
費及乘輿服膳。委所司起今年。三分其本色物價及水陸¶ 
脚價。一半委度支收管。一半便任本州收。充助貧下戶闕¶ 
額稅錢。其元和巳來兩河節度使全家歸闕者。如張茂昭¶ 
王承元程權劉總田宏正等五家。在本道日所有債務。并¶ 
<pb:NFKB_QTW_p0068-13b>
有異於法制之事。被人言訴者。一切不得為理。仍各與一¶ 
子正員官。天下州府財物有餘羨者。委觀察使及所管州¶ 
郡。約舊事費用者條件。繇中書門下便差官類例。詳定可¶ 
留可去者聞奏。務從寬濟。勿使難守。其餘羨錢。非兩稅外¶ 
徵率。並不用勘問。自今巳後。州府所申戶帳及墾田頃畝。¶ 
宜據見徵稅案為定。後與戶部類會。具單數聞奏。仍勒五¶ 
年一定稅。如有逃亡死損。州縣須隨事均補。亦仰年終申¶ 
戶部。如有隱漏。委御史臺及所巡院察訪聞奏。天下兩稅¶ 
及諸色榷糧稅等。錢幣重輕。須有損益。亦委中書門下條¶ 
<pb:NFKB_QTW_p0068-14a>
䟽聞奏。諸道除正勅率稅外。不得擅有諸色榷稅。涉擾人¶ 
並宜禁斷。其軍屯營種。有侵占丁田課役稅戶者。宜委御¶ 
史臺切加訪察。仍限勅到一月內。每道各具所還州縣頃¶ 
畝。分析聞奏。其諸軍先擒獲吐蕃生口配在諸處者。宜委¶ 
本道資給。放還本國。天下諸州府縣官吏。應行鞭捶。本罪¶ 
不致死者。假以責情。致令殞斃。每念於此。良增惻然。宜委¶ 
御史臺及出使郎官御史等。切加察訪。仍具事由聞奏。天¶ 
下諸色人中。有賢良方正能直言極諫。經術優深可為人¶ 
師。詳閑吏理達於教化。軍謀宏遠堪任邊將者。委常參官¶ 
<pb:NFKB_QTW_p0068-14b>
並諸道節度觀察使諸州刺史各舉所知。限來年正月到¶ 
上都。其所在淫祠不合禮經者。並委長吏禁斷。¶ 

** 南郊赦文¶ 
:PROPERTIES:
:TITID: QTWTIT02344
:PERSID: QTWAUT0013
:END:

門下。朕以眇薄。纂承洪構。祗見九廟。肇祀二儀。外飾備物。¶ 
中惟盡敬。昆蟲草木之實。致豐於蠲潔。哀樂和愉之感。庶¶ 
交乎神明。四海駿奔。衆祗受職。冀下觀而化。皆內誠乎心。¶ 
百王之禮樂在陳。列聖之聲詩合奏。敬極嚴配。道備饗親。¶ 
虔奉成式。惕然惴懼。而今而後。不敢滿假。庶無大悔。以貽¶ 
祖考之羞。因體元以統歷。遂頒恩而大宥。可大赦天下。改¶ 
<pb:NFKB_QTW_p0068-15a>
長慶五年為寶歷元年。自寶歷元年正月七日昧爽巳前。¶ 
大辟罪巳下。罪無輕重。巳發覺未發覺。巳結正未結正。繫¶ 
囚見徒常赦所不原者。咸赦除之。其官典犯贓。不在免限。¶ 
左降官自長慶四年三月三日制後未經量移者。與量移¶ 
近處。巳經量移者。更與量移。如復資者。即任依常調選。丁¶ 
憂去任。服闋日亦與量移。如有親故在上都。任於所司陳¶ 
狀。便與處分。不必更待本州府申請。別勅因責授降資正¶ 
員官未經改轉者。亦與進改。亡官失爵放歸不齒者。量加¶ 
收敘。縱元勅云終身不齒者。亦量與收敘。流人未到所在。¶ 
<pb:NFKB_QTW_p0068-15b>
及巳到者。量移近處。如巳收敘者。量才敘用。并僧尼道士¶ 
移隷者。亦與量移近處。得罪人巳亡歿。家口未許歸家者。¶ 
一切放歸。如自情願住者亦任。諸色得罪人中。如先有勅¶ 
云縱逢恩赦不在免限者。并別勅安置者。亦并宜委中書¶ 
門下量事狀輕重。節級處分。左降官及流人先有官者。如¶ 
巳亡歿。各還本官。流貶人所在身亡。任其親故收以歸葬。¶ 
仍仰州縣量給棺櫬。優當發遣。諸色人中有痕累禁錮。及¶ 
反逆緣坐等。一切並與洗滌。常參官及諸州刺史。有先因¶ 
停替。及因病假解官。並終制未授官者。委中書門下量才¶ 
<pb:NFKB_QTW_p0068-16a>
進錄。勿令稽滯。致仕官未經改轉者。量改官依前致仕。諸¶ 
軍先擒獲吐蕃生口配在諸處者。宜委本道資給。放還本¶ 
國。毋許因循所在停住。國家與吐蕃舅甥之好。彼此無虞。¶ 
自今巳後。邊上不得受納投降人。並擒獲生口等。天下諸¶ 
州府縣官。應行鞭捶。本罪不至死者。假以責情。致令殞斃。¶ 
每念於此。良增惻然。宜委御史臺及出使郎官御史等切¶ 
加覺察。仍具事由聞奏。澄清教化。莫尚乎太學。惣治心術。¶ 
必本乎六經。天下諸色人中。有能精通一經。堪為師法者。¶ 
委國子祭酒選擇。具以名奏。天下州縣。各委刺史縣令招¶ 
<pb:NFKB_QTW_p0068-16b>
延儒學。明加訓誘。名登科第。即免征徭。刑罰不清。不足以¶ 
言理。職官不重。不足以棲賢。開出入之文。束上下之手。必¶ 
資慎選。庶叶詳平。大理寺官屬。比來吏部所授。多非其才。¶ 
宜令精選有志行文學。兼詳明法律者注擬。其有課績特¶ 
殊。堪在朝獎者。臺省有闕。宜先選擢。一夫不獲。時予之辜。¶ 
苟有向隅之悲。遂軫納溝之慮。如聞去冬吏部三銓選人。¶ 
駮放者衆。或文狀粟錯。或書判差池。主司守文。不得不爾。¶ 
既施惠澤。亦在霑恩。其長名及雜駮放選人。如有未離京¶ 
城者。委吏部今月內檢勘畢。除涉踰濫者。餘并却收。以地¶ 
<pb:NFKB_QTW_p0068-17a>
遠殘闕。量才注擬。如不情願受地遠官。亦不可強之。仍速¶ 
處分。不得出選限內。比者法令懸科。彰示大信。法既無守。¶ 
人何適從。赦令不行。因循成俗。誕告四方為虛設。開施庶¶ 
政為虛文。豈吾德之未明。為有司之見負。永言歎息。中夜¶ 
疚懷。朕即位之初。巳有赦令。至如捐徹服御。止絕地獻。限¶ 
喪葬以息淫費。禁奇靡以專女工。隱實版圖。謹守儲備。及¶ 
從他徭擅賦。閉糴禁錢。吏行姦欺。人冒依庇。僧道踰濫。流¶ 
貶重輕。錢幣利害。軍屯侵占。車馬衣服之制度。公私入己¶ 
之贓私。悉令條䟽。貴欲該備。頒宣未幾。廢格巳多。或職司¶ 
<pb:NFKB_QTW_p0068-17b>
墮慢。而不能將明。或誥命纔行。而下巳不守。以此求理。不¶ 
亦難乎。其元和巳來詔書。並長慶四年三月三日赦令。委¶ 
廢不行。事在朕躬者。諫官極言得失。無有所隱。其系臺閣¶ 
者。左右丞據詔條司額。重加分配。勿容推倚。若因循寢廢。¶ 
無所申明。及雖曾宣下。不能提舉者。具事由聞奏。量加沙¶ 
汰。其在有司州郡者。委御史臺及分察使出使郎官御史¶ 
度支鹽鐵巡院。準前後詔勅。切加訪察。各具犯狀移勘奏¶ 
聞。其本判官及刺史巳下。必加貶責。用懲不恪。如舉察之¶ 
司。循默自守。事狀泄露者。亦據容庇。量加殿黜。仍並委中¶ 
<pb:NFKB_QTW_p0068-18a>
書門下。重有舉明。去年三月三日赦令及今年赦文。一事¶ 
巳上。切加懲督。責據時限。量官吏勤惰。具科殿輕重聞奏。¶ 
京西京北邊上諸軍州鎮。自今年巳後。如有中使及郎官¶ 
御史。奉使到所管。並不得與人事物。應天下典人莊園店¶ 
地。便合祗承戶稅。本主贖日。不得更引令式。云依私契徵¶ 
理。組織貧人。虞氏建官。必明黜陟。漢朝置吏。皆長子孫。政¶ 
成用。咸登右職。近代遷除過速。資給轉繁。扇為時風。莫¶ 
有固志。親人之職。為弊尤深。甿俗土宜。未及周悉。迎新送¶ 
故。巳聞代換。更易雖遽。資望如初。善否不分。升降莫驗。徒¶ 
<pb:NFKB_QTW_p0068-18b>
為煩擾。無益公私。自今巳後。刺史縣令。若無所犯。非滿三¶ 
周年。不得除替。如理行尤異。但議就加。其有才宜他職。灼¶ 
然要籍者。中書門下先具事由。及授上年月。奏聽進止。滿¶ 
歲遷代。無闕敗者。即與進改。磐石維城。義深麟趾。穠華下¶ 
嫁。禮次椒塗。縉紳文武之良才。執事恪居之奉職。克參祼¶ 
獻。載叶肅雍。亞獻嘉王運終獻循王遹等各賜物一百匹。¶ 
夾侍正衣進珪捧珪各賜五十匹。亞獻終獻正衣各賜物¶ 
四十匹。大長公主嗣王郡主縣主各有賜物。內外文武見¶ 
任及致仕官。三品巳上賜爵一級。四品巳下加一階。合入¶ 
<pb:NFKB_QTW_p0068-19a>
三品五品欠考未合敘者。待考足日聽敘。斯文未墜。降聖¶ 
克昌。道逾三代之英。化立百王之範。象賢崇德。垂裔作賓。¶ 
教儀斯崇。憲章無改。文宣王二王三恪各與一子官。其祠¶ 
廟委所司量加修飾。堯稱敦敘。周述本枝。收族是先。睦親¶ 
斯在。皇五等巳上親。三品巳上賜爵一級。五品巳上加一¶ 
階。六品巳上及前資常選散官。選日優與處分。未有出¶ 
身陪位者。每家放一人出身。應陪位者皇儲五等巳上親。¶ 
及太皇太后皇太后三等巳上親。三品巳上賜爵一級。四¶ 
品巳下加一階。諸親四等及諸州賀正官並諸色陪位官¶ 
<pb:NFKB_QTW_p0068-19b>
等。五品巳上加一階。六品巳下及白身人並賜勳兩轉。其¶ 
前資及有出身者各減一選。締構興王。弼成昌運。勳藏冊¶ 
府。烈冠史編。九原推可作之風。百代凜如生之氣。載懷丕¶ 
績。何日敢忘。武德以來配饗功臣及將相。名節尤著。長慶¶ 
四年三月三日制未霑甄敘者。委中書門下條䟽聞奏。量¶ 
加優獎。故尚父汾陽王贈太師晟贈太尉秀實子孫中未¶ 
曾經甄獎者。每家與一人正員官。元和巳來有因戰伐死¶ 
於王事。其名節顯著未有優贈者。各委本道節度使條錄¶ 
聞奏。如勘覆詣實。當有處分。其有骸骨暴露者。宜令所在¶ 
<pb:NFKB_QTW_p0068-20a>
埋瘞。宏教愛之典。爰命推恩。念追遠之懷。用頒徽贈。常參¶ 
官及諸州府長官。父母見存未有官封者。並量與五品致¶ 
仕官及階并邑號。父母亡歿未經追贈者。量與贈官及邑¶ 
號。巳經追贈者更與改贈。如贈官巳至一品邑號巳至國¶ 
夫人者。不在此限。中書門下及節度使帶平章事者。宜與¶ 
一子正員七品官。祖父母父母先亡歿。各與追贈。經追贈¶ 
者更與改贈。官巳至一品邑號巳至國夫人者。不在此限。¶ 
節度使與一子正員八品官。東都留守度支鹽鐵使觀察¶ 
處置都團練都防禦經略招討等使。及神策金吾六軍將¶ 
<pb:NFKB_QTW_p0068-20b>
軍大將軍上將軍統軍威遠鎮國軍等使皇城留守。各與¶ 
一子正員九品官。京兆尹特加一階。父母先亡歿未經追¶ 
贈者各與追贈。職修祀事。禮奉嚴禋。既洽殊恩。宜加異等。¶ 
應郊廟升壇升殿行事官。普恩之外。宜更加一級。如合入¶ 
三品五品者。任待考足日聽敘。尚書省三品四品巳上。中¶ 
書門下五品巳上。特加一階。便蕃殿省。給事郊丘。顧以忠¶ 
勤。是宜甄獎。內行事官三品巳上更賜爵一級。四品巳下¶ 
更加一階。內侍省及內侍省內坊官。四品巳上各賜勳五¶ 
轉。五品巳下各賜勳三轉。應從駕至郊廟者。普恩之外。三¶ 
<pb:NFKB_QTW_p0068-21a>
品巳上賜爵一級。四品巳下各加一階。品官白身賜勳兩¶ 
轉。環列師營。服勞扞衞。申威攸屬。敷惠是膺。神策六軍金¶ 
吾威遠皇城及諸道將士等。三品巳上賜爵一級。四品巳¶ 
下加一階。無官者賜勳三轉。在城神策六軍威遠營左右¶ 
金吾及皇城將士。應大禮移仗宿衞御樓立仗等。普恩之¶ 
外。三品巳上賜爵一級。四品巳下加一階。仍準舊制賜物¶ 
有差。其神衞將士。賜加一階。仍準舊例賜物有差。神策將¶ 
士應在京畿諸縣者。亦各有賜物。應緣大禮職掌行事官¶ 
并修撰儀注及留守副留守倉庫卿等。普恩之外。三品巳¶ 
<pb:NFKB_QTW_p0068-21b>
上賜爵一級。四品巳下各加一階。虔奉職貢。載觀致仕官¶ 
及郊禋。俾覃錫賚之恩。用廣懷來之義。鴻臚禮賓院應在¶ 
城內蕃客等。各有賜物。翰林待詔供奉及諸色直見任及¶ 
前資并員外試官。三品巳上賜爵一級。四品巳下各加一¶ 
階。無官者賜勳兩轉。導藩服之誠。承帝庭之命。忠勤既著。¶ 
勳賞宜周。諸道知上都進奏院官在城者各賜勳兩轉。應¶ 
緣大禮四方進表䟽及賀正官各賜勳三轉。敬承禋祀。賛¶ 
執豆籩。列庶位以觀光。酌多儀而中矩。誠在儼肅。理叶襃¶ 
升。郊廟行事齋郎減二年勞。室長掌座禮生賛者減一年¶ 
<pb:NFKB_QTW_p0068-22a>
勞。無勞可減者便放出身。崇元館行事學生及齋郎禮生。¶ 
番考巳滿。所司緣大禮却追入行事。各減一選。國子監學¶ 
生陪位者賜勳一轉。中書門下儀制官各特賜一階。應緣¶ 
祗供作官直司長上諸州行綱考典兩縣耆壽諸色番役¶ 
當上在城并量留十二月番者各賜勳兩轉。飛龍閑廄宮¶ 
苑典引掌扇內園總監栽接少府將作內中尚武德軍器¶ 
內外弓箭庫等諸司諸使下白身人及無品直司定額長¶ 
上雜匠巧兒黃衣長上監門直長雜使三衞七色引駕細¶ 
引執扇角手弩手彍騎武士天文觀生歷生漏生典鼓典¶ 
<pb:NFKB_QTW_p0068-22b>
鐘工人樂人主衣主膳主酪典食胡食手宰手掌閑幕士¶ 
御士醫士獸醫門僕藥僮御書手楷書手典書流外行署¶ 
等各賜勳兩轉。尚年貴老。所以教孝也。聳義嘉節。所以貞¶ 
俗也。天下百姓高年者。上縣以上每縣十人。中縣五人。下¶ 
縣三人。並以縣界年最高者充數。并孝子順孫。義夫節婦。¶ 
先經旌表。行義不虧者。人各賜米三石。絹兩匹。仍版授上¶ 
佐縣君。並委令長賚粟帛就家宣賜訖。具名本道。一時聞¶ 
奏。其米及絹。仍令上供數內申報。神配峻極。德稱靈長。秩¶ 
既升於王公。禮合加於牲幣。五嶽四瀆。宜委本州府長吏¶ 
<pb:NFKB_QTW_p0068-23a>
備禮致祭。當極豐潔。以副如在之誠。書稱望秩。禮著不封。¶ 
仰堯舜之聰明。慕文武於方冊。遐想忠貞之跡。緬懷義烈¶ 
之風。能禦大災。咸申祀典。名山大川及自古聖帝明王忠¶ 
臣烈士。各令所在以禮致祭。亡命山澤。挾藏軍器。百日不¶ 
首。復罪如初。赦書有所不該者。所司具作條例聞奏。敢以¶ 
赦前事相告言者。以其罪罪之。赦書日行五百里。布告天¶ 
下。咸使聞知。主者施行。¶ 

** 受尊號赦文¶ 
:PROPERTIES:
:TITID: QTWTIT02345
:PERSID: QTWAUT0013
:END:

門下。朕聞奉天地之大統。必酌於人心。荷宗祖之成訓。必¶ 
<pb:NFKB_QTW_p0068-23b>
參於國典。顧惟眇身。守任重器。道未能被物。德不足蓄身。¶ 
賴於宗工碩老。輔導丞弼。享祧主鬯。熏燎告元。履歷正元。¶ 
敷施大號。庶方咸若。四表穆然。皇祖披攘之基。列聖焦勞¶ 
之業。恬焉而有。泰焉而居。晝以度心。夜以省己。其何德以¶ 
堪之。方將法乾以行健。體咸而致和。執沖以固高。守約以¶ 
持滿。而文武百辟。章奏四上。以為人心不可以曲讓。國典¶ 
不可以矯違。亦用慰於太皇太后皇太后之意。屈而後俞。¶ 
諒非獲巳。豈不以予非生知。欲以徽稱懿號誘掖勸慕之¶ 
乎。將使循名而勉其實。力實而應其名乎。然則予方且以¶ 
<pb:NFKB_QTW_p0068-24a>
為韋弦。方且以為箴誥楙於皇極。庶無尤違。是宜與物同¶ 
利。惟新大澤。可大赦天下。自寶歷元年四月二十二日昧¶ 
爽巳前。大辟罪巳下。巳發覺未發覺。巳結正未結正。繫囚¶ 
見徒。罪無輕重。咸赦除之。惟故殺人及官典犯贓。不在此¶ 
限。應左降官未經量移者。宜與量移近處。丁憂去任。服闋¶ 
日亦與量移。如準前制巳合量移。有司未注擬者。並任累¶ 
敘。流人未到所在。及巳到未經量移者。並與量移近處。僧¶ 
尼道士移隷未經量移者。亦與量移近處。中外前資見任¶ 
官。頃因延累。未及用才。并左降官中有事情可恕。名跡素¶ 
<pb:NFKB_QTW_p0068-24b>
聞者。宜委中書門下量加獎用。勿使屈滯。授田制祿。歲久¶ 
而弊深。留獄要囚。期舒而濫廣隱冒啟逃姦之漸。倍稱成¶ 
豪奪之源。亟舉舊章。猶循宿蠹。永言謀始。必俟申明。在京¶ 
百司職田。散在畿內諸縣。舊制配地出子。逐畝平攤。比量¶ 
舊制。孰為久便。宜委京兆府與屯田審計會。條䟽奏聞。如¶ 
聞京城諸司。捕繫推鞫。動經旬時。每季御史巡囚。罕能察¶ 
訪舉劾。積成冤滯。為弊頗深。宜委御史臺重舉用長慶元¶ 
年七月十八日赦文條件聞奏。京畿百姓。多屬諸軍諸使。¶ 
或戶內一人在軍。其父兄子弟不受府縣差役。頃者頻有¶ 
<pb:NFKB_QTW_p0068-25a>
制勅處分。如聞尚未遵行。宜委京兆府重舉用長慶元年¶ 
七月十八日赦文條䟽聞奏。應京城內有私債。經十年巳¶ 
上。曾出利過本兩倍。本主及原保人死亡。並無家產者。宜¶ 
令臺府勿為徵理。應天下典貼得人莊田園店等。便合祗¶ 
承戶稅。本主收贖之日。不得引令式及言私契。組織貧人。¶ 
令煩而政撓。積習而弊生。欲其適宜。須有釐革。使人不倦。¶ 
必在變通。今年正月七日制勅處分條目中。有未經施行¶ 
者。委御史臺令提舉。仍條錄聞奏。宜委百司官長。各具條¶ 
䟽當司利病奏聞。擇其善者。當議改更。宏文崇文館生及¶ 
<pb:NFKB_QTW_p0068-25b>
齋郎三衞。所用資蔭。踰濫頗多。澄源清流。切在釐革。宜委¶ 
禮部兵部侍郎條䟽。以久遠可行用者。兼每蔭別限年限¶ 
朔作條例聞奏。懋官述職。禦侮宣威。暨於庶僚。咸竭乃力。¶ 
峻其爵秩。以極封崇。內外文武見任及致仕官。三品巳上¶ 
賜爵一級。四品巳下加一階。仍賜勳兩轉。神策六軍金吾¶ 
威遠皇城將士。普恩之外。各賜勳兩轉。列虞賓之位。崇襃¶ 
聖之允。所以闡德教而昭前烈也。二王三恪及文宣公各¶ 
賜物三十匹。朕上奉兩宮。下臨九有。庶幾廣愛之道。以行¶ 
教化之風。太皇太后皇太后二等巳上親。委中書門下約¶ 
<pb:NFKB_QTW_p0068-26a>
舊例量加優賞。二廣分營。六師環衞。梯航貢奉。玉帛會同。¶ 
既勤勞而可嘉。亦懷來之所尚。神策及六軍金吾威遠皇¶ 
城等諸軍。將軍統軍以下。各有賜給。其將士等長行立仗¶ 
者。并守本軍本營者。各賜物有差。鴻臚禮賓院應在城內¶ 
蕃客等。並節級有賜物。宣賛盛禮。潤色鴻徽。爰錫寵於崇¶ 
階。亦推恩於任子。攝侍中讀寶官門下侍郎平章事竇易¶ 
直。攝中書令讀冊官中書侍郎平章事李程。各賜一子出¶ 
身。撰冊文官左僕射平章事李逢吉。宜依舊例賜一子出¶ 
身正員官。奉冊奉寶綬官書玉冊官書寶官。各加兩階。進¶ 
<pb:NFKB_QTW_p0068-26b>
寶綬進冊中嚴外辦理儀賛導押冊押寶綬舉舁寶冊官¶ 
各加一階。合入三品者。待考足日聽敘。合選人減一選。其¶ 
餘應職掌行事官及寫制書官太常修撰儀注禮官并宮¶ 
內行事官。三品巳上賜爵一級。四品巳下加一階。仍并賜¶ 
勳一轉。造玉冊并填金字造寶裝官各賜五十匹。前王之¶ 
令政。未有遺年。先哲之格言。實先顧行。義存忠厚。教裕家¶ 
邦。天下百姓。九十巳上。委所在長吏量加存問。孝子順孫。¶ 
義夫節婦。旌表門閭。終身勿事。先巳旌表者。亦量加優卹。¶ 
生甫炳靈。出圖表異。故能發洩雲雨。蓄涵風雷。望秩之儀。¶ 
<pb:NFKB_QTW_-725-2->
必資蠲潔。五嶽四瀆。宜委本州府長吏備禮致祭。名山大¶ 
川及自古聖帝明王忠臣烈士。令所在以禮致祭。亡命山¶ 
澤。挾藏軍器。百日不首。復罪如初。赦書有所不該者。所司¶ 
具作條例聞奏。敢以赦前事相告言者。以其罪罪之。赦書¶ 
日行五日里。布告天下。咸使聞知。¶ 

