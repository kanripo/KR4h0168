#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0775-24a> ¶¶
#+PROPERTY: JUAN 0776
欽定全唐文卷七百七十六¶ 

<pb:NFKB_QTW_p0776-01a>
　李商隱(六)¶ 

** 為河東公上西川相國京兆公書¶ 
:PROPERTIES:
:TITID: QTWTIT15708
:PERSID: QTWAUT1972
:END:

姚熊頃時鬬毆。偶在坤維。阿安未容决平。遽詣風憲。當道¶
頻奉臺牒。令差從事往推。去就之間。殊為未適。顧惟敝府。¶
託近貴藩。雖蒙與國之恩。猶在附庸之列。仰遵教指。尚懼¶
尢違。敢遣賓僚。往專刑獄。自奉臺牒。夙夜兢惶。今謹差節¶
度判官李商隱侍御往。以今月十八日離此。某素無材効。¶
早沐恩憐。獲接仁風。實為天幸。頗希終始。以奉恩光。事大¶
之心。朝暾是誓。其他並附李侍御口述。伏為照察。¶ 
¶
<pb:NFKB_QTW_p0776-01b>

** 上崔華州書¶ 
:PROPERTIES:
:TITID: QTWTIT15709
:PERSID: QTWAUT1972
:END:

中丞閤下。愚生二十五年矣。五年讀經書。七年弄筆硯。始¶
聞長老言。學道必求古。為文必有師法。常悒悒不快。退自¶
思曰。夫所謂道。豈古所謂周公孔子者獨能邪。葢愚與周¶
孔。俱身之耳。以是有行道不繫今古。直揮筆為文。不能攘¶
取經史。諱忌時世。百經萬書。異品殊流。又豈能意分出其¶
下哉。凡為進士者五年。始為故賈相國所憎。明年病不試。¶
又明年復為今崔宣州所不取。居五年間。未曾衣袖文章。¶ 

<pb:NFKB_QTW_p0776-02a>

謁人求知。必待其恐不得識其面。恐不得讀其書。然後乃¶
出。嗚呼。愚之道可謂強矣。可謂窮矣。寧濟其魂魄。安養其¶
氣志。成其強。拂其窮。惟閤下可望。輒盡以舊所為發露左¶
右。恐其意猶未宣洩。故復有是說。某再拜。¶ 

** 別令狐拾遺書¶ 
:PROPERTIES:
:TITID: QTWTIT15710
:PERSID: QTWAUT1972
:END:

子直足下。行日巳定。昨幸得少展寫。足下去後。憮然不怡。¶
今早垂致葛衣。書辭委曲。惻惻無巳。自昔非有故舊援拔。¶
卒然於稠人中相望。見其表得所以類君子者。一日相從。¶
<pb:NFKB_QTW_p0776-02b>
百年見肺肝。爾來足下仕益達。僕困不動。固不能有常合¶
而有常離。足下觀人與物。共此天地耳。錯行雜居蟄蟄哉。¶
不幸天能恣物之生。而不能與物慨然量其欲。牙齒者恨¶
不得翅羽。角者又恨不得牙齒。此意人與物畧同耳。有所¶
趨。故不能無爭。有所爭。故不能不於同中而有各異耳。足¶
下觀此世。其同異如何哉。兒冠出門。父翁不知其枉正。女¶
笄上車。夫人不保其貞汙。此於親親。不能無異勢也。親者¶
尚爾。則不親者。惡望其無隙哉。故近世交道。幾喪欲盡。足¶
下與僕。於天獨何稟。當此世生而不同此世。每一會面一¶
分散。至於慨然相執手。嚬然相慼。泫然相泣者。豈於此世¶ 
<pb:NFKB_QTW_p0776-03a>
有他事哉。惜此世之人。率不能如吾之所樂。而又甚懼吾¶
之徒。孑立寡處。而與此世者蹄尾紛然。蛆吾之白。擯置譏¶
誹。襲出不意。使後日有希吾者。且懲吾困。而不能堅其守。¶
乃捨吾而之他耳。足下知與此世者居。常紿於其黨何語¶
哉。必曰吾惡市道。嗚呼。此輩真手搔鼻皻。而喉噦人之灼[:#AS-FEE4:●¶
]¶ 
[:#AS-FBEE:●]艮為癩者。市道何肯如¶
此輩邪。今一大賈坐墆貨中。人人往須之。甲得若干。曰其¶
贏若干。丙曰吾索之。乙得若干。曰其贏若干。戊曰吾索之。¶
既與之。則欲其蕃。不願其亡失口舌。拜父母。出妻子。伏臘¶
<pb:NFKB_QTW_p0776-03b>
相見有贄。男女嫁娶有問。不幸喪死有致饋。葬有臨送弔¶
哭。是何長者大人哉。他日。甲乙俱入之不欺。則又愈得其¶
所欲矣。迴環出入如此。是終身欲其蕃。不願其亡失口舌。¶
拜父母益嚴。出妻子益敬。伏臘相見贄益厚。男女嫁娶問¶
益豐。不幸喪死。饋贈臨送弔哭情益悲。是又何長者大人¶
哉。惟是於信誓有大期漫。然後罵而絕之。擊而逐之。訖身¶
而勿與通也。故一市人。率少於大賈而不信者。此豈可與¶
此世交者等耶。今日赤肝腦相憐。明日衆相唾辱。皆自其¶
時之與勢耳。時之不在。勢之移去。雖百仁義我。百忠信我。¶
我尚不顧矣。豈不顧巳。而又唾之。¶ 

<pb:NFKB_QTW_p0776-04a>

足下果謂市道何如哉。今人娶婦入門。母姑必祝之曰善¶
相宜。則祝曰蕃息。後日生女子。貯之幽房密寢。四隣不得¶
識。兄弟以時見。欲其好。不顧性命。即一日可嫁去。是宜擇¶
何如男子者屬之邪。今山東大姓家。非能違摘天性而不¶
如此。至其羔鶩在門。有不問賢不肖健病。而但論財貨。恣¶
求取為事。當其為女子時。誰不恨。及為母婦則亦然。彼父¶
子男女。天性豈有大於此者耶。今尚如此。况他舍外人。燕¶
生越養。而相望相救。抵死不相販賣哉。細而繹之。真令人¶
<pb:NFKB_QTW_p0776-04b>
不愛此世。而欲往走遠颺耳。果不知足下與僕之守。是耶¶
非耶。首陽之二士。豈蘄盟津之八百。吾又何悔焉。千百年¶
下。生人之權。不在富貴。而在直筆者。得有此人。足下與僕。¶
當有所用意。其他復何云云。但當誓不羞市道。而又不為¶
忘其素恨之母婦耳。商隱再拜。¶ 

** 與陶進士書¶ 
:PROPERTIES:
:TITID: QTWTIT15711
:PERSID: QTWAUT1972
:END:

去一月多故。不常在。故屢辱吾子之至。皆不覩。昨又垂示¶
東岡記等數篇。不惟其辭彩奧大。不宜為冗慢無勢者所¶
窺見。且又厚紙謹字。如貢大諸侯卿士及前達有文章積¶
學者。何其禮甚厚而所與之甚下耶。始僕小時。得劉氏六¶ 
<pb:NFKB_QTW_p0776-05a>
說讀之。嘗得其語曰。是非繫於襃貶。不繫於賞罰。禮樂繫¶
於有道。不繫於有司。密記之。葢嘗於春秋法度。聖人綱紀。¶
久羡懷藏。不敢薄賤。聯綴比次。手書口詠。非惟求以為已¶
而已。亦祈以為後來隨行者之所師稟。已而被鄉曲所薦。¶
入來京師。久亦思前輩達者。固已有是人矣。有則吾將依¶
之。繫鞵出門。寂寞往返其間。數年。卒無所得。私怪之。而比¶
有相親者曰。子之書。宜貢於某氏某氏。可以為子之依歸¶
矣。即走往貢之。出其書。乃復有置之而不暇讀者。又有默¶
而視之。不暇朗讀者。又有始朗讀。而終有失字壞句不見¶
<pb:NFKB_QTW_p0776-05b>
本義者。進不敢問。退不能解。默默已已。不復咨歎。故自大¶
和七年後。雖尚應舉。除吉凶書及人憑倩作牋啟銘表之¶
外。不復作文。文尚不復作。况復能學人行卷耶。時獨令狐¶
補闕最相厚。歲歲為寫出舊文納貢院。既得引試。會故人¶
夏口主舉人。時素重令狐賢明。一日見之於朝。揖曰。八郎¶
之交誰最善。綯直進曰。李商隱者。三道而退。亦不為薦託¶
之辭。故夏口與及第。然此時實於文章懈退。不復細意經¶
營述作。乃命合為夏口門人之一數耳。爾後雨應科目者。¶
又以應舉時與一裴生者善。復與其挽洩。不得巳而入耳。¶ 

<pb:NFKB_QTW_p0776-06a>

前年乃為吏部上之中書。歸自驚笑。又復懊恨周李二學¶
士以大法加我。夫所謂博學宏辭者。豈容易哉。天地之災¶
變盡解矣。人事之興廢盡究矣。皇王之道盡識矣。聖賢之¶
文盡知矣。而又下及蟲豸草木鬼神精魅。一物巳上。莫不¶
開會。此其可以當博學宏辭者邪。恐猶未也。設他日或朝¶
廷或持權衡大臣宰相。問一事。詰一物。小若毛甲。而時脫¶
有盡不能知者。則號博學宏辭者。當有罪矣。私自恐懼。憂¶
若囚械。後幸有中書長者曰。此人不堪。抹去之。乃大快樂¶
<pb:NFKB_QTW_p0776-06b>
曰。此後不能知東西左右。亦不畏矣。去年入南塲作判。比¶
於江淮選人。正得不憂。長名放耳。尋復啟與曹主。求尉於¶
虢。實以太夫人年高。樂近地有山水者。而又其家窮。弟妹¶
細累。喜得賤薪菜處相養活耳。始至官。以活獄不合人意。¶
輙退去。將遂脫衣置笏。永夷農牧。會今太守憐之。催去復¶
任。逕使不為升斗汲汲。疲瘁低儽耳。然至於文字章句。愈¶
帖息不敢驚張。嘗自呪願得時人曰。此物不識字。此物不¶
知書。是吾生獲忠肅之諡也。而吾子反殷勤如此者。豈不¶
知耶。豈有意耶。不知則可。有意則巳虛矣。然所以拳拳而¶
不能忘者。正以往年愛華山之為山。而有三得。始得其卑¶ 
<pb:NFKB_QTW_p0776-07a>
者。朝高者。復得其揭然無附著。而又得其近而能遠。思欲¶
窮搜極討。灑豁襟抱。始以往來番番。不遂其願。間者得李¶
生於華郵。為我指引巖谷。列視生植。僅得其半。又得謝生¶
於雲臺觀。暮留止宿。旦相與去。愈復記熟。後又復得吾子¶
於邑中。至其所不至者。於華之山無恨矣。三人力耶。今李¶
生巳得第。而又為老貴人從事雲臺。生亦顯然有聞於諸¶
公間。吾子之文。粲然成就如是。我不負華之山。而華之山¶
亦將不負吾子之三人矣。以是思得聚會。話既往探歷之¶
勝。至於切磋善惡。分擘進趨。僕此世固不待學奴婢下人。¶
<pb:NFKB_QTW_p0776-07b>
指誓神佛而後巳耳。吾子何所用意耶。明日東去。既不得¶
面。寓書惘惘。九月三日。宏農尉李某頓首。¶ 

** 為濮陽公上四相賀正啟¶ 
:PROPERTIES:
:TITID: QTWTIT15712
:PERSID: QTWAUT1972
:END:

伏以春日青陽。歲當更始。思將萬壽。以奉三台。伏惟相公¶
與國同休。自天逢福。唐堯之八十六載。永奉宸聰。周文之¶
九十七年。長承睿算。某方臨征鎮。伏賀無由。攀戀禱祠。不¶
任丹懇。¶ 

** 為濮陽公上白相公杜相公崔相公馬相公鳳翔崔相公賀正啟¶ 
<pb:NFKB_QTW_p0776-08a>

:PROPERTIES:
:TITID: QTWTIT15713
:PERSID: QTWAUT1972
:END:

伏以律中太蔟。月貞孟陬。迎祥既積於元正。善祝方資於¶
難老。伏惟相公金相轉瑩。玉德踰資。小甘茂之十官。倅叔¶
敖之三相。使巖廊之上。永作吾家。埏埴之功。長為巳任。某¶
方臨戎鎮。拜賀末由。攀戀禱祠。不任丹懇。伏惟鑒察。¶ 

** 為濮陽公賀丁學士啟¶ 
:PROPERTIES:
:TITID: QTWTIT15714
:PERSID: QTWAUT1972
:END:

學士位以才昇。官由德舉。光揚中旨。潤飾洪猷。允謂當仁。¶
果從真拜。墨丸赤管。豈滯於南宮。黃紙紫泥。聊過於禁掖。¶
<pb:NFKB_QTW_p0776-08b>
鳳池甚邇。雞樹非遙。副此具瞻。當在後命。某燒烽邊郡。題¶
鼓軍門。仰鸞鶴於煙霄。空悲路阻。顧蟣蝨於介冑。尚恨形¶
留。拜賀未期。欽戀無喻。¶ 

** 為滎陽公與魏博何相公啟¶ 
:PROPERTIES:
:TITID: QTWTIT15715
:PERSID: QTWAUT1972
:END:

不審近日尊體如何。伏計不失調護。鄴都奧壤。漢相威名。¶
出則主諸侯之名。以除叛亂。入則峻將軍之令。以養疲羸。¶
作大君之膂腸。樹列國之標表。名光圖史。勳溢旂常。凡在¶
小藩。永佩高義。屬封疆僻左。民落凋殊。奇貨難求。使材莫¶
稱。相公曲垂記奬。先降尊嚴。李押侍御。右職名家。多聞好¶
禮。遠持書幣。逕冒風波。受賜踰涯。傳情曲盡。載思復命。未¶
得其人。輙託還裝。用申徵獻。路遙漳水。夢隔頓邱。未期胥¶ 
<pb:NFKB_QTW_p0776-09a>
命於蒲。但仰餘波及晉。勤拳夙夜。師慕忠貞。伏惟仁恩。亦¶
賜知察。¶ 

** 為滎陽公賀白相公加刑部尚書啟¶ 
:PROPERTIES:
:TITID: QTWTIT15716
:PERSID: QTWAUT1972
:END:

相公克佐昌期。允符俊德。耀握中之至寶。高價難酬。縱堂¶
上之竒兵。善師無敵。述成徽冊。導降恩波。由中祕書。兼大¶
司寇。羅含吞鳳。追佳夢於當年。少皡爽鳩。集芳塵於此日。¶
百蠻仰化。九縣畏威。某早奉陶甄。謬當藩服。雖深抃賀。未¶
卜趨承。遵呂刑而但戒守官。望魯酒而必期盡醉。抃躍瞻¶
戀。不任下情。¶ 
¶
<pb:NFKB_QTW_p0776-09b>

** 為滎陽公上宣州裴尚書啟¶ 
:PROPERTIES:
:TITID: QTWTIT15717
:PERSID: QTWAUT1972
:END:

近巳有狀。不審諸况比復何如。待詔漢廷。但成老大。留歡¶
湘浦。蹔復清狂。思如昨辰。又巳改歲。以公美之才之望。固¶
令早還廊廟。速泰寰區。而辜負明時。優游外地。豈是徐公¶
多風亭月觀之好。為復孟守專生天成佛之求。幸當審君¶
子之行藏。同丈夫之憂樂。乃故人之深望也。李處士藝術¶
深博。議論縱橫。敢曰賢於仲尼。且慮失之子羽。云於江沔。¶
要有淹留。便假以節巡。託之好幣。十一月初離此。訖末由¶
披盡。勤戀增誠。其他並付使人口述。¶ 

<pb:NFKB_QTW_p0776-10a>

** 為滎陽公上浙西鄭尚書啟¶ 
:PROPERTIES:
:TITID: QTWTIT15718
:PERSID: QTWAUT1972
:END:

不審近日諸况何若。第高標令範。早映朝端。惠露仁風。載¶
光藩寄。况地雄東海。郡控南徐。當皇心妙簡之難。是國用¶
取資之地。斯焉假道。以副具瞻。况忝亢宗。允俟嘉會。此方¶
且多雜俗。又異奧區。但餘江山。記在方誌。然將以比西州¶
東府。白下朱方。則亦遼豕為慙。葉龍知懼矣。而里閭凋弊。¶
谿洞幽遐。內惟短材。常愧尸祿。道路綿邈。懷抱凄凉。未期¶
雲霧之披。空屬池塘之思。餘并附某乙口述。¶ 
¶
<pb:NFKB_QTW_p0776-10b>

** 為滎陽公上陳許高尚書啟¶ 
:PROPERTIES:
:TITID: QTWTIT15719
:PERSID: QTWAUT1972
:END:

伏見制書。尚書克懷懋德。心贊明時。殊祥取貴於龜龍。大¶
樂受鈞於金石。以秩宗典禮。以司馬總戎。况潁水遺封。許¶
田奧壤。鞏洛亘其後。宛葉居其前。版籍則方城之外人。幕¶
府則淮陽之勁卒。唯茲巨訪。(疑)實屬當仁。荀爽驟拜司空。¶
黃霸入為丞相。遺踪且在。後命非遙。早忝恩加。倍注誠款。¶ 

** 為滎陽公賀太尉王司徒啟¶ 
:PROPERTIES:
:TITID: QTWTIT15720
:PERSID: QTWAUT1972
:END:

近者黨項侵擾西道。崛強北邊。仰聞天威。將事電掃。果從¶
貴府。首建行臺。葢以藉司徒大鹵之先聲。壺關之舊戌。謀¶
於㣥后。允屬當仁。凡在藩方。不勝欣愜。伏計上軍巳有行¶ 
<pb:NFKB_QTW_p0776-11a>
日。諸將并受嚴期。是賈復先登之秋。乃樊噲橫行之日。弓¶
聲破漠。劍氣凌雲。但恐犬羊不足以當誅鋤。鐘鼎不足以¶
銘功業。某素無韜畧。謬忝恩榮。當悲苦之餘。值空困之後。¶
前騶負羽。不展平生。瞻望中權。唯積私懇。伏惟俯賜亮察。¶ 

** 為滎陽公賀韋相公加禮部尚書啟¶ 
:PROPERTIES:
:TITID: QTWTIT15721
:PERSID: QTWAUT1972
:END:

相公祥金淬刃。㣥玉排峯。樂和而穴鳳來儀。氣正而路牛¶
無喘。歸美既彰於天載。懋官旋踐於春卿。周官則日諧萬¶
人。虞書則日典三禮。苟非全氣。孰贊昌期。係萬國之懸誠。¶
加一人之德色。某早蒙恩異。今創辭離。蘭省春深。伏謁尚¶
<pb:NFKB_QTW_p0776-11b>
遙於八座。桂林夜靜。仰占唯見於三台。抃賀末由。戀結空¶
極。¶ 

** 為滎陽公上馬侍郎啟¶ 
:PROPERTIES:
:TITID: QTWTIT15722
:PERSID: QTWAUT1972
:END:

蒙恩左遷。不任感懼。某謬居職守。實昧官常。不能朿矢窮¶
辭。鈞金就直。屢移時序。竟致紛披。故府李相公案吏之初。¶
具獄來上。某久為賓佐。方副臺綱。若其間必有阿私。則先¶
事固當請託。實無一字。難誑九泉。崔監察是湖南李相公¶
門生。是某所拜雜端日御史。遠差推事。既無所囑求。近欲¶
呌寃豈遽能止遏。不知何怨。乃爾相窮。容易操心。加誣唱¶ 
<pb:NFKB_QTW_p0776-12a>
首。門生之分。尚或若斯。常僚之情。固無足算。九重邃邈。五¶
嶺幽遐。若從彼書辭。信其文致。即處於嚴譴。未曰當辜。直¶
遇侍郎察以疎蕪。知非侮鬻。照姦吏之推過。略崔子之枝¶
辭。特念遠藩。獲用寬典。纔移廉部。尚處頒條。實繄如燭之¶
明。敢不知風所自。末由謁謝。空抱款誠。¶ 

** 為滎陽公與浙東大夫啟¶ 
:PROPERTIES:
:TITID: QTWTIT15723
:PERSID: QTWAUT1972
:END:

不審近日諸趣何如。越水稽峯。乃天下之勝概。桂林孔穴。¶
成夢中之舊遊。遐想風姿。無不暢愜。一分襟袖。三變寒暄。¶
雖思逸少之蘭亭。敢厭桓公之竹馬。况去思遺愛。遐布歌¶
<pb:NFKB_QTW_p0776-12b>
謠。酒興詩情。深留景物。庾樓吟望。謝墅遊娛。方知繼組之¶
難。不止頒條之事。今者冰消雪薄。江麗山春。訪古跡於暨¶
羅。探異書於禹穴。不知兩樂。何者為先。幸謝故人。勉自遵¶
攝。未期展豁。唯望音符。其他并附喬可方口述。¶ 

** 為滎陽公與三司使大理盧卿啟¶ 
:PROPERTIES:
:TITID: QTWTIT15724
:PERSID: QTWAUT1972
:END:

蒙恩左遷。不任感懼。某頃以疎拙。謬副紀綱。不能辨軍府¶
之獻囚。折王庭之坐獄。將踰五載。終辱三司。過實巳招。咎¶
將誰執。故府李相公知舊之分。與道為徒。戎幕賓筵。雖則¶
深蒙奬拔。事蹤畫跡。實非曲有指揮。逝者難誣。言之罔媿。¶ 

<pb:NFKB_QTW_p0776-13a>

且崔監察元藻是湖南李相公首科門生。是其所薦御史。¶
將赴淮海。私間尚不囑求。及還京師。公共豈能遏塞。昨蒙¶
辨引。稍近加誣。座主既不免於款中。雜端固無逃於筆下。¶
乘時幸遠。背惠加誣。既置對之莫由。豈自明之有望。若據¶
其證逮。按彼詞連。則處以嚴科。無所逃責。猶賴九天知其¶
乖運伏念。非欲固用深文。不從鍜鍊之科。得在平反之數。¶
揣心知幸。感分增榮。拜謝末由。惶戀無極。¶ 

** 為滎陽公與前浙東楊大夫啟¶ 
:PROPERTIES:
:TITID: QTWTIT15725
:PERSID: QTWAUT1972
:END:
¶
<pb:NFKB_QTW_p0776-13b>

近已遣押衙喬可方齎少信幣聘謁。計程巳過衡湘。方將¶
遐仰清風。不謂先霑膏雨。今月二十日。專使林押衙至。緘¶
詞重疊。贈貺豐厚。皆晉地之所生也。而秦不產一物焉。使¶
乎方來。巳承徵詔。下車投兩。則致謳謠。高浪順風。難窺飛¶
止。榮聞休暢。何樂如之。某頃副憲綱。昧於官守。早乖審克。¶
久乃發揚。舊吏常僚。微有誣引。小藩遠地。難自辨明。若從¶
文致之科。合用投荒之典。尚蒙恩宥。獲頒詔條。省罪撫心。¶
不任感懼。鄙人嚮學之後。操心有歸。至於率履公塗。承迎¶
親友。雖多乖時態。或不愧座銘。又用高明。常所照信。至於¶
機微之會。用捨之間。既有命有時。亦何思何慮。更將尚口。¶ 

<pb:NFKB_QTW_p0776-14a>

彌失處躬。以今月二十三日南去。家無甚累。官忝古侯。外¶
以勸課蠻夷。內以訓摩子弟。惟將悔過。以立後圖。鄧禹之¶
止望功曹。赤也之願為小相。古猶有是。余獨何人。不因遭¶
值聖明。階緣叨竊。則修揚郡守。乃山東書生禱祠之所求¶
也。負責雖懼。循涯則驚。多謝故人。慎加頤保。騰凌紫闥。步¶
武青雲。時因南風。不至遐棄。厚幸。¶ 

** 為河東公謝相國京兆公啟¶ 
:PROPERTIES:
:TITID: QTWTIT15726
:PERSID: QTWAUT1972
:END:

某啟。今月某日。得當道萬安驛狀報。伏承遣兵馬使陳朗¶
<pb:NFKB_QTW_p0776-14b>
賫幣帛鞍馬辟召小男者。未敢尋盟。遽茲聞喜。遐瞻閽闥。¶
恨乏羽毛。伏以自有搢紳。誰無交結。朋友不全素諾。在古¶
殊多。父子同受深知。當今罕見。豈期令德。圖於所難。男珪¶
曾未成人。纔沾下第。辦仲謀之菽麥。雖則有餘。况安石之¶
芝蘭。竊將不可。忽依大府。便厠英僚。東吳之咍。恐自此始。¶
西園之讌。未知如何。此皆相公以某謬接藩維。久依繩墨。¶
克降由衷之信。將酬事大之心。不然。則安得拔童子於舞¶
雩。禮諸生於白社。身枝獲慶。城府知歸。感激恩光。丁寧教¶
誡。永言銘鏤。尚昧端倪。伏候簡書。來至敝邑。則專請張覿¶
評事奉啟狀申陳。慕義無窮。措辭莫盡。攀附惶戢。不能究¶ 
<pb:NFKB_QTW_p0776-15a>
陳。謹啟。¶ 

** 為河東公謝相國京兆公第二啟¶ 
:PROPERTIES:
:TITID: QTWTIT15727
:PERSID: QTWAUT1972
:END:

某啟。伏奉榮示。伏蒙辟署某第二子前鄉貢進士珪充攝¶
劍南西川安撫巡官。并賜公牒舉者。某去月得楊侍御書¶
題。微傳風旨。初如吉夢。終謂戲談。非不尋思。莫得端緒。今¶
乃竟詢仲允。果降嘉招。伸紙發緘。悸魂流汗。何者。某頃居¶
班列。巳奉陶甄。口裏雌黃。屢加雕煥。胷中雲夢。過沐涵濡。¶
掀之以順風。暖之以愛日。茲辰議報。不在他門。一昨叨列¶
土田。謬分旗葢。適當東道。獲事西鄰。豈望信在言前。榮流¶
<pb:NFKB_QTW_p0776-15b>
意外。坤維接畛。何酬上相之知。坎卦成名。遂報中男之喜。¶
且渠譽乖郗桂。名媿謝蘭。未學周南召南。纔得一科一第。¶
縱解問絹。不能負薪。將何以與先生並行。從大夫之後。仰¶
塵帷幄。佇雜簪纓。况襟帶禺同。咽喉巴濮。求於安撫。必也¶
機謀。深慮異時。莫副虛佇。然竊尋史傳所載。語父子之間。¶
雖石苞獨異石崇。而山濤不知山簡。亦豈敢保其孱陋。遽¶
遣退藏。但當授以一經。訓之大杖。庶將寡過。以謝明恩。染¶
翰銜情。封牋寫抱。小人多事。拜台席以猶賒。童子何知。上¶
賓階而在即。瞻望閽闥。死生以之。伏惟深賜鑒信。謹啟。¶ 

<pb:NFKB_QTW_p0776-16a>

** 為河東公謝相國京兆公第三啟¶ 
:PROPERTIES:
:TITID: QTWTIT15728
:PERSID: QTWAUT1972
:END:

伏奉別紙榮示。欲令男珪仰從麾斾。感激重顧。寢興失常。¶
相公爰自奧區。將臨巨鎮。當求國器。以耀戎旃。渠書劒無¶
聞。癡黠相半。昨者謬蒙與國。命厠㣥僚。發遣巳來。憂慙未¶
定。豈可再升上榻。重託後車。混七子之聲塵。列三公之掾¶
屬。所虞辱命。安敢顧私。况古之在三。父生師教。今世既無¶
師道。所奉之主當焉。渠雖甚愚。亦知斯義。倘得永依油幕。¶
長侍絳紗。雖闕晨昏。乃在霄漢。向垂詢度。伏用兢惶。以渠¶
<pb:NFKB_QTW_p0776-16b>
將遠依投。猶須教督。伏望許乘驛馬。假道弊藩。三五日即¶
遣榜小舟倍程下水。必令界內。得及軍前。恩紀綢繆。光榮¶
浹洽。雖萬里將遠。實人心不孤。言路情塗。所難申喻。伏紙¶
搦管。死生以之。¶ 

** 為河東公復相國京兆公啟¶ 
:PROPERTIES:
:TITID: QTWTIT15729
:PERSID: QTWAUT1972
:END:

今月某日。巳遣某職鮮于位奉啟狀謁賀新寵。至某日。復¶
遣脚力某乙奉啟。仰諮行李。願就坦夷。今日蒙降專人。且¶
云告別。正書輝握。橫涕霑襟。實影響以疚懷。豈平生之易¶
感。伏承决取峽路。東指廣陵。相公亟歷雄藩。惟循儉德。空¶
持經笥。不事橐裝。固以忠貫波神。仁懷風伯。自然利涉。安¶ 
<pb:NFKB_QTW_p0776-17a>
有畏途。雖二江雙流。懸蜀土去思之懇。而一日十旦。慰揚¶
州來暮之謠。封域匪遐。藩宣為累。不獲仰瞻使節。竊止仙¶
舟。感戀之誠。寄喻無所。今遣節度判官李商隱侍御往渝¶
州及界首巳來。備具餼牽。指揮館遞。伏惟俯從祖軷。蹔駐¶
征帆。南望烟波。恨無毛羽。下情不任瞻戀感激之至。¶ 

** 為河東公復相國京兆公第二啟¶ 
:PROPERTIES:
:TITID: QTWTIT15730
:PERSID: QTWAUT1972
:END:

今月某日。潘押衙侍御至。伏蒙仁恩。榮賜手筆數幅。某獲¶
依大國。切曰親隣。將欲違離。彌驚顧遇。但當眗涕。用對緘¶
封。伏承鳳詔巳頒。鷁舟期艤。日臨端午。路止半千。不獲親¶
<pb:NFKB_QTW_p0776-17b>
祝松年。躬攀檜楫。持百錢而莫追劉寵。聞五鼓而空憶鄧¶
攸。仰望旌幢。恨非巾履。自觀符竹。乃是網羅。縱詞窮於刀¶
筆之間。終事溢於肺腸之外。感恩戀德。不知所為。¶ 

** 為河東公上尚書侍郎給事賀冬啟¶ 
:PROPERTIES:
:TITID: QTWTIT15731
:PERSID: QTWAUT1972
:END:

伏以水謝舊筩。灰驚新律。乘陰閉陽開之候。見詠功祝壽¶
之辰。伏惟某官道以和光。謙而受益。皇恩三接。且聞宣室¶
之言。清禁九重。續奉台階之寄。膺時納祐。與國同休。某方¶
守藩維。闕趨門屏。無任結戀之至。¶ 

** 為河東公上西川白司徒相公賀冬啟¶ 
:PROPERTIES:
:TITID: QTWTIT15732
:PERSID: QTWAUT1972
:END:

<pb:NFKB_QTW_p0776-18a>

伏以水謝舊筩。灰驚新律。乘陰閉陽開之候。見詠功祝壽¶
之辰。伏惟相公便自坤維。更承兌澤。遽收武節。長轉洪鈞。¶
昔風后之佐軒皇。不為外相。傅說之毗殷帝。無敢專征。獲¶
奉恩知。實所欣賴。屬緣戎鎮。闕詣軒庭。數攀戀以誠深。與¶
願望而俱切。¶ 

** 為河東公上四相賀冬啟¶ 
:PROPERTIES:
:TITID: QTWTIT15733
:PERSID: QTWAUT1972
:END:

伏以節在一陽。慶歸三壽。君子既聞於齋戒。小人寧望於¶
禱祈。伏惟相公芝鶴延年。松龜定命。上毗左契。下轉洪鈞。¶
<pb:NFKB_QTW_p0776-18b>
立蒿柱之前。長辭舜琯。侍土階之側。永數堯萱。某方限戎¶
行。不獲拜賀。攀戀之至。實倍常倫。¶ 

** 為河東公上翰林院學士賀冬啟¶ 
:PROPERTIES:
:TITID: QTWTIT15734
:PERSID: QTWAUT1972
:END:

伏以周正具至。魯朔爰來。禱祠既集於良辰。戩穀且歸於¶
內署。伏惟學士靈龜薦壽。威鳳均祥。居石室於西崑。自通¶
仙路。坐銀臺於東海。不接人寰。豈惟與國同休。兼亦後天¶
而老。某方叨戎律。正遠霄階。珪賀末由。結戀增劇。¶ 

** 為河東公上方鎮武臣賀冬啟¶ 
:PROPERTIES:
:TITID: QTWTIT15735
:PERSID: QTWAUT1972
:END:

伏惟克隆多福。永對休辰。以竹苞松茂之姿。奉周扆漢帷¶
之化。某方叨藩任。款賀無由。瞻戀之誠。寄喻無所。¶ 

<pb:NFKB_QTW_p0776-19a>

** 為湖南座主隴西公賀馬相公登庸啟¶ 
:PROPERTIES:
:TITID: QTWTIT15736
:PERSID: QTWAUT1972
:END:

伏見某月日恩制。相公登庸。凡在藩方。莫不稱慶。相公恢¶
宏廣度。疎越正聲。君子卷舒。不違於仁義。丈夫憂樂。唯繫¶
於邦家。吳漢之不離公門。袁安之每念王室。今果明臺納¶
諫。武帳陳謨。寧勞夢卜之資。自契鹽梅之望。况聖上儲精¶
垂思。保大定功。推軒后師臣之䂓。得周成畏相之道。三古¶
之英華未遠。百王之損益可知。仗乎元臣。佇啟休運。以不¶
愆不忘貞百度。以無偏無黨定九流。仁遠乎哉。古猶今也。¶
<pb:NFKB_QTW_p0776-19b>
斯固祖宗降意。華夏同誠。某早忝恩光。今當譴責。思昔時¶
之叨位。媿汗仍流。賀今日之登賢。歡心莫寄。矧復系通屬¶
籍。任處藩條。至於馳誠。實倍常品。伏惟鑒察。¶ 

** 為尚書范陽公賀吏部李相公啟¶ 
:PROPERTIES:
:TITID: QTWTIT15737
:PERSID: QTWAUT1972
:END:

伏見今月某日制書。伏承榮加寵命。伏惟感慰。伏以天垂¶
北斗。國有南宮。伊法象之所存。實根源之是繫。伏惟相公¶
中邱降瑞。太昴垂芒。列子以謂神全。孟子之言性善。抑揚¶
今古。秀絕天人。動之則舟檝鹽梅。不忘於康濟。靜之則風¶
松霞月。莫究其孤高。擅文武之無雙。處品流之第一。自頃¶
事有消長。時屬往居。未啟金縢。且分竹使。而能用元元易¶ 
<pb:NFKB_QTW_p0776-20a>
守之道。體金人不動之微。神明無闕於保持。柯葉罔聞於¶
易置。龍樓入護。虎節出征。重安四海之心。實慶一人之福。¶
今又薦承雨露。顯執銓衡。惟彼天官。是稱冡宰。周以太保¶
領。晉以侍中兼。步驟雖殊。考課斯在。固當復持大柄。重上¶
泰階。未求李重之箴。巳作臯陶之誥。伏計仰緣宗社。慎保¶
寢興。某早奉恩知。又牽事任。支離門下。辛苦兵間。非騏驥¶
盛壯之時。有手足凋零之痛。遐思賀訴。唯動禱祠。戀德依¶
仁。不勝丹赤。¶ 

** 為度支盧侍郎賀畢學士啟¶ 
:PROPERTIES:
:TITID: QTWTIT15738
:PERSID: QTWAUT1972
:END:
¶
<pb:NFKB_QTW_p0776-20b>

伏見除書。伏承榮加寵命。伏惟感慰。伏以振域中之綱紀。¶
屬在南臺。極河內之文章。歸於西署。唯茲出入。不在尋常。¶
郎中學士吞鳥推華。奪袍著美。纔端風憲。俄上雲衢。昨暮¶
繡衣。尚遣蒼鷹出使。今辰綵筆。遂令丹鳳[:#AS-997B:⿲彳亍]書。聞仙家勿¶
洩之言。見人世未知之事。便當圖南勢就。拱北功成。擊水¶
摶風。一舉千里。某常懷疇曩。叨奉眷知。乏仰氷雪之清標。¶
空聞金石之孤韻。敢言投分。自賀知人。今則坎軻藩維。淹¶
留氣律。兵法雖慙於金版。夢魂猶識於銀臺。恨非犯斗之¶
星。蹔經寥泬。徒用映淮之月。遠比輝光。抃賀之餘。兼有倚¶ 
<pb:NFKB_QTW_p0776-21a>
望。伏冀必賜監察。¶ 

** 為同州任侍御上崔相國啟¶ 
:PROPERTIES:
:TITID: QTWTIT15739
:PERSID: QTWAUT1972
:END:

憲啟。憲質異楚材。寶同燕石。重以覊丱。即定憫凶。瞻遺構¶
以闕然。不堪多難。奉成書而未就。無處求生。藐視流離。屢¶
經寒暑。逮於既冠。猶恤無家。叨承師友之䂓。獲忝簪纓之¶
列。此皆相公推孔李之素分。念高國之舊家。鎪朴雕頑。披¶
聾抉瞶。沐膏雨以令植。假順風而使飛。不然。則安得獲驪¶
龍之珠。假獬豸之角。榮皆過望。感豈勝言。而猶悵望下風。¶
徘徊高義。望賀燕以難去。撫棲烏而不安者。葢以相公以¶
<pb:NFKB_QTW_p0776-21b>
伊臯之事業佐大君。以揚馬之文章輔昌運。一登宣室。遂¶
借前籌。以有征無戰之方。彰明下武。以永逸蹔勞之勢。恢¶
拓中華。不舞梯䡴。不鳴金鼓。復數千里之沃野。刷十五聖¶
之包羞。彼圍穀而穀人不知。入鄭而鄭陴皆哭。方茲決勝。¶
彼有多慚。今百職聿修。九功咸敘。萬國佇登封之禮。五山¶
傾望幸之祥。鰈至鶼來。茅歸楛入。馳湯驟夏。轢漢陵周。若¶
憲者。雖不能行舞舜戈。坐耕堯壤。至於獻千載河清之序。¶
裁二王助祭之詩。歌咏相庭。發輝帝載。則其志願。亦或庶¶
幾。伏希孫閤時開。丙茵多恕。克懋山公之德。終全趙氏之¶ 
<pb:NFKB_QTW_p0776-22a>
孤。擁篲瞻門。封函即路。苑沙宮樹。雖吟左輔之風煙。良夜¶
慶霄。唯望中台之晷度。感恩撫巳。誓志投誠。仰惟輝光。終¶
賜埏埴。下情無任感激攀倚惶戀之至。¶ 

** 為賀拔員外上李相公啟¶ 
:PROPERTIES:
:TITID: QTWTIT15740
:PERSID: QTWAUT1972
:END:

某啟。某聞被彩飾於無用之姿。斯須或可。垂休光於不報¶
之地。始卒攸難。至有馬疲而尚服輕軒。席敝而猶存華幄。¶
懷仁則極。備用無聞。雖有切於戀思。宜自量其涯分。嗚呼¶
某者。今甚類焉。翰柔莫申。語苦難聽。聊憑牋素。用寫肺膓。¶
伏惟少霽尊嚴。猥賜披省。某伏思早歲。仰累深知。龍尾貽¶
<pb:NFKB_QTW_p0776-22b>
譏。敢通交契。牛心前啗。實愧時才。世故推遷。年華荏苒。葭¶
灰檀火。屢變於寒暄。靈濟泥涇。遂分於清濁。覊離管劄。僶¶
俛絃歌。名汙柳營。顏慚花縣。竟以千金乏產。三徑無歸。初¶
服莫從。迷津亟問。屬者伏幸相公羹梅調味。川楫濟時。起¶
塌翼於衝風。活枯鱗於涸轍。登諸蘭署。轄彼芸籤。臺閣移¶
文。語薛夏而無取。東南才子。並張率以何能。未報前叨。旋¶
承後顧。版圖被召。花幕分榮。收駑駘於皁棧之中。刻蚣蝑¶
於樂懸之上。勢高足跌。道泰身屯。未竭私誠。巳嬰沈痼。况¶
某素無靈氣。夙昧攝生。乏單豹養內之功。闕王吉實下之¶ 
<pb:NFKB_QTW_p0776-23a>
效。湫底莫適。節宣失中。然猶深願待年。少酬厚德。三醫畢¶
訪。百藥皆投。竟非旡妄之災。莫見有瘳之候。濱於九死。敻¶
彼十旬。取煖則煩。加寒必痢。髮寧支弁。帶不成圍。謝述心¶
虛。方茲未逮。田光精竭。比此猶強。豈可尚占職員。但尸俸¶
入。久塵物議。且速殘骸。况相公職統薄違。時登衆寡。任崇¶
按比。務繫孤終。職是賓僚。豈宜虛曠。固不可下私微物。曲¶
降深慈。憫將盡於桑榆。妨得材於梓。是以推枕興感。攝衾¶
占辭。願申斂跡之期。以贖曠官之咎。祇聽裁旨。用息兢惶。¶
必也舊履流恩。遺簪結念。恤以孀孤非少。婚嫁未終。不使¶
<pb:NFKB_QTW_p0776-23b>
衰羸。便辭祿仕。致乎外地。晞以末光。未乖念錄之仁。稍减¶
憂慚之累。亞尹諸府。別乘近郊。負荷無羞。饘餬有繼。則猶¶
冀逢十全之藝。延一日之生。重登門牆。再就埏埴。是所願¶
也。非所望也。詞多力殆。感極涕繁。避席承言。未卜曾參之¶
侍。封函抒款。畏遺殷浩之書。瞻望清光。實動魂守。伏惟特¶
賜優詧。¶ 

** 為桂州盧副使謝聘錢啟¶ 
:PROPERTIES:
:TITID: QTWTIT15741
:PERSID: QTWAUT1972
:END:

戡啟。錢若干。伏蒙賜備行李。謹依數捧領訖。多若鑿山。積¶
如別藏。丙科擢第。未全染於桂香。盛府從知。却自驚於銅¶ 
<pb:NFKB_QTW_p0776-24a>
臭。禮於是重。富而可求。既不憂貧。惟思報德。伏惟俯鑒微¶
懇。謹啟。¶ 

¶
