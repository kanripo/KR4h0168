#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0324-18a> ¶¶¶¶
#+PROPERTY: JUAN 0325
欽定全唐文卷三百二十五¶ 

<pb:NFKB_QTW_p0325-01a>
　王維(二)¶ 

** 對官門誤不下鍵判¶ 
:PROPERTIES:
:TITID: QTWTIT07070
:PERSID: QTWAUT0586
:END:

** 　安上門應閉主者誤不下鍵¶ 
:PROPERTIES:
:TITID: QTWTIT07070
:PERSID: QTWAUT0586
:END:

設險守國。金城九重。迎賓遠方。朱門四闢。將以晝通阡陌。¶
宵禁姦非。眷彼閽人。實司是職。當使秦王宮裏。不失狐白¶
之裘。漢后廏中。惟通赭馬之跡。而乃不施金鍵。空下鐵關。¶
將謂堯人可封。固無狗盜之侶。王者無外。有輕魚鑰之心。¶
過自慢生。陷茲詿誤。而抱關為事。空欲望於侯嬴。或犯門¶
有人。將何禦於臧紇。固當無疑。必寘嚴科。¶ 
¶
<pb:NFKB_QTW_p0325-01b>

** 與工部李侍郎書¶ 
:PROPERTIES:
:TITID: QTWTIT07071
:PERSID: QTWAUT0586
:END:

一昨出後。伏承令從官將軍車騎至陋巷見命。恨不得隨¶
使者詣舍下謁。才非張載。枉傅元以車相迎。德謝侯生。辱¶
信陵虛左見待。古人有此。今也未聞。所以竦踊惕息。通夕¶
不寢。維自結髮。即枉眷顧。侍郎素風。維知之矣。宿昔貴公¶
子常下交布衣。盡禮髦士。絕甘分少。致醴以飯。汲汲於當¶
世之士。常如不及。故夙著聞望。為孟嘗平原之儔。及乎晚¶
歲時危。益見臣節。草莽之中。乘輿播越。列郡或棄車走林。¶ 

<pb:NFKB_QTW_p0325-02a>

畏賊顧望。貢獻不至。莫有鬬心。侍郎慨然。枕戈泣血。奮不¶
顧命。捍衞聖主。楊奉之以兵奉迎。蕭何之運糧致饋。曹洪¶
之以良馬濟。趙衰之以壺飧從。收合[●]騎。繕治兵甲。喻以¶
大義。慰而勉之。然後以劒率卒。執戈前驅。浹旬之間。六軍¶
響振。以成興復之業。豈非侍郎忠節葢世。義貫白日。垂名¶
竹帛。為一代宗臣。誠可愛也。或曰。宗子與國同休。不得不¶
爾也。夫仁弱自愛者。且奔竄伏匿。偷延晷刻。窮蹙既至。即¶
匹夫匹婦自經於溝瀆。安能決命爭首。慷慨大節。死生以¶
<pb:NFKB_QTW_p0325-02b>
之乎。而能不邀寵於上。不干功於下。不怠邦政。不受私謁。¶
時與風流儒雅之士。置酒高會。唫咏先王遺風。翛然有東¶
山之志。善矣。維雖老賤。沈跡無狀。豈不知有忠義之士乎。¶
亦常延頸企踵。嚮風慕義無窮也。然不敢自列於下執事¶
者。以為賤貴有倫。等威有序。以閒人持不急之務。朝夕倚¶
門窺戶。抑亦侍郎之所惡也。而猥不見遺。思曹公命吳質。¶
將何以塞知已之望。報厚顧之恩。內省空虛。流汗而已。輒¶
先馳狀。候涼時即躬詣門下奉謝。王維頓首。¶ 

** 山中與裴迪秀才書¶ 
:PROPERTIES:
:TITID: QTWTIT07072
:PERSID: QTWAUT0586
:END:

近臘月下。景氣和暢。故山殊可過。足下方溫經。猥不敢相¶ 
<pb:NFKB_QTW_p0325-03a>
煩。輒便往山中。憩感配寺。與山僧飯訖而去。北涉元灞。清¶
月暎郭。夜登華子岡。輞水淪漣。與月上下。寒山遠火。明滅¶
林外。深巷寒犬。吠聲如豹。村墟夜舂。復與疎鐘相間。此時¶
獨坐。僮僕靜默。多思曩昔。攜手賦詩。步仄逕。臨清流也。當¶
待春中。草木蔓發。春山可望。輕鯈出水。白鷗矯翼。露溼青¶
皋。麥隴朝雊。斯之不遠。儻能從我遊乎。非子天機清妙者。¶
豈能以此不急之務相邀。然是中有深趣矣。無忽。因䭾黃¶
櫱人往。不一。山中人王維白。¶ 

** 與魏居士書¶ 
:PROPERTIES:
:TITID: QTWTIT07073
:PERSID: QTWAUT0586
:END:
¶
<pb:NFKB_QTW_p0325-03b>

足下太師之後。世有明德。宜其四代五公。克復舊業。而伯¶
仲諸昆。頃或早世。唯有壽光。復遭播越。幼生弱姪。藐然諸¶
孤。布衣徒步。降在皁隸。足下不忍其親。杖策入關。降志屈¶
體。託於所知。身不衣帛。而於六親孝慈。終日一飯。而以百¶
口為累。攻苦食淡。流汗[:#AS-84FD:●]霂。為之驅馳。僕見足下裂裳毀¶
冕。二十餘年。山棲谷飲。高居深視。造次不違於仁。舉止必¶
由於道。高世之德。欲葢而彰。又屬聖主搜揚仄陋。束帛加¶
璧。被於巖穴。相國急賢。以副旁求。朝聞夕拜。片善一能。垂¶
章拖組。況足下崇德茂緒。清節冠世。風高於黔婁善卷。行¶ 
<pb:NFKB_QTW_p0325-04a>
獨於石門荷蓧。朝廷所以超拜右史。思其入踐赤墀。執牘¶
珥筆。羽儀當朝。為天子文明。且又祿及其室養。昆弟免於¶
負薪。樵蘇晚爨。柴門閉於積雪。藜牀穿而未起。若有稱職。¶
上有致君之盛。下有厚俗之化。亦何顧影跼步。行歌採薇。¶
是懷寶迷邦。愛身賤物也。豈謂足下利鍾釜之祿。榮數尺¶
之綬。雖方丈盈前。而蔬食菜羹。雖高門甲第。而畢竟空寂。¶
人莫不相愛。而觀身如聚沫。人莫不自厚。而視財若浮雲。¶
於足下實何有哉。聖人知身不足有也。故曰欲潔其身而¶
亂大倫。知名無所著也。故曰欲使如來名聲普聞。故離身¶
<pb:NFKB_QTW_p0325-04b>
而返屈其身。知名空而返不避其名也。古之高者曰許由。¶
挂瓢於樹。風吹瓢。惡而去之。聞堯讓。臨水而洗其耳。耳非¶
駐聲之地。聲無染耳之跡。惡外者垢內。病物者自我。此尚¶
不能至於曠士。豈入道者之門歟。降及嵇康。亦云頓纓狂¶
顧。逾思長林而憶豐草。頓纓狂顧。豈與俛受維縶有異乎。¶
長林豐草。豈與官署門闌有異乎。異見起而正性隱。色事¶
礙而慧用微。豈等同虛空。無所不遍。光明遍照。知見獨存¶
之旨邪。此又足下之所知也。近有陶潛。不肯把板屈腰見¶
督郵。解印綬棄官去。後貧乞食詩云。叩門拙言詞。是屢乞¶ 
<pb:NFKB_QTW_p0325-05a>
而多慚也。嘗一見督郵。安食公田數頃。一慙之不忍。而終¶
身慙乎。此亦人我攻中。忘大守小。不(闕)其後之累也。孔宣¶
父云。我則異於是。無可無不可。可者適意。不可者不適意¶
也。君子以布仁施義活國濟人為適意。縱其道不行。亦無¶
意為不適意也。苟身心相離。理事俱如。則何往而不適。此¶
近於不易。願足下思可不可之旨。以種類俱生。無行作以¶
為大依。無守嘿以為絕塵。以不動為出世也。僕年且六十。¶
足力不強。上不能原本理體。裨補國朝。下不能殖貨聚穀。¶
博施窮窘。偷祿苟活。誠罪人也。然才不出眾。德在人下。存[●¶
<pb:NFKB_QTW_p0325-05b>
]去就。如九牛一毛耳。實非欲引尸祝以自助。求分謗於¶
高賢也。略陳起予。惟審圖之。維白。¶ 

** 招素上人彈琴簡¶ 
:PROPERTIES:
:TITID: QTWTIT07074
:PERSID: QTWAUT0586
:END:

僕乍脫塵鞅。來就泉石。左右墳史。時自舒卷。頗覺思慮斗¶
然一清。禺俟揮絃。寫我佳況。¶ 

** 兵部起請露布文¶ 
:PROPERTIES:
:TITID: QTWTIT07075
:PERSID: QTWAUT0586
:END:

天地之心。無不覆載。鳥鼠之性。自私巢穴。國家非徒疆理¶
其地。臣妾其人。思欲一車書。混聲教。變毒螫之俗。為理義¶
之鄉。伏惟皇帝陛下大道先天。至德冠古。武功則我有七¶ 
<pb:NFKB_QTW_p0325-06a>
德。文教則舞於兩階。億兆廣堯封之時。郡縣加禹服之外。¶
而犬戎小醜。蝸角偷安。動搖遠邊。遮漢使之路。脅從小國。¶
絕藩臣之禮。四鎮節度使高仙芝等。虔奉聖策。肅將天誅。¶
因識匿之且憎。尋勃律之舊好。暨諸胡國。悉會王師。萬里¶
風馳。六軍電掃。氊裘之長。思嚮風以無階。毳幙之人。惟塗¶
地而可獲。遂通重譯。罔不來庭。實賴聖謀。曷惟帝力。無攻¶
不克。百蠻皆歸於計中。無遠不賓。萬方若在於宇下。臣等¶
不勝喜慶之至。¶ 

** 暮春太師左右丞相諸公於韋氏逍遙谷讌集序¶ 
:PROPERTIES:
:TITID: QTWTIT07076
:PERSID: QTWAUT0586
:END:
¶
<pb:NFKB_QTW_p0325-06b>

山有姑射。人葢方外。海有蓬瀛。地非宇下。逍遙谷天都近¶
者。王官有之。不廢大倫。存乎小隱。跡崆峒而身拖朱紱。朝¶
承明而暮宿青靄。故可尚也。先天之君。俾人在宥。歡心格¶
於上帝。喜氣降為陽春。時則有若太子太師徐國公。左丞¶
相稷山公。右丞相始興公。少師宜陽公。少保崔公。特進鄧¶
公。吏部尚書武都公。禮部尚書杜公。賓客王公。黼衣方領。¶
垂璫珥筆。詔有不名。命無下拜。熙天工者。坐而論道。典邦¶
教者。官司其方。相與察天地之和。人神之泰。聽於朝則雅¶
頌矣。問於野則賡歌矣。迺曰。猗哉至理之代也。吾徒可以¶ 
<pb:NFKB_QTW_p0325-07a>
酒合讌樂。考擊鐘鼓。退於彤庭。撰辰擇地。右班劒。驂六騶。¶
畫輪載轂。羽幢先路。以詣夫逍遙谷焉。神皋藉其綠草。驪¶
山啟於朱戶。渭之美竹。魯之嘉樹。雲出於棟。水環其室。灞¶
陵下連乎菜地。新豐半入於冢林。館層巔。檻側逕。師古節¶
儉。惟新丹堊。巖谷先曙。羲和不能信其時。芳卉(一作卉木)後春。¶
勾芒不能一其令。桃(一作花)逕窈窕。蘅皋漣漪。(一作超忽)驂御延¶
佇於叢薄。珮玉升降於蒼翠。於是外僕告次。獸人獻鮮。樽¶
以大罍。烹用五鼎。木器擁腫。即天姿以為飾。沼毛蘋蘩。在¶
山羞而可薦。伶人在位。曼姬始縠。齊瑟慷慨於座右。趙舞¶
<pb:NFKB_QTW_p0325-07b>
裵回於白雲。衮旒松風。珠翠烟露。日在濛氾。㣥山夕嵐。猶¶
且濯纓清歌。據梧高詠。與松喬為伍。是羲皇上人。且三代¶
之後而其君帝舜。九服之內而其俗華胥。上客則冠冕巢¶
由。主人則弟兄元愷。是四美同乎一時。廢而不書。罪在司¶
禮。竊思(一作賢)楚傅。常詣茅堂之居。仰謝右軍。忽序蘭亭之¶
事。葢不獲命。豈曰能賢。¶ 

** 洛陽鄭少府與兩省遺補宴韋司戶南亭序¶ 
:PROPERTIES:
:TITID: QTWTIT07077
:PERSID: QTWAUT0586
:END:

惟帝克辟。惟股肱克左右。庶績允釐。有司多暇。舉無違德。¶
孰獻其可。雖列侍丹陛。而罕伏青蒲。攄懷致館。灞陵南望。¶ 

<pb:NFKB_QTW_p0325-08a>

曲江左轉。登一級而鄠杜如近。盡三休而天地始大。凝氣¶
向晦。蒼蒼寒木。式與汝歌。多酌我酒。墨客既序。親當獸炭。¶
膳夫交馳。屢奏鮮食。夫含德之厚。與時偕化。拂衣為放。則¶
野人於小隱之中。束帶而朝。則君子於大夫之後。何軌轍¶
一境。是非外物哉。且騎有羈紲。(一作勒)徒有次舍。可以永日。¶
可以繼夜。客非詩人之徒歟。奚其嘿也。¶ 

** 送高判官從軍赴河西序¶ 
:PROPERTIES:
:TITID: QTWTIT07078
:PERSID: QTWAUT0586
:END:

今上合大道以撫荒外。振長策以馭宇內。故左言返踵。穿¶
<pb:NFKB_QTW_p0325-08b>
胸沸脣。膺騰白波。驟輸碧砮之貢。腹阻赤坂。傳致紫琥之¶
琛。辮髮名王。養馬於下廏。魋結去帝。獻珠於小臣。而犬戎¶
不識。蝸角自大。偷安九服之外。謂天誅罕及。自絕所國之¶
後。而王祭不供。天子按劒。謀臣切齒。思以赤山為城。青海¶
為塹。盡平其地。悉虜其人。而上將有哥舒大夫者。名葢四¶
方。身長八尺。眼如紫石棱。鬚如蝟毛磔。指撝而百蠻不守。¶
叱咤而萬人俱廢。髟[:#AS-FBEC:●]不髟[:#AS-FBEC:●]而奮髯。哮吼如虎。裂眥大¶
怒。磨牙欲吞。不待成師。固將身先士卒。常思盡敵。不以賊¶
遺君父。矢集月窟。劒斬天驕。蹴崑崙使西倒。縛呼韓令北¶
面。豈直趙人祭其東門。匈奴不敢南牧而已。開府之日。辟¶
書始下。以¶ 
<pb:NFKB_QTW_p0325-09a>
為踴躍用兵。健將之事。意氣跨馬。俠少之能。葢欲謀夫起¶
予。哲士俾我。殲黠虜以無類。舉外國如拾遺。待夷門而不¶
食。置廣武於上座。始得我高子焉。高子讀書五車。運籌百¶
勝。慷慨謀議。折天口之是非。指畫山川。知地形之要害。嘗¶
著七發。曹王慕義。每奏一篇。漢文稱善。緣情之製。獨步當¶
時。主人橫挑而有餘。墨客仰攻而不下。公卿籍甚。遍交歡¶
於五侯。孫吳暗合。將建功於萬里。徵以露版。召見甘泉。衣¶
短後之衣。帶櫑具之劒。象弧彫服。鞭弭橐鞬。目無先零。氣¶
射西旅。蒼頭宿將。持漢節以臨戎。白面書生。坐胡床而破¶
<pb:NFKB_QTW_p0325-09b>
賊。然孤峰遠戍。黃雲千里。嚴城落日而閉。鐵騎升山而出。¶
胡笳咽於塞下。畫角發於軍中。亦可悲也。遲子之獻凱雲¶
臺。奏事宣室。紫綬曳地。金印如斗。列居東第。位為通侯。舊¶
友拜塵。㣥公書幣。祁大夫老矣。武安侯問乎。¶ 

** 送李補闕充河西支度營田判官序¶ 
:PROPERTIES:
:TITID: QTWTIT07079
:PERSID: QTWAUT0586
:END:

漢張右掖。以備左袵。西遮孔道。北護居延。然犬戎夜獵於¶
山外。匈奴射鵰於塞下。歲或有之。我散騎常侍曰王公。勇¶
能盡敵。禮可用兵。讀黃石書。殺白馬將。入備顧問。載以乘¶
輿副車。出命專征。賜以內棧文馬。將軍幕府。請命介於本¶ 
<pb:NFKB_QTW_p0325-10a>
朝。天子瑣闈。輟諫官以從事。補闕李公。家世龍門。詞場虎¶
步。五經在笥。一言蔽詩。廣屯田之蓄。度長府之羡。以贍邊¶
人。以弱敵國。然後馳檄識匿。略地崑崙。使麾下騎。刃樓蘭¶
之腹。發外國兵。繫郅支之頸。五單于遁逃於漠北。雜種羌¶
不近於隴上。子之行也。不謂是乎。拜首漢庭。驅傳而出。窮¶
塞沙磧以西極。黃河混沌而東注。胡風動地。朔雁成行。拔¶
劒登車。慷慨而別。¶ 

** 送懷州杜參軍赴京選集序¶ 
:PROPERTIES:
:TITID: QTWTIT07080
:PERSID: QTWAUT0586
:END:

國自有初。以節守西門者。得自召吏選客。故我常侍崔公。¶
<pb:NFKB_QTW_p0325-10b>
以貳車迎杜侯於杜陵而咨之矣。舍之門下。衣儒者之服。¶
立於軍門。說諸侯之劒。猗元帥之理也。行有賁育。鐵馬成¶
㣥。而雄㦸罕耀。角弓載櫜。秉王者師。不邀奇功。樓庭籍甚。¶
高冠長劒。拜命雲臺。在是行也。㣥公自出轅門。驂騑滿路。¶
置酒欲飲。高歌自悽。寂寥孤城。惆愴朔管。飛雪蔽野。長河¶
始冰。吾子勉之。慷慨而別。¶ 

** 送鄆州須昌馮少府赴任序¶ 
:PROPERTIES:
:TITID: QTWTIT07081
:PERSID: QTWAUT0586
:END:

少年明經。試出補吏。學通大義。政習前典。本之於德。輔之¶
以才。大官大邑可也。不惟是歟。予昔仕魯。葢嘗之鄆。書社¶ 
<pb:NFKB_QTW_p0325-11a>
萬室。帶以魚山濟水。旗亭千隧。雜以鄭商周客。有鄒人之¶
風以厚俗。有汶陽之田以富農。齊紈在笥。河魴登俎。一都¶
會也。子其不寶貨。不躭樂。不弄法。不慢官。無侮老成人。無¶
虐孤與幼。上官奏課。輶軒以聞。則繡衣方領。垂璫珥筆。子¶
所得也。誰敢有之。予病且憊。歲晚彌獨。窮巷衡門。落日秋¶
草。趙服過我。且東其轅。促飯中。子不可以蔬食。送車出郭。¶
吾不可以徒行。屨以及門。拜於宇下。猶且抱杖延頸。送之¶
以目。城迴樹轉。悲其馬嘶云。¶ 

** 送鄭五赴任新都序¶ 
:PROPERTIES:
:TITID: QTWTIT07082
:PERSID: QTWAUT0586
:END:
¶
<pb:NFKB_QTW_p0325-11b>

邠人前京兆。右扶風。居上谷間。與寢園接。七月之什。蕩無¶
遺風。五陵之豪。雜居其地。故有黠吏惡少。犯命干紀。政寬¶
則以姦病人。操急則以事中吏。鄭子為邑也。絃歌之化。洋¶
溢四封。雷霆之威。燀赫百里。下車按捕。盡致法焉。繡衣下¶
帷。風俗之治。苟以文墨抵罪。除名為人。削跡於野。杜陵解¶
印。時賣故侯之[:#AS-9376:●]。彭澤無官。詎有公田之黍。牽衣肘見。步¶
雪履穿。獲戾由中。是貧非病。屬聖朝龍旂鑾輅。登封告成¶
之事畢。蒼玉黃琮。郊天祀地之禮備。天下無事。海內乂安。¶
盡登仁壽之域。猶下哀憐之詔。萬方有罪。與之更新。百寮¶ 
<pb:NFKB_QTW_p0325-12a>
失職。使復其位。降邑宰為輿尉。從館墨而解褐。龍星始見。¶
馬首欲西。搢紳先生。居多結友。諸曹列署。且有同時。時工¶
部侍郎蕭公。詞翰之宗。德義之府。弱年筮仕。一命聯官於¶
奉常。幾日左遷。六人同罪於外郡。籯金盛業。克傳丞相文¶
儒。萬石高風。彌重故人賓客。賦詩寵別。贈言誡行。騎登棧¶
道。館於板屋。劒門中斷。蜀國滿於二川。銅梁下臨。巴江入¶
於萬井。黃鸝欲語。夏木成陰。悲哉此時。相送千里。¶ 

** 送從弟惟祥宰海陵序¶ 
:PROPERTIES:
:TITID: QTWTIT07083
:PERSID: QTWAUT0586
:END:

天子若曰。咨爾三事百辟。寇賊姦宄。震驚朕師。其舉吏二¶
<pb:NFKB_QTW_p0325-12b>
千石至墨綬。予將大命於朝。以撫方夏。㣥從曰惟祥。舊有¶
令聞。克奉成憲。往踐迺職。無恫於人。獄貨非寶。農食滋碩。¶
浮于淮泗。浩然天波。海潮噴於乾坤。江城入於泱漭。彼有¶
美錦。爾嘗操刀。學古入官。倚法為吏。上官奏課。國將大選¶
爾勞。勉哉行乎。唱予和汝。¶ 

** 薦福寺光師房花藥詩序¶ 
:PROPERTIES:
:TITID: QTWTIT07084
:PERSID: QTWAUT0586
:END:

心舍於有無。眼界於色空。皆幻也。離亦幻也。至人者。不捨¶
幻。而過於色空有無之際。故目可塵也。而心未始同。心不¶
世也。而身未嘗物。物方酌我於無垠之域。亦已殆矣。上人¶ 
<pb:NFKB_QTW_p0325-13a>
順陰陽之動。與勞侶而作。在雙樹之道場。以眾花為佛事。¶
天上海外。異卉奇藥。齊諧未識。伯益未知者。地始載於茲。¶
人始聞於我。瓊蕤滋蔓。侵迴階而欲上。寶庭盡蕪。當露井¶
而不合。㣥艷耀日。眾香同風。開敷次第。連九冬之月。種類¶
若干。多四天所雨。至用楊枝。已開貝葉。高閣聞鐘。升堂覲¶
佛。右繞七匝。卻坐一面。則流芳忽起。雜英亂飛。焚香不俟¶
於栴檀。散花奚取於優鉢。漆園傲吏。著書以稊稗為言。蓮¶
座大仙。說法開藥草之品。道無不在。物何足忘。故歌之詠¶
之者。吾愈見其嘿也。¶ 
¶
<pb:NFKB_QTW_p0325-13b>

** 冬笋記¶ 
:PROPERTIES:
:TITID: QTWTIT07085
:PERSID: QTWAUT0586
:END:

會心者行。表行者祥。故行藏於密。而祥發於外。欲人不知。¶
不可得也。夫孝於人為和德。其應為陽氣。笋陽物也。而以¶
陰出。斯其效歟。重冰閉地。密雪滔天。而綠籜包生。不日盈¶
尺。公之家執德庇人。仗義藩國。忘身於王室。不家於朱戶。¶
公世載盛德。人文冠冕。又天姿大賢。庭訓括羽之日。諸季¶
式亦克用訓。我爾身也。共被為疎。禮庇身焉。禦侮無所。花¶
萼煜煜。爛其盈門。兄弟怡怡。穆然映女。且孝有上和下睦¶
之難。尊賢容眾之難。厚人薄己之難。自家刑國之難。加行¶ 
<pb:NFKB_QTW_p0325-14a>
之以忠信。文之以禮樂。斯其大者遠者。況承順顏色乎。況¶
溫凊枕席乎。如是。故天高聽卑。神鑒孔明。不然。笋曷為出¶
哉。視諸故府。則昔之人亦以孝致斯瑞也。¶ 

** 讚佛文¶ 
:PROPERTIES:
:TITID: QTWTIT07086
:PERSID: QTWAUT0586
:END:

竊以真如妙宰。具十方而無成。涅般至功。滿四生而不度。¶
故無邊大照。不照得空有之深。萬法偕行。無行為滿足之¶
地。惟茲化佛。即具三身。不捨凡夫。本無五蘊。實藉津梁法¶
相。脫落塵容。始於度門。漸於空舍。然後金剛道後。為三界¶
太師。王毫光相。得一生補處。左散騎常侍攝御史中丞崔¶
<pb:NFKB_QTW_p0325-14b>
公第十五娘子。於多劫來。植眾德本。以般若力。生菩提家。¶
含哺則外葷羶。勝衣而斥珠翠。教從半字。便會聖言。戲則¶
翦花。而為佛事。常侍公頃以入朝天闕。上簡帝心。雖功在¶
於生人。深辭拜命。願賞延於愛女。密啟出家。白法宿修。紫¶
書方降。即令某月日。敬對三世諸佛。十方賢聖。稽首合掌。¶
奉詔落髮。久清三業。素成菩薩之心。新下雙鬟。如見如來¶
之頂。綺襦方解。樹神獻無價之衣。香飯當消。天王持眾寶¶
之鉢。惟娘子舍諸珍寶。塗彼戒香。在微塵中。見億佛剎。如¶
獻珠頃。具六神通。伏願以度人設齋功德。上奉皇帝聖壽¶ 
<pb:NFKB_QTW_p0325-15a>
無疆。記椿樹以為年。土宇無垠。包蓮花而為界。又用莊嚴。¶
常侍公出為法將。入拜台臣。身在百官之中。心超十地之¶
上。夫人以文殊智。本是法王。在普賢心。長為佛母。郎君娘¶
子等。住誡性為孝順。用(闕)德為道場。將遍眾生之慈。迴同¶
一子之想。又願普同法界。盡及有情。共此勝因。俱登聖果。¶ 

** 西方淨土變畫讚(并序)¶ 

:PROPERTIES:
:TITID: QTWTIT07087
:PERSID: QTWAUT0586
:END:

法身無對。非東西也。淨土無所。離空有也。若依佛慧。既洗¶
滌於六塵。未捨法求。厭如幻於三有。故大雄以不思議力。¶
<pb:NFKB_QTW_p0325-15b>
開方便門。我心猶疑。未認寶藏。商人既倦。且息化城。究境¶
達於無生。因地從於有相。西方淨土變者。左常侍攝御史¶
中丞崔公夫人李氏奉為[●]考故某官中祥之所作也。夫¶
人門為士族之先。道為梵行之首。大師繼踵。望塵而理印。¶
命婦盈朝。聞風而素履。心王自在。萬有皆如。頂法真空。一¶
乘不立。以示見故。菩薩為勝鬘夫人。同解脫因。天女讚維¶
摩長者。陟岵何至。哀哀縗絰。順有漏法。泣血以居。念罔極¶
恩。滅性非報。惟茲十力所護。豈與百身之贖。不寶纓絡。資¶
於繪素。圖極樂國。象無上樂。法王安詳。聖眾圍繞。湛然不¶
動。疑過於往來。寂爾無聞。若離於言說。林分寶樹。七重遶¶ 
<pb:NFKB_QTW_p0325-16a>
於香城。衣奉天花。六時散於金地。迦陵欲語。曼陁未落。眾¶
善普會。諸相具美。於是竭誠稽首。隕涕焚香。願立功德。以¶
備梯航。得彼佛身。常以慈悲為女。存乎法性。還在菩提之¶
家。偈曰。¶ 

稽首十方大導師。能於一法見多法。以種種相導㣥生。其¶
心本來無所動。稽首無邊法性海。功德無量不思議。於已¶
不色等無礙。不住有無亦不捨。我今深達真實空。知此色¶
相體清淨。願以西方為導首。往生極樂性自在。¶ 

** 繡如意輪像讚(并序)¶ 
¶
<pb:NFKB_QTW_p0325-16b>

:PROPERTIES:
:TITID: QTWTIT07088
:PERSID: QTWAUT0586
:END:

寂等於空。非心量德。如則不動。離意識界。實無所住。常遍¶
㣥生。不捨有為。懸超萬行。法性如是。豈可說邪。如意輪者。¶
觀世音菩薩陀羅尼三昧門。現方便於幻眼。六臂色身。以¶
究竟為佛心。一體真相。隨念即藏。乃無緣之慈。應度而來。¶
斯不共之力。眾生如意。菩薩何心。崇通寺尼無疑道登等。¶
貴族出家。梵筵上首。久積淨業。三世皆空。長在道場。一乘¶
自立。[●]兄故河南少尹。雖明世典。深達實相。以不二法。處¶
於百(一作上)官。花萼相連。恩深女弟。栴檀舊繞。望絕仁兄。雖¶
曰如夢。寧喪我。煩惱性淨。示有同凡之悲。菩提路空。強¶ 
<pb:NFKB_QTW_p0325-17a>
為助道之相。選伎惟潔。底功加敬。針鋒線縷。日就月將。五¶
彩相宣。千光欲發。金蓮捧足。寶珠垂髻。原夫審像於淨心。¶
成形於纖手。珊瑚掌內。疑現不動如來。頻婆口中。同乎無¶
法可說。焚香讚歎。散花瞻仰。有情苦業。滅而不生。無上法¶
輪。轉而恆寂。願以此福。冥用莊嚴。乃為偈曰。¶ 

菩薩神力不思議。能以一身遍一切。常轉法輪無所轉。眾¶
生隨念得解脫。色即是空非空有。是故以色像觀音。願以¶
淨斯六趣福。迴向過去不可得。¶ 

** 給事中竇紹為[●]弟故駙馬都尉於孝義寺浮圖畫西方阿彌陀變讚(并序)¶ 
¶
<pb:NFKB_QTW_p0325-17b>

:PROPERTIES:
:TITID: QTWTIT07089
:PERSID: QTWAUT0586
:END:

易曰遊魂為變。傳曰魂氣則無不之。固知神明更生矣。輔¶
之以道。則變為妙身之於樂土。大覺曰聖。離妄曰性。克修¶
其業。以正其命。得無法者。即六塵為淨域。繫有相者。憑十¶
念以往生。西方變者。給事中竇紹敬為[●]弟故駙馬都尉¶
某官之所畫也。天倫之愛。加人數等。悲讓佞而無所。痛殞¶
身而莫贖。(闕)傾無長之工。不平分於我生。將厚貸於泉路。¶
尚茲繪事。滌彼染業。寶樹成列。金砂自映。迦陵欲語。曼陀¶
未落。墜此中年。登乎上品。池蓮寶座。將踰棠棣之榮。水鳥¶ 
<pb:NFKB_QTW_p0325-18a>
法音。當悟鶺鴒之力。讚曰。¶ 

生因妄念。沒有遺識。憑化而遷。轉身不息。將免六趣。惟茲¶
十力。哀此仁兄。友于後生。不知世界。畢意經營。傍熏獲悟。¶
自性當成。¶ 

** 為相國王公紫芝木瓜讚(并序)¶ 

:PROPERTIES:
:TITID: QTWTIT07090
:PERSID: QTWAUT0586
:END:

孝悌之至。通於神明。天為之降和。地為之嘉植。發書占之。¶
推理可得。何者。人心本於元氣。元氣被於造物。心善者氣¶
應。氣應者物美。故呈祥於魚鳥。或發揮於草木。示神明之¶
<pb:NFKB_QTW_p0325-18b>
陰[:#AS-84EC:⿰⻖⿱步馬]。與天地之嘉會。今中書侍郎相公先生左丞府君。沈¶
潛上德。遐尚絕軌。江海漭沆。嬰孩杏壇。高門長軌。隱几含¶
素。葢鳳凰之高逝。薄龍虎之逶迤。積有淳德。誕敷餘慶。而¶
我相公生而英姿。河目海口。量與太素。而無端倪。應會神¶
速。動若發括。事遣理盡。澹然虛空。亦猶太清。雲無處所。重¶
元之旨。達而有餘奧。太白之明。漫而不及理。文可以經邦¶
訓俗。武可以保大定功。故天子咨之。以布元化。昔者高堂¶
既。扇枕無所。嘔血長號。禮不能制其哭泣之度。終身巨痛。¶
時無以加其霜露之惕。攻苦食淡。寢苫枕塊。淚少於血。骨¶
餘於形。風唳起而裂其心。鳥悲鳴而感其哭。俄而紫芝¶ 
<pb:NFKB_QTW_p0325-19a>
生棟。葉若(一作華成)仙人之葢。色奪齊侯之衣。又有木[:#AS-9376:●]在林。¶
味若楚王之萍。大如安期之棗。枯木無生物之理。而布濩¶
滋蔓。時果有常分之形。而碩大殊尤。鄰里駭之。郡縣聞之。¶
公泣而不敢言。州司遽表以獻。或曰。因心而致。人之祥也。¶
或曰。率土所生。國之瑞也。有識君子曰。至孝所感。物為人¶
之祥。大賢佐時。人為國之瑞。二物者。雖感曩時之純至。亦¶
符今日之崇高也。公尤不敢當。歸美於今上。以為震位先¶
兆。孝德動天。至乾元二年。乃畫圖以進。詔報曰。芝草者。延¶
壽之徵也。木[:#AS-9376:●]者。投報之應也。葢至誠所感。有開必先。朕¶
<pb:NFKB_QTW_p0325-19b>
與卿道契雲龍。義同水石。位崇台衮。寄重股肱。故得嘉瑞¶
薦臻。靈物昭格。君臣同德。區宇克寧。覽其進圖。可為嘉應。¶
請宣付史館者。既依史策。亦藏書府。讚曰。¶ 

紫芝三秀。則生於梁。木[:#AS-9376:●]一實。其大盈筐。嘉應薦至。其故¶
何祥。哀哀孝思。漣漣泣血。終身致毀。每慟將絕。雲為裵回。¶
風為慘切。依仁據德。移孝為忠。經目盡理。任心便公。其道¶
橐籥。虛而不窮。公位先兆。聖人斯覩。賜以詔書。藏之祕府。¶
邦家之光。哀榮終古。¶ 

** 皇甫岳寫真讚¶ 
:PROPERTIES:
:TITID: QTWTIT07091
:PERSID: QTWAUT0586
:END:

<pb:NFKB_QTW_p0325-20a>

有道者古。其神則清。雙眸朗暢。四氣和平。長江月影。太華¶
松聲。周而不器。獨也難名。且未婚嫁。猶寄簪纓。燒丹藥就。¶
辟穀將成。雲溪之下。法本無生。¶ 

** 裴右丞寫真讚¶ 
:PROPERTIES:
:TITID: QTWTIT07092
:PERSID: QTWAUT0586
:END:

澹爾清德。居然素風。氣和容眾。心靜如空。智以窮理。才包¶
至公。大盜振駭。㣥臣困蒙。忘身徇節。歷險能通。仁者之勇。¶
義無失忠。凝情取象。惟雅則同。粉繪不及。清明在躬。麟閣¶
之上。其誰比崇。¶ 
¶
<pb:NFKB_QTW_p0325-20b>

** 奉和聖製聖劄賜宰臣連珠詞五首應制¶ 
:PROPERTIES:
:TITID: QTWTIT07093
:PERSID: QTWAUT0586
:END:

臣聞大明馭㝢。天地同符。間氣佐時。君臣協德。故千年聖¶
主。唐帝撫其寶圖。七德諸侯。周公為之元老。¶ 

臣聞有其才者效其職。重其任者竭其能。故樂播大風。乃¶
能調四氣。身騎列宿。於是運三光。¶ 

臣聞先天不違。德合於上。事君盡力。功濟於下。故君臣同¶
體於大道。庶人以康。億兆宅心於至仁。萬邦乃固。¶ 

臣聞形之端者。影必隨焉。聲之善者。響必應焉。故偃武修¶
文。皇天降之善氣。薄賦省役。后土報以豐年。¶ 

臣聞宣至理者文。懸之於日月。表聖言者字。動之以烟雲。¶ 

<pb:NFKB_QTW_p0325-21a>

故虞舜作歌。徒施於典策。伏羲畫卦。未類於昭回。¶ 

¶
