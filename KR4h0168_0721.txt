#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:KR4h0168_NKFB_0720-21a> 
#+PROPERTY: JUAN 0721
欽定全唐文卷七百二十一¶ 

<pb:KR4h0168_NKFB_0721-01a>

* 李肇¶ 
:PROPERTIES:
:PERSID: QTWAUT1712
:END:

肇。元和七年試太常寺恊律郎。遷司勛員外郎。¶ 

** 翰林志序¶ 
:PROPERTIES:
:TITID: QTWTIT14491
:PERSID: QTWAUT1712
:END:

昔宋昌有言曰。所言公。公言之。所言私。王者無私。夫翰林¶
為樞機宥密之地。有所慎者。事之微也。若制置任用。則非¶
王者之私。漢制。尚書郎主作文書起草。更直於建禮門內。¶
臺給青縑白綾。或以錦被帷帳氊褥畫通中枕。大官供食。¶
湯官供餅餌五熟果。五日一美食。下天子一等。建禮門內¶
<pb:KR4h0168_NKFB_0721-01b>
得神仙門。神仙門內得光明殿神仙殿。自門下省中書省。¶
蓋比今翰林之制略同。而所掌輕也。漢武帝時。嚴助朱買¶
臣吾邱壽王司馬相如。東方朔枚臯之徒皆在左右。是時¶
朝廷多事。中外論難。大臣數詘。亦其事也。唐興。太宗始於¶
秦王府開文學館。擢房元齡杜如晦一十八人。皆以本官¶
兼學士。給五品珍膳。分為三番更直。宿於閣下。討論墳典。¶
時人謂之登瀛洲。貞觀初置宏文館學士。聽朝之隙。引之¶
大內殿。講論文義。商較時政。或夜分而罷。至元宗置麗正¶
殿學士。名儒大臣。皆在其中。後改為集賢殿。亦草書詔。至¶ 
<pb:KR4h0168_NKFB_0721-02a>
翰林置學士。集賢書詔乃罷。初國朝修陳故事。有中書舍¶
人六員。專掌詔誥。雖曰禁省。猶非密切。故溫大雅魏徵李¶
百藥岑文本褚遂良許敬宗上官儀時召草制。未有名號。¶
乾封以後。始曰北門學士。劉懿之劉褘之周思茂元萬頃¶
范履冰為之。則天朝蘇味道韋承慶。其後上官昭容獨掌¶
其事。睿宗則蘇稷賈膺福崔湜。元宗改為翰林待詔。張說¶
陸堅張九齡徐安貞相繼為之。改為翰林供奉。開元二十¶
六年。劉光謹張垍乃為學士。始別建學士院於翰林院之¶
南。又有韓紘閻伯輿孟匡朝陳兼李白蔣鎮在舊翰林院。¶
<pb:KR4h0168_NKFB_0721-02b>
雖有其名。不職其事。至德宗以後。翰林始兼學士之名。代¶
宗初李泌為學士。而今壁記不列名氏。蓋以不職事之故¶
也。¶ 

** 東林寺經藏碑銘(幷序)¶ 

:PROPERTIES:
:TITID: QTWTIT14492
:PERSID: QTWAUT1712
:END:

釋迦者流有十二部經。由儒之詩書易禮樂春秋。皆立言¶
垂教之本。儒無文字。則天下久已大壞。三藏之說不行。西¶
方聖人之教幾乎息矣。若聲聞乘之四諦門。緣覺乘之十¶
二因緣門。菩薩乘之六波羅蜜門。以至佛乘之一切種智。¶
生而知之則已。學而知之者。向微斯文。是必懵然不自知¶ 
<pb:KR4h0168_NKFB_0721-03a>
其術也。人主擅萬乘之權。富有四海。至於生死報應之際。¶
常必瞿然。有生之徒奔走之不暇。實由斯言之烜赫而致¶
化。夫塔廟莊嚴之為像教。其用大矣。佛有天龍大會。未嘗¶
不以契經為事。佛滅後。大迦葉召千羅漢。結集法藏。阿難¶
傳焉。西土以胡文紀之。謂之梵書。科斗文字之類也。著以¶
貝葉。謂之梵夾。殺青為簡之類也。後漢天竺人摩騰。始至¶
中國。出其文二十四章。翻為隸書。其後稍稍不絕。至晉沙¶
門法護。徧遊西國。達言語之不通者。究三十六書之體而¶
還。梵書之詁訓音義。然後大備。雖為道滋廣。而難能亦甚。¶
<pb:KR4h0168_NKFB_0721-03b>
蓋以事生六合之外。教出五常之後。時人無能知者。小則¶
誤於文句。大則失其宗旨。道安嘗歎釋經有五失本三不¶
易。故信奉之代。亦以名臣佐而成之。自漢永平至唐開元。¶
祖述之士凡一百七十六人。有桑門之重譯。有居士之覃¶
思。有長老之辨論。有才人之撰集。校其經律論傳記文集¶
刪改之。惣五千四十八卷。號為實錄。其中貞觀法師元奘¶
作居多。五分其數有其一。其為該博。首出前輩。而歷代精¶
舍。能者藏之。方之蘭臺祕閣。而不繫之官府也。五都之市。¶
十室之邑。必設書寫之肆。惟王公達於衆庶。靡不求之。以¶ 
<pb:KR4h0168_NKFB_0721-04a>
至徼福祐。防患難。嚴之堂室。載之舟車。此其所以浩瀚於¶
九流也。廬山山岳之神秀。而東西林為海內名剎。有惠遠¶
道安之遺風。四百餘年。鐘磬之音不絕。然而三藏經論。闕¶
而無補。元和四年。雲門僧靈澈。流竄而歸。棲泊此山。將去。¶
言於廉問武陽韋公。公應之如響。往年公夫人蘭陵蕭氏¶
終。有[:#AS-8465:⿰金义]梳佩服之資。而於荊州買良田數頃。收其租入。以¶
奉檀施。至是取之。增以清白之俸。而經營焉。爰即洪州諸¶
寺。雜理其事。琱函飾軸。漬蘗磨墨。僧謀而吏職。暑兆而寒¶
就。先命度地之宜。以圖建置。默設規制。懸成剞劂。乃結搆¶
<pb:KR4h0168_NKFB_0721-04b>
而浮於江。以至於東林。施為殿堂。用尊祕藏。得浮槎大德¶
義彤為之主。受持灑掃者七人。以備名山之闕。而資學者¶
之求。公之素志爾。初彤公受具於廬山浮槎寺。嘗討大藏。¶
惡其部帙繁亂。將理之不可。遂發私誓。四十餘夏。果得志¶
焉。於是搜遠近之逸函墜卷。目在辭兦者得之。互文合部¶
者兼之。斷品獨行者類之。本同名異者存之。以偽亂真者¶
標之。又病前賢編次。不以註疏入藏。非尊師之意。幷開元¶
庚午之後。洎德宗神武孝文皇帝之季年。相繼新譯。大凡¶
七目四千九百餘卷。立為別藏。著雜錄七卷以條貫之。命¶ 
<pb:KR4h0168_NKFB_0721-05a>
開元崇福舊錄。惣一萬卷。舉藏以志函。隨函以命軸。微塵¶
句偈。如在常中。然後金口之說流於娑婆者。盡在於茲山¶
也。五年。韋公薨。七年。博陵崔公以仁和政成。憫默舊績。由¶
是東林以遺功得請篆刻之盛。其成公志。故家府從事李¶
肇為之文曰。¶ 

多羅之教。神道不測。迦葉承之。布西域兮。毗尼之用。其法¶
翼翼。優波受之。垂作則兮。阿曇之文。演暢宗極。苾蒭龍象。¶
甚奇特兮。三者之藏。傾如轥墨。王公大人。為之飾兮。韋公¶
之績。崔公之德。及茲寶藏。何崱屴兮。崇崇彤公。合發願力。¶
<pb:KR4h0168_NKFB_0721-05b>
傳之歷刼。千百億兮。鑪峯之北。靈壇之側。系之迦陁。金石¶
刻兮。¶ 

* 楊敬之¶ 
:PROPERTIES:
:PERSID: QTWAUT1713
:END:

敬之字茂孝。侍御史凌子。元和初進士。文宗朝為國子祭¶
酒兼太常少卿。轉大理卿檢校工部尚書。¶ 

** 華山賦(有序)¶ 

:PROPERTIES:
:TITID: QTWTIT14493
:PERSID: QTWAUT1713
:END:

臣有意諷賦。久不得發。偶出東門三百里。抵華嶽。宿於趾¶
下。明日。試望其形容。則縮然懼。紛然樂。蹙然憂。歊然嬉。快¶
然欲追雲。將浴於天河。浩然毀衣裳。晞髮而悲歌。怯欲深¶ 
<pb:KR4h0168_NKFB_0721-06a>
藏。果欲必行。熱若宅鑪。寒若室冰。薰然以和。怫然不平。三¶
復晦明。以搖其精。萬態既窮。乃還其真。形骸以安。百鈞去¶
背。然後知身之治而見其難焉。於是既留無成。辭以長歎。¶
翛然一人下於崖。金玉其聲。霜雪其顏。傳則有之。代無其¶
鄰。姑射之神。蒙莊云。始不敢視。然得與言。粲然笑曰。用若¶
之求周大物。用若之智窮無端。三四日得無顛倒反側於¶
胷中乎。是非操其心而自別者耶。雖然。喜若之專而教若¶
之聽。無多傳。¶ 

嶽之初成。二儀氣凝其間。小積焉為邱。大積焉為山。山之¶
<pb:KR4h0168_NKFB_0721-06b>
大者曰嶽。其數五。余尸其一焉。嶽之尊。燭日月。居乾坤。諸¶
山並馳。附麗其根。渾渾河流。從禹以來。自北而奔。姑射九¶
土[:#AS-FBED:●]嵏。荊巫梁岷。道之云遠兮徒遙而賓。嶽之形。物類無¶
儀。其上無齊。其傍無依。舉之千仞不為崇。抑之千仞不為¶
卑。天雨初霽。三峯相差。虹蜺出其中。來飲河湄。特立無朋。¶
似乎賢人守位。北面而為臣。望之如雲。就之如天。仰不見¶
其巔。肅阿芊芊。蟠五百里。當諸侯田。嶽之作。鬼神反覆。蛟¶
龍不敢伏。若歲大旱。鞭之朴之。走之馳之。甘雨爛漫。百川¶
東逝。千里而散。噫氣蹶然。怒乎幽巖。漸於人間。其聲瀏瀏。¶
嶽之¶ 
<pb:KR4h0168_NKFB_0721-07a>
殊。巧說不可窮。見於中天。挲挲而掌。峩峩而蓮。起者似人。¶
伏者似獸。坳者似池。洼者似臼。攲者似弁。呀者似口。突者¶
似距。翼者似抱。文乎文。質乎質。動乎動。息乎息。嗚乎嗚。默¶
乎默。上上下下。千品萬類。似是而非。似非而是。其乃繕人¶
事。吾焉得畢議。今作帝耳目。相其聰明。下矚九州。在宥㣥¶
生。初太易時。其人兪兪。其主人者。始乎容成。卒乎神農。中¶
間數十君。姓氏可稱。其徒以飲食為事。未有仁義。時哉時¶
哉。又何足涖。是後敬乎天。成乎人者。必闢其心。假其神。與¶
之齡。降其人。故軒轅有盛德。蚩尤為賊。生物不遂。帝乃用¶
<pb:KR4h0168_NKFB_0721-07b>
力。大事不可獨治。降以后牧。三人有心。烈火就撲。其子之¶
子。其孫之孫。咸明且仁。雖德之衰。物其所宜。由夏以降。湯¶
發仁以王。癸受暴以兦。甲戊誦釗。不敢有加。唯遵其常。享¶
國遂長。天事著矣。莫見乎高而謂乎茫茫。余受帝命。億有¶
萬歲。而不敢怠遑。臣贊之曰。若此古矣祖矣。大矣異矣。富¶
矣庶矣。駭矣怖矣。上古之事。粗知之矣。而神之言。又聞之¶
矣。然起居於上。宮室於下。如此之久矣。其所見何如也。曰。¶
見若咫尺。田千畝矣。見若環堵。城千雉矣。見若杯水。池百¶
里矣。見若蟻垤。臺九層矣。醯雞往來。周東西矣。蠛蠓紛紛。¶ 

<pb:KR4h0168_NKFB_0721-08a>

秦速兦矣。蜂窠聯聯。起阿房矣。俄而復然。立建章矣。小星¶
奕奕。焚咸陽矣。纍纍繭栗。祖龍藏矣。其下千載。更改興壞。¶
悲愁辛苦。循其上矣。臣又問曰。古有封禪。今讀書者。云得¶
其傳。云失其傳。語言紛綸。於神何如也。曰。若知之乎。聞聖¶
人撫天下。既信於天下。則因山嶽而質於天。不敢多物。若¶
秦政漢徹。則率海內以奉祭祀。圖福其身。故廟祠相望。壇¶
墠迤邐。盛氣臭。夸金玉。聚薪以燔。積灰如封。天下怠矣。然¶
猶慊慊不足。秦由是薙。漢由是弱。明天子得賢者在位。能¶
<pb:KR4h0168_NKFB_0721-08b>
者在職。廟堂之上。垂衣裳而已。其於封禪。存可也。兦可也。¶ 

* 張又新¶ 
:PROPERTIES:
:PERSID: QTWAUT1714
:END:

又新字孔昭。工部侍郎薦子。元和中進士。歷左右補闕。李¶
逢吉用事。又新與李續劉栖楚附之。有八關十六子之目。¶
逢吉罷相。領山南東道節度。表為行軍司馬。坐田伾犯贓[●¶
]命。貶汀州刺史。李訓用事。復召為刑部郎中。訓死復貶。¶
終左司郎中。¶ 

** 東林寺碑陰記¶ 
:PROPERTIES:
:TITID: QTWTIT14494
:PERSID: QTWAUT1714
:END:

北海守李公。文人之雄。書品之能者也。開元十年。作東林¶
寺碑手筆一軸。俾模而刊石。藏於寺者。凡百一十三歲。僧¶ 
<pb:KR4h0168_NKFB_0721-09a>
之歷居者。不啻大千數。未始有議建竪者。釋雲臯。本謝氏¶
子。讀書為文。將就鄉試舉進士。遇明師。悟寂滅之樂。因矒¶
頭就學。遂僧於東林。且有年矣。一旦。視碑卷歎曰。遠公之¶
名德振千古。東林之聲藉冠宇內。而是詞是翰。記其所由¶
然。誠天下之妙絕。山門之光大。儒釋之美談也。宜乎始至¶
而揭諸顯敞。俾文士名僧趨嚮之不暇。是何卷於塵中踰¶
百載。莫石莫刊。將焉用僧。予僧門一士也。一杖一屣。足以¶
歷岨嶮。一鉢一衲。足以了朝夕。不著不繫。視千萬里若尋¶
丈間。遂裹足道途。東西南北。募緣以成其事。會河東裴公¶
<pb:KR4h0168_NKFB_0721-09b>
自中書舍人開廉府於鍾陵。敷文行政教之餘。得六度三¶
乘之秘。聞臯志願。亦垂信施。因自染翰贊。列爵秩名氏於¶
卷末。又有以增名迹重為光也。臯乃得模而刊於碑。會昌¶
三年四月。磨礱既成。遂光遂平。鐫之硜硜。夬象奎呈。如蛇¶
如龍。如飛如行。如筯玉在漆。如元穹列星。立之亭亭。弗磷¶
弗傾。於寺之明。余時刺茲郡。因減俸緡屋其上。且嘉臯建¶
志不苟。古人云。智過千人謂之英。臯之有決補遺事之智。¶
有崎嶇辛苦以成其智之實。過於百一十三年歷居之僧¶
遠矣。庸不謂為僧之英乎。故記碑之陰。¶ 

<pb:KR4h0168_NKFB_0721-10a>

** 煎茶水記¶ 
:PROPERTIES:
:TITID: QTWTIT14495
:PERSID: QTWAUT1714
:END:

故刑部侍郎劉公諱伯芻。於又新丈人行也。為學精博。頗¶
有風鑑稱。較水之與茶宜者凡七等。揚子江南零水第一。¶
無錫惠山寺石水第二。蘇州虎邱寺石水第三。丹陽縣觀¶
音寺水第四。揚州大明寺水第五。吳松江水第六。淮水最¶
下第七。斯七水余嘗俱瓶於舟中。親挹而比之。誠如其說¶
也。客有熟於兩浙者。言搜訪未盡。余嘗志之。及刺永嘉。過¶
桐廬江。至嚴子瀨。溪色至清。水味甚冷。家人輩用陳黑壞¶
<pb:KR4h0168_NKFB_0721-10b>
茶潑之。皆至芳香。又以煎佳茶。不可名其鮮馥也。又愈於¶
揚子南零殊遠。及至永嘉。取仙巖瀑布用之。亦不下南零。¶
以是知客之說誠哉信矣。夫顯理鑒物。今之人信不迨於¶
古人。蓋亦有古人所未知而今人能知之者。元和九年春。¶
予初成名。與同年生期於薦福寺。余與李德垂先至。憩西¶
廂元鑒室。會適有楚僧至。置囊有數編書。余偶抽一通覽¶
焉。文細密皆雜記。卷末又一題云煮茶記。云代宗朝李季¶
卿刺湖州。至維揚。逢陸處士鴻漸。李素熟陸名。有傾葢之¶
歡。因之赴郡。抵揚子驛。將食。李曰。陸君善於茶。蓋天下聞¶
名矣。况揚子南零水又殊絕。今者二妙千載一遇。何曠之¶ 
<pb:KR4h0168_NKFB_0721-11a>
乎。命軍士謹信者。挈瓶操舟。深詣南零。陸利器以俟之。俄¶
水至。陸以杓揚其水曰。江則江矣。非南零者。似臨岸之水。¶
使曰。某擢舟深入。見者累百。敢虛紿乎。陸不言。既而傾諸¶
盆。至半。陸遽止之。又以杓揚之曰。自此南零者矣。使蹶然¶
大駭。伏罪曰。某自南零齎至岸。舟蕩覆半。懼其尠。挹岸水¶
增之。處士之鑒神鑒也。其敢隱焉。李與賓從數十人皆大¶
駭愕。李因問陸。既如是。所經歷處之水。優劣精可判矣。陸¶
曰。楚水第一。晉水最下。李因命筆口授而次第之。廬山康¶
王谷水簾水第一。無錫縣惠山寺石泉水第二。蘄州蘭溪¶
<pb:KR4h0168_NKFB_0721-11b>
石下水第三。峽州扇子山下。有石突然。洩水獨清冷。狀如¶
龜形。俗云蝦麻[:#AS-FBEC:●]虫口。水第四。蘇州虎邱寺石泉水第五。¶
廬山招賢寺下方橋潭水第六。揚子江南零水第七。洪州¶
西山西東瀑布水第八。唐州柏巖縣淮水源第九。(淮水亦¶
佳)廬州龍池山頭水第十。丹陽縣觀音寺水第十一。揚州¶
大明寺水第十二。漢江金州上游中零水第十三。(水苦)歸州¶
玉虛洞下香溪水第十四。商州武關西洛水第十五。(未嘗¶
泥)吳松江水第十六。天台山西南峯千丈瀑布水第十七。¶
郴州圓泉水第十八。桐廬嚴陵灘水第十九。雪水第二十。(¶
用雪不可太冷)此二¶ 
<pb:KR4h0168_NKFB_0721-12a>
十水。余嘗試之。非繫茶之精粗。過此不之知也。夫茶烹於¶
所產處。無不佳也。蓋水土之宜。離其處水功其半。然善烹¶
潔器全其功也。李寘諸笥焉。遇有言茶者即示之。又新刺¶
九江。有客李滂門生劉魯封言嘗見說。余醒然思往歲僧¶
室獲是書。因盡篋。書在焉。古人云。瀉水置瓶中。焉能辨淄¶
澠。此言必不可判也。萬古以為信然。蓋不疑矣。豈知天下¶
之理。未可言至。古人研精。固有未盡。強學君子。孜孜不懈。¶
豈止思齊而已哉。此言亦有裨於勸勉。故記之。¶ 

* 胡的¶ 
:PROPERTIES:
:PERSID: QTWAUT1715
:END:
¶
<pb:KR4h0168_NKFB_0721-12b>

的字學鍾。元和時人。¶ 

** 大唐故太白禪師塔銘(幷序)¶ 

:PROPERTIES:
:TITID: QTWTIT14496
:PERSID: QTWAUT1715
:END:

禪師法號觀宗得。姓留氏。東陽人也。世積貞隱。元泯不耀。¶
初尊夫人夢吉祥天女引行摩利上宮而娠太白焉。(闕)有¶
善護懷月不薰不腥。肌窕彌澤。藏珠川媚。蘊玉方流。至寶¶
處而殊倫。至人出而體別。異香襲乎襁褓。童顏清於冰雪。¶
文字進誘。偏聰佛經。滋味筵之。但甘鹽素。年至十二。懇求¶
出家。如哀者欲淚。不可遏也。昔太子逾邁。寧辭父王。香象¶
頓騰。擺落羈紲。乃登秦望山。禮善惠禪師。求無上法。一見¶ 
<pb:KR4h0168_NKFB_0721-13a>
奇秀。如會宿心。舊徙門階。新我堂室。服勤左右。道務精微。¶
初受楞伽思益等經。便入禪宗性海。然後波瀾祕藏。不習¶
而了其功。文字有窮。生知莫際。囊鉢衣祴。遐求戒珠。便往¶
南嶽。禮制空禪師。稽首論心。演通祕奧。菩提樹上。汝得新¶
枝。師子座前。詎量高下。祖師傳教南北一十二人。今牛頭¶
山中禪師是最後者。遠將啟慕。研復真言。以心印心。以法¶
證法。法且無別。心寧有差。失大善無。修頓了無。入二際清¶
淨。佛何間然。禪師皃出常倫。挺秀八尺。時牛頭法衆。欲近¶
萬人。無礙辨才。(闕)瞻仰彼土。緣盡思歸。太白上方。務安靜¶
<pb:KR4h0168_NKFB_0721-13b>
也。不游京國。遠名利也。扄不關楗。示無畏也。常有兩虎。依¶
臥菴前。低目輕步。馴於家畜。四境之內。不聞暴聲。我蘊大¶
慈。力感㣥物。諸毒皆善。豈唯獸焉。山雖高深。不能隱其大¶
德。遠近禮謁。如川之流。故明州刺史王公術。故明州刺史¶
李公岑。故劒南東川節度行軍司馬檢校戶部郎中任公¶
侗。故明州刺史盧公雲。前後皆駐騎雲根。稽求上法。飢渴¶
無量。虛往實歸。每有異香。聞者非一。嗚呼。孰謂法梁將壞。¶
般若舟沈。元和四年八月十五夜。跏跌化滅。享齡七十九。¶
僧臘卌九。以其年十月一日。權閉於太白峯南。先意也。州¶ 
<pb:KR4h0168_NKFB_0721-14a>
尊邑尹。祭奠交衢。緇素齊道。幢幡翳野。慈雲聚而還散。定¶
水咽而更流。猿鳥悲吟。聲慘風雨。物感如此。人哀可知。抵¶
元和乙未歲。建層龕邇於多寶佛塔。依法像也。門人(闕)海¶
法常道真明徹惠見光獻元徽清瑗元悟等。皆承師教戒。¶
定慧雙修。恐刼火重然。嵐風碎岳。請銘大德於無朽。文曰。¶ 

如來示滅。教留祕法。言說非傳。清淨即合。火鏡陽照。山空¶
響答。(其一)真乘無相。妙覺無形。三界上界。前生下生。月虧魄¶
隱。冰泮流清。哭之香塔。徒傷有情。(其二)¶ 

* 尉遲汾¶ 
:PROPERTIES:
:PERSID: QTWAUT1716
:END:
¶
<pb:KR4h0168_NKFB_0721-14b>

汾官太常博士祠部員外郎。¶ 

** 贈太傅杜佑諡議¶ 
:PROPERTIES:
:TITID: QTWTIT14497
:PERSID: QTWAUT1716
:END:

佑之寬容得衆。全和葆光。不病於物類。其能考終。得不為¶
寬容乎。和好不爭。自卑士而極重任。一心於理以惠物。潔¶
行廉正。人無尤怨。得不為一德不懈乎。請諡為安簡。¶ 

* 謝楚¶ 
:PROPERTIES:
:PERSID: QTWAUT1717
:END:

楚。元和時人。¶ 

** 為同州顏中丞謝上表¶ 
:PROPERTIES:
:TITID: QTWTIT14498
:PERSID: QTWAUT1717
:END:

臣某言。伏奉恩制。授臣同州刺史本州防禦長春宮等使。¶ 

<pb:KR4h0168_NKFB_0721-15a>

即以今月八日到任上訖。載服明命。叨塵寵光。逾涯之榮。¶
滿覆是懼。臣某中謝。臣幸逢昌時。早獲入仕。由乎邑吏。叅¶
佐戎藩。材謝中人。官寧期達。聖朝道廣。菅蒯不遺。遂得牧¶
守。連擢大郡。徒以清心自約。直質在公。未申致命之誠。久¶
負竊位之責。前秋屬奸兇搆禍。譟動朱方。臣所部當州。首¶
為劫脅。乃藉天聲。以告鄰境。戮其偽將。以阻奸謀。葢知無¶
不為。是臣職分。陛下特錄其微効。超授方隅。從政未洽於¶
遠人。進律俄遷於近輔。非次之獎。臣何以膺。又臣伯父贈¶
<pb:KR4h0168_NKFB_0721-15b>
太師臣真卿。在肅宗朝。嘗典茲郡。餘蹤遺事。較然可徵。臣¶
以不腆之姿。繼序官業。誠比德非肖。陳力異能。而代受國¶
恩。若未失墜。臣不勝感涕榮荷之至。當今德澤被於寰宇。¶
薰風襲於隱微。俗臻大寧。吏易為理。臣專奉揚大化。申報¶
皇慈。事有未便於人者。續具條奏。以酬陛下子育之旨。臣¶
無任戴恩隕越之至。¶ 

* 張權¶ 
:PROPERTIES:
:PERSID: QTWAUT1718
:END:

權。憲宗時人。¶ 

** 代定州張令公賀老人星見表¶ 
:PROPERTIES:
:TITID: QTWTIT14499
:PERSID: QTWAUT1718
:END:

臣某言。臣聞惟德動天。惟睿作聖。既聖德格於上下。故元¶ 
<pb:KR4h0168_NKFB_0721-16a>
貺動於乾文。天高聽卑。應猶影響。臣得上都進奏院狀報。¶
司天臺奏八月某日老人星見於井東。色黃明潤大者。臣¶
按文耀鏡曰。老人星見則主安。又熊氏瑞應圖曰。王者承¶
天得理。則老人星臨其國。中賀。伏惟睿聖文武皇帝陛下¶
德邁勛華。道侔覆載。武以戡亂。文以化成。然猶旰食宵衣。¶
憂勤庶政。令動植得所。㝢縣和平。故上感絪縕。發端辰象。¶
色黃兆土德之有慶。見井表聖年之無疆。昭昭垂庥。上帝¶
允答。求諸簡冊。光絕今古。凡在億兆。孰不歡抃。臣限以祇¶
守藩鎮。不藉稱慶闕庭。舞詠之誠。倍萬恒品。謹遣某官奉¶
<pb:KR4h0168_NKFB_0721-16b>
表陳賀以聞。¶ 

* 元晦¶ 
:PROPERTIES:
:PERSID: QTWAUT1719
:END:

晦。饒州刺史淇子。¶ 

** 疊綵山記¶ 
:PROPERTIES:
:TITID: QTWTIT14500
:PERSID: QTWAUT1719
:END:

按圖經。山以石文橫布。彩翠相間。若疊綵然。故以為名。東¶
至二里許。枕壓桂水。其西巖有石門。中有石像。故曰福庭。¶
又門陰搆齊雲亭。迥在西北。曠視天表。想望歸途。北人遊¶
此。多軫鄉思。會昌三年六月蕆功。南自曲沼。上極山椒。四¶
年七月功既。¶ 

<pb:KR4h0168_NKFB_0721-17a>

** 四望山記¶ 
:PROPERTIES:
:TITID: QTWTIT14501
:PERSID: QTWAUT1719
:END:

山名四望。故亭為銷憂。亭之前後。綿絡山腹。皆溪梁危磴。¶
由西而北。復東上疊綵石崖。至福庭石門。約三十餘步。¶ 

* 段全緯¶ 
:PROPERTIES:
:PERSID: QTWAUT1720
:END:

全緯與李德裕同時人。¶ 

** 城隍廟記¶ 
:PROPERTIES:
:TITID: QTWTIT14502
:PERSID: QTWAUT1720
:END:

陽之理化任乎人。陰之宰司在乎神。人保於城。城保於德。¶
德者。神所憑依也。則都邑之主。其城隍神之謂乎。蜀地土¶
<pb:KR4h0168_NKFB_0721-17b>
惟塗泥。古難版築。至秦惠王始命張儀與蜀守張若城成¶
都。其環十二里。其高七十尺。廨署廛里畫其下。井榦樓櫓¶
森乎上。其金椎初作。壤頹莫就。有大蔡周旋而行。俾壘堵¶
依準而立。即今城也。其神功乎。由此而來。乃墉洫崇濬。啟¶
塞扃固。萬雉邐迤。一都繁會。神明支持。金湯繕完。故前年¶
蠻寇卒來。戎備無素。但擾郊鄙。不近闉闍。閉關戎嚴。即時¶
罷退。則扶傾捍患之力。其陰靈幽贊之神乎。前之舊祠。寓¶
託隈堞。偏陋偪隘。星歲滋深。是用改度方隅。惟新經搆。去¶
乎幽奧。就於高明。其日惟丙。其辰惟已。其卦直巽。其宮在¶
西。揭署於高門。宏敞於正堂。丹雘於周墉。圖繪於迴廊。廟¶ 
<pb:KR4h0168_NKFB_0721-18a>
貌如生。像容有睟。神保是饗。永安定位。俾夫農無水旱。人¶
不夭札。屏絕蠻夷。阜安閭里。護乎封域。富庶乎億年。爰書¶
經營。以昭祀事。¶ 

* 馮韜¶ 
:PROPERTIES:
:PERSID: QTWAUT1721
:END:

韜。贈吏部尚書宿之子。登進士第。文宗朝官金部司封員¶
外郎。¶ 

** 漢文帝幸細柳營賦(以將軍出令漢帝徐行為韻)¶ 

:PROPERTIES:
:TITID: QTWTIT14503
:PERSID: QTWAUT1721
:END:

虜犯榆塞。軍屯柳營。觀文帝勞師之禮。得亞夫為將之名。¶
<pb:KR4h0168_NKFB_0721-18b>
其始也。威獨立。氣橫行。由棘門而及灞上。列千騎而陳五¶
兵。羽衞爰來。威儀既盛。馬壯而塵起。旗整而風勁。全忘以¶
律。自矜萬乘之尊。是用加囂。未發三軍之令。及其迴鳳葢。¶
駐金輿。師徒方俟於倏往。介冑俄驚其勃如。人心為之激¶
發。天步為之躊躇。方警蹕之初傳。自南自北。洎鑾鈴之有¶
節。匪疾匪徐。偉夫推轂而行。受脤而出。苟心腹之無二。視¶
尊卑之如一。足使他將顏厚。餘兇股慄。戈鋋有耀。壓灞水¶
之波瀾。士馬無聲。悄轅門之風日。焜燿今古。光昭典墳。振¶
天聲於絕漠。笑兒戲於諸軍。山河保誓。竹帛垂勳。守官而¶
敢違上命。不戰而自息祅氛。時也暴去彊秦。功成大漢。炎¶ 
<pb:KR4h0168_NKFB_0721-19a>
火興而劉氏將熾。旄頭燿而胡㣥尚叛。思堂堂之陣。用拓¶
封疆。得赳赳之夫。以平禍亂。宜其威加異類。才出非常。精¶
貫金石。貞含冰霜。近鎮秦城之上。遙臨渭水之將。觀爾類¶
之可殲。師安得奪。諒我戰之則克。敵何以當。國家威武有¶
制。寇銷蜂蠆之毒。臣展爪牙之衞。斯幸也誠則可嘉。殊足¶
稱於其帝。¶ 

* 鄭覃¶ 
:PROPERTIES:
:PERSID: QTWAUT1722
:END:

覃。宰相珣瑜子。歷工戶刑三部尚書。進右僕射。以本官同¶
平章事。封滎陽郡公。加門下侍郎宏文館大學士。進太子¶
<pb:KR4h0168_NKFB_0721-19b>
太師。開成四年罷相守左僕射。會昌二年以司徒致仕。¶ 

** 諫穆宗疏¶ 
:PROPERTIES:
:TITID: QTWTIT14504
:PERSID: QTWAUT1722
:END:

陛下新即位。宜側身勤政。而內耽宴嬉。外盤游畋。今吐蕃¶
在邊。狙候中國。假令緩急。臣下乃不知陛下所在。不敗事¶
乎。夫金繒所出。固民膏血。可使倡優無功。濫被賜與。願節¶
用以所餘備邊。毋令有司重取百姓。天下之幸也。¶ 

¶
