#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID KR4H0168
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:KR4h0168_NKFB_0078-24a> ¶¶¶¶¶¶
#+PROPERTY: JUAN 0079
欽定全唐文卷七十九¶ 

<pb:KR4h0168_NKFB_0079-01a>

* 宣宗皇帝¶ 
:PROPERTIES:
:PERSID: QTWAUT0016
:END:

帝諱忱。憲宗第十三子。元和五年生。長慶元年三月封光¶ 
王。名怡。會昌六年三月立為皇太叔。翌日即位。改今名。大¶ 
中二年正月。上尊號聖敬文思和武光孝皇帝。在位十三¶ 
年。年五十。諡曰聖武獻文孝皇帝。咸通十三年。加諡元聖¶ 
至明成武獻文睿智章仁神聰懿道大孝皇帝。廟號宣宗。¶ 

** 授李德裕荊南節度平章事制¶ 
:PROPERTIES:
:TITID: QTWTIT02601
:PERSID: QTWAUT0016
:END:

將相之任。中外攸屬。入則揚緝熙以正百度。出則布威令¶ 
<pb:KR4h0168_NKFB_0079-01b>
以靖一方。易以才難。委寄咸重。爰設齋壇之禮。仍合台席¶ 
之榮。式示酬勞。允諧僉望。特進守太尉兼門下侍郎同中¶ 
書門下平章事充宏文館大學士太清宮使上柱國衞國¶ 
公食邑三千戶李德裕。嶽瀆閒氣。鐘磬正音。葆粹孕和。本¶ 
仁叶義。道蘊賢人之業。正為王者之師。詞鋒莫當。學海難¶ 
測。自入膺大任。克搆崇庸。王猷國經。契合彞矩。丙吉罄安¶ 
邊之術。虜寇殄夷。張華興伐叛之謀。壺關洞啟。克荷先朝¶ 
之旨。弼成厎定之功。布在冊書。輝映前古。而能處劇不懈。¶ 
久次彌勤。朕以嗣位之初。懋勤在念。宜先碩望。以表優恩。¶ 

<pb:KR4h0168_NKFB_0079-02a>
荊部雄藩。地惟西楚。總五都之要會。包七澤之奧區。兵賦¶ 
殷繁。居旅甚衆。必藉舊德。作鎮尹臨。載崇五教之名。俾賦¶ 
十連之貴。勉宏化理。以續前勞。可檢校司徒同中書門下¶ 
平章事兼江陵尹充荊南節度觀察處置等使。¶ 

** 刺史以戶口增減定賞罰制¶ 
:PROPERTIES:
:TITID: QTWTIT02602
:PERSID: QTWAUT0016
:END:

刺史交代之時。非因災沴。大郡走失七百戶巳上。小郡走¶ 
失百戶巳上者。三年不得錄使。兼不得更與理人官。增加¶ 
一千戶巳上者。與超資遷改。仍令觀察使審勘。詣實聞奏。¶ 
如涉虛妄。本判官重加懲責。¶ 
<pb:KR4h0168_NKFB_0079-02b>

** 委觀察選擇縣令制¶ 
:PROPERTIES:
:TITID: QTWTIT02603
:PERSID: QTWAUT0016
:END:

縣令員數至廣。朝廷難悉諳知。吏部三銓。祗憑資考。訪於¶ 
近日。多不得人。委觀察使於前資攝官內精加選擇。當具¶ 
薦論。如後犯贓連坐。所舉人及判官重加懲責。¶ 

** 封吳氏等為昭儀等制¶ 
:PROPERTIES:
:TITID: QTWTIT02604
:PERSID: QTWAUT0016
:END:

吳氏可封昭儀。張氏可封婕妤。晁氏梁氏並可封美人。羅¶ 
氏史氏並可封才人。錢氏可封長城郡夫人。曹氏可封武¶ 
威郡夫人。勅。位亞長秋。道毗內理。必資懿範。方被寵章。吳¶ 
氏等佩服禮經。周旋法度。有柔婉之行。既表於天資。有恭¶ 
<pb:KR4h0168_NKFB_0079-03a>
儉之儀。可施於嬪則。慕班氏之辭輦。偉馮媛之當熊。思在¶ 
進賢。義高前史。是用列於紫殿。冠彼後宮。俾洽彤管之榮。¶ 
式俟金環之慶。可依前件。¶ 

** 封長女等為公主制¶ 
:PROPERTIES:
:TITID: QTWTIT02605
:PERSID: QTWAUT0016
:END:

長女可封萬壽公主。第二女可封永福公主。第三女可封¶ 
西華公主。第四女可封廣德公主。第五女可封和義公主。¶ 
第六女可封饒安公主。門下。諸女之封。始資漢制。䟽邑之¶ 
典。今為國章。長女等坤道稟柔。條風育德。莊敬柔順。受粹¶ 
氣於靈源。言容法度。穆昭徽於內則。祥降北渚。教襲南薰。¶ 
<pb:KR4h0168_NKFB_0079-03b>
克茂天和。更承姆訓。雖年方齠齔。而體備肅雍。用洽寵私。¶ 
俾開井賦。可依前件。¶ 

** 貶李德裕潮州司馬制¶ 
:PROPERTIES:
:TITID: QTWTIT02606
:PERSID: QTWAUT0016
:END:

錄其自效。則付以國權。懲彼保姦。則舉茲朝憲。此王者所¶ 
以本人情而張法理也。特進行太子少保分司東都上柱¶ 
國衞國公食邑三千戶李德裕。憑藉鎡基。累塵台衮。不能¶ 
盡心奉國。竭節匡君。事必徇情。政多任己。愛憎頗乖於公¶ 
道。升黜或在於私門。遂使冤塞之徒。日聞騰口。積嫌之下。¶ 
得以恣心。豈可尚居保傅之榮。猶列清崇之地。宜加竄斥。¶ 

<pb:KR4h0168_NKFB_0079-04a>
以戒僻違。嗚呼。朕臨御萬方。推誠庶物。顧彼纖瑣。皆欲保¶ 
安。豈於將相舊臣。獨遺恩顧。而羣議不息。謗書盈篋。爰舉¶ 
典章。事非獲巳。凡百寮庶。宜體朕懷。可潮州司馬員外置¶ 
同正員。仍所在馳驛發遣。縱逢恩赦。不在量移之限。¶ 

** 召募閒田制¶ 
:PROPERTIES:
:TITID: QTWTIT02607
:PERSID: QTWAUT0016
:END:

君以人為本。人以食為天。有國有家。捨此無急。如聞州府¶ 
之內。皆有閒田。空長蒿萊。無人墾闢。與其虛棄。曷若濟人。¶ 
宜令所在長吏設法。召募貧人。課勵耕種。所收苗子。以備¶ 
水旱及當處軍糧。¶ 
<pb:KR4h0168_NKFB_0079-04b>

** 貶李回太子賓客分司東都制¶ 
:PROPERTIES:
:TITID: QTWTIT02608
:PERSID: QTWAUT0016
:END:

王者懸賞罰以示萬方。況乎臣子。若奮其良術。則宜擢處¶ 
重位。或挾彼邪謀。固合稍加懲沮。惟此二柄。我何敢私。湖¶ 
南都團練觀察處置等使光祿大夫行潭州刺史兼御史¶ 
大夫上柱國隴西郡開國公食邑二千戶李回。早以藝學¶ 
科名。累登華貫。謂爾奉公約己。旋升大寮。因緣獎遷。遂陟¶ 
台輔。而不能竭誠以盡忠。益枉道而求庇。交通財賄。導達¶ 
姦邪。昨因推鞫凶徒。皆得發明事跡。朕務宏體貌。特免研¶ 
窮。論既喧騰。理須移奪。況又聞頃司政柄。每欲除授。咸取¶ 
<pb:KR4h0168_NKFB_0079-05a>
決於德裕。不自行其至公。物議所興。以斯為重。豈可猶委¶ 
澄清之任。復領湘潭。是宜輟從調護之班。俾分洛邑。勉莅¶ 
寵秩。幸予寬恩。可行太子賓客分司東都。¶ 

** 貶李回賀州刺史制¶ 
:PROPERTIES:
:TITID: QTWTIT02609
:PERSID: QTWAUT0016
:END:

為臣竭公忠之誠。朝尊爵賞。事君乖毗倚之望。國有典章。¶ 
惟是二道。理所不廢。湖南都團練觀察處置等使光祿大¶ 
夫行潭州刺史兼御史大夫上柱國隴西郡開國公食邑¶ 
二千戶李回。始以才術。升於台階。作予股肱。亦援星律。寄¶ 
長兼於授鉞。道甚異於匪躬。亦既左遷。俾居廉問。而跡乖¶ 
<pb:KR4h0168_NKFB_0079-05b>
檢慎。事足端倪。秉鈞之勢巳移。枉道之蹤乃見。負我非淺。¶ 
叨榮故深。況又聞頃司政柄。應欲除授。咸取決於德裕。不¶ 
自行其至公。人皆有言。孽亦何逭。朕匿瑕含垢。思全進退¶ 
之宜。爾則同力協心。且易樞機之任。合居嚴譴。猶示寬恩。¶ 
故前制命爾為太子賓客。給事中封還我勅。且曰。責坐之¶ 
詞至重。降移之秩太輕。物論喧然。以為未當。爾實自搆。予¶ 
何敢私。是用移謫臨賀。冀厭羣議。勉於三省。勿謂無恩。可¶ 
持節賀州諸軍事賀州刺史。仍所在馳驛赴任。¶ 

** 收復河湟制¶ 
:PROPERTIES:
:TITID: QTWTIT02610
:PERSID: QTWAUT0016
:END:

<pb:KR4h0168_NKFB_0079-06a>

自昔皇王之有國也。曷嘗不文以守成。武以集事。參諸二¶ 
柄。歸乎大寧。朕猥荷丕圖。思宏景業。憂勤戚惕。四戴于茲。¶ 
每念河湟土疆。[:#AS-92F9:⿰帛⿱丿糸]亘遐闊。自天寶末。犬戎乘我多難。無力¶ 
禦姦。遂縱腥羶。不遠京邑。事更十葉。時近百年。進士試能。¶ 
靡不竭其長策。朝廷下議。皆亦聽其直詞。盡以不生邊事¶ 
為永圖。且守舊地為明理。荏苒於是。收復無由。今者天地¶ 
儲祥。祖宗垂佑。左袵輸欵。邊壘連降。刷恥建功。所謀必克。¶ 
實賴樞衡妙算。將帥雄稜。副元元不爭之文。絕漢武遠征¶ 
之悔。甌脫頓空於內地。斥堠全據於新封。莫大之休。指期¶ 
<pb:KR4h0168_NKFB_0079-06b>
而就。況將士等櫛風沐雨。暴露郊原。披荊棘而刁斗夜嚴。¶ 
逐豺狼而穹廬曉破。動皆如意。古無與京。念此誠勤。宜加¶ 
寵賞。涇原宜賜絹六萬匹。靈武宜賜絹五萬匹。鳳翔邠寧¶ 
宜各賜絹四萬匹。並以戶部產業物色充。仍待季榮叔明¶ 
李玭君緒各回戈到鎮。度支差脚支送。四道立功將士。各¶ 
具名銜聞奏。當議甄酬。其秦威原三州并七關側近。訪聞¶ 
田土肥沃。水草豐美。如百姓能耕墾種蒔。五年內不加稅¶ 
賦。五年以後。量定戶籍。便任為永業。其京城有犯事合流¶ 
役囚徒。自今巳後。一切配十處收管。溫池鹽利。可贍邊陲。¶ 

<pb:KR4h0168_NKFB_0079-07a>
委度支制置聞奏。鳳翔邠寧靈武涇原四道長吏。能各於¶ 
鎮守處遣官健耕墾營田。即度支給賜牛糧子種。每年量¶ 
得斛斗多少。便充軍糧。亦不限約定數。三州七關鎮守官¶ 
健。每人給衣糧兩分。一分依常年例支給。一分度支加給。¶ 
仍二年一替換。其家口委長吏切加安存。官健有莊田戶¶ 
籍者。仰州縣放免差役。秦州至隴州以來道路。要置堡柵。¶ 
與秦州應接。委李玭與劉皐即便度計聞奏。如商旅往來。¶ 
興販貨物。任擇利潤。一切聽從。關鎮不得邀詰。其官健父¶ 
兄子弟通傳家信。關司並亦不得邀詰阻滯。如要墾闢種¶ 
<pb:KR4h0168_NKFB_0079-07b>
田。依百姓例處分。三州七關如少器械。長吏與量。據所申¶ 
聞奏。由除刺史關鎮使後。三五月內差人巡檢。如有修築¶ 
部署。課績尤深。并訓練有序者。其刺史關鎮使。雖新除官¶ 
爵。亦更與超昇。其官健節級更與優賞。山南西道劒南山¶ 
川邊界有沒蕃州縣。量力收復。其兵士委本道差遣。如要¶ 
錢物接借。亦具聞奏。三州七關創置戍卒。且要務靜。如有¶ 
羌戎潛來博易。輒不得容納。委刺史切加禁斷。或有投降¶ 
吐蕃。到邊上收取。本道令長吏奏取進止。嗚呼。七關要害。¶ 
三郡膏腴。館之殘址可尋。唐人之遺風尚在。追懷往事。¶ 

<pb:KR4h0168_NKFB_0079-08a>
良用興嗟。夫取不在廣。貴保其金湯。得必有時。詎計於遲¶ 
速。今則便務修築。不進干戈。必使足食足兵。有備無患。載¶ 
協亭育之道。永致生靈之安。中外臣寮。宜體朕意。¶ 

** 再貶李德裕崖州司戶參軍制¶ 
:PROPERTIES:
:TITID: QTWTIT02611
:PERSID: QTWAUT0016
:END:

朕祗荷丕業。思平泰階。將分邪正之源。冀使華夷胥悅。其¶ 
有常登元輔。久奉武宗。深包禍心。盜弄國柄。雖巳行譴斥¶ 
之典。而未塞億兆之言。是議再舉朝章。式遵彞憲。守潮州¶ 
司馬員外置同正員李德裕。早藉門第。叨踐清華。累居將¶ 
相之榮。唯以姦傾為業。當會昌之際。極公台之榮。騁諛佞¶ 
<pb:KR4h0168_NKFB_0079-08b>
而得君。遂恣橫而持政。專權生事。妬賢害忠。動多詭異之¶ 
謀。潛懷僭越之志。秉直者心棄。向善者盡排。誣貞良造朋¶ 
黨之名。肆讒搆生加諸之釁。計有踰於指鹿。罪實見其欺¶ 
天。屬者方處鈞衡。曾無嫌避。委國史於愛婿之手。寵祕文¶ 
於弱子之身。洎參信書。亦引親昵。恭惟元和寶錄。乃不刊¶ 
之書。擅敢改張。罔有畏忌。奪他人之懿績。為私門之令猷。¶ 
又附會李紳之曲情。斷成吳湘之冤獄。凡彼簪纓之士。遏¶ 
其進取之途。驕倨自夸。狡蠹無對。擢爾之髮。數罪未窮。載¶ 
闚罔上之由。益驗無君之意。使天下之士。重足一迹。皆讋¶ 
<pb:KR4h0168_NKFB_0079-09a>
懼奉爾。而慢易在公。為臣若斯。於法何逭。於戲。朕務全大¶ 
體。久為含容。雖黜降其官榮。尚蓋藏其醜狀。而睥睨未巳。¶ 
兢惕無聞。積惡既彰。公議難抑。是宜移投荒服。以謝萬邦。¶ 
中外臣寮。當知予意。可崖州司戶參軍。所在馳驛發遣。雖¶ 
逢恩赦。不在量移之限。¶ 

** 貶崔珙太子少師分司東都制¶ 
:PROPERTIES:
:TITID: QTWTIT02612
:PERSID: QTWAUT0016
:END:

將相大臣。與國同體。誠欲自便。豈宜不從。苟非其時。涉於¶ 
避事。前鳳翔隴州節度觀察處置等使光祿大夫檢校尚¶ 
書左僕射兼鳳翔尹御史大夫上柱國安平郡開國公食¶ 
<pb:KR4h0168_NKFB_0079-09b>
邑二千戶崔珙。早以器能。周歷顯重。行己每稱其友悌。在¶ 
公亦竭其精忠。自負譴前朝。遠移南徼。及我嗣守。頗聞嘉¶ 
名。由是剖竹近關。揚旍右輔。為國垣翰。適資謀猷。近者犬¶ 
戎輸誠。歸我故地。下議納款。且籌開疆。宜其率先啟行。副¶ 
此寵待。忽覽退閒之請。頗乖毗倚之誠。陳力之方。豈無其¶ 
道。匪躬之故。或異於是。以其故老。特為優容。俾居青宮之¶ 
輔。仍從分洛之命。君臣禮分。予無愧焉。可太子少師分司¶ 
東都。¶ 

** 授濮王澤成德軍節度使制¶ 
:PROPERTIES:
:TITID: QTWTIT02613
:PERSID: QTWAUT0016
:END:

<pb:KR4h0168_NKFB_0079-10a>

門下。錫珪立社。踈戚有倫。畫野分疆。親賢並建。所以左右¶ 
王室。保乂邦家。乃眷冀方。實為雄鎮。上垂昴宿。下接岳靈。¶ 
控井陘之要衝。當邯鄲之故地。用是稽諸古訓。考以國章。¶ 
俾崇尚德之規。式叶至公之選。濮王澤。延慶金枝。䟽流天¶ 
派。資忠孝以植性。本仁義以立躬。文掇菁英。敏有逾於七¶ 
步。學探旨要。對必詳於三雍。刻舟志邁於蒼舒。占雨識高¶ 
於沛獻。而沖謙自處。矜伐不萌。所宜作我翰垣。副茲毗寄。¶ 
為臣之道。爾既克修。知子之言。予復何愧。築齋壇以拜命。¶ 
仗武節以遙臨。爾其宏樽俎之善謀。念折衝之遠略。寵膺¶ 
<pb:KR4h0168_NKFB_0079-10b>
十乘。位列三台。勉服新恩。慎守厥職。可開府儀同三司守¶ 
鎮州大都督充成德軍節度鎮冀深趙等州觀察處置等¶ 
使。封如故。¶ 

** 授唐技虔州刺史裴紳申州刺史制¶ 
:PROPERTIES:
:TITID: QTWTIT02614
:PERSID: QTWAUT0016
:END:

朝議郎守尚書刑部郎中柱國賜緋魚袋唐技。將仕郎守¶ 
尚書職方員外郎裴紳。早以科名。薦由臺閣。聲猷素履。亦¶ 
有可嘉。昨者吏部以爾秉心精專。請委考覈。而臨事或乖¶ 
於公當。物議遂至於沸騰。豈可尚列彌綸。是宜並分符竹。¶ 
善綏凋瘵。以補悔尤。技可虔州刺史。散官勳封如故。紳可¶ 
<pb:KR4h0168_NKFB_0079-11a>
申州刺史。散官如故。¶ 

** 授鄭涯義武軍節度使制¶ 
:PROPERTIES:
:TITID: QTWTIT02615
:PERSID: QTWAUT0016
:END:

門下。鮮虞舊國。上谷雄藩。總中山之甲兵。接薊門之封壤。¶ 
睠求良帥。允屬碩臣。銀青光祿大夫守太子賓客分司東¶ 
都上柱國滎陽縣開國男食邑三百戶鄭涯。洪廓宏才。易¶ 
正性。雅量溟廣。貞標嶽孤。通鈐匱之奇書。負珪璋之雅¶ 
器。自發揚術業。歷踐清途。懿聞淑聲。推為茂德。日者常膺¶ 
獎任。屢鎮方隅。惠愛洽於轅門。謳歌溢於閻井。洎謫居遐¶ 
徼。旋處洛師。惕厲日聞。屯夷一貫。是命載圖來效。復議寵¶ 
<pb:KR4h0168_NKFB_0079-11b>
遷。於戲。選將之難。古今為重。而況易水之上。尤藉謀猷。爰¶ 
求惟舊之賢。式重作藩之寄。爾其勉思鎮馭。益念訓齊。惟¶ 
克己可以愛人。惟推恩可以撫衆。壞帳豈專於仁祖。褰帷¶ 
宜嗣於賈琮。俾升秩於春卿。更增榮於亞相。往承休命。無¶ 
忝新恩。可檢校禮部尚書使持節定州諸軍事兼定州刺¶ 
史御史大夫充義武軍節度易定等州觀察處置北平軍¶ 
等使。散官勳封如故。主者施行。¶ 

** 加盧鈞尚書左僕射制¶ 
:PROPERTIES:
:TITID: QTWTIT02616
:PERSID: QTWAUT0016
:END:

河東軍節度使盧鈞。長才博達。敏識宏深。藹山河之靈。抱¶ 
<pb:KR4h0168_NKFB_0079-12a>
瑚璉之器。多能不耀。用晦而彰。由嶺表而至太原。五換節¶ 
鉞。仁聲載路。公論彌高。藩垣之和氣不衰。臺閣之清風常¶ 
在。宜升揆路。以表羣寮。可尚書左僕射。¶ 

** 授崔鉉淮南節度使平章事制¶ 
:PROPERTIES:
:TITID: QTWTIT02617
:PERSID: QTWAUT0016
:END:

周用召公為楨幹之臣。以正天下。故入調鼎鼐。則弼亮之¶ 
道尊。出撫方國。則藩宣之功著。我有上相。天實閒生。文武¶ 
之用。並高於昔賢。中外之寄。允資於碩德。爰舉旌鉞。仗於¶ 
股肱。光祿大夫守尚書左僕射兼門下侍郎同中書門下¶ 
平章事兼宏文館大學士充太清宮使上柱國魏郡開國¶ 
<pb:KR4h0168_NKFB_0079-12b>
公食邑二千戶崔鉉。瑞玉凝姿。春林發秀。貞諒實德。謙虛¶ 
葆光。沖用既臻於化源。達實每宏於理本。擅松桂後凋之¶ 
色。勁節自高。含金石希代之音。正聲特異。洎發揚令聞。輝¶ 
藹公朝。道無緇磷。言符體要。比相如之麗藻。夙侍禁林。嗣¶ 
傅說之旁求。早膺台席。日者歷居廉鎮。嘗總朝綱。令肅方¶ 
隅。風行憲署。及膺我寵擢。復司化權。每正惟公。持平不撓。¶ 
暢緝熙之茂典。宏經緯之明謨。功勒旂常。道光夷貉。勵山¶ 
甫匡周之操。竭子房佐漢之志。終始一心。周旋七年。富人¶ 
斯久。偽緝(疑)愈勤。是宜載圖爾庸。優爾恩寵。乃睠淮海。號¶ 
<pb:KR4h0168_NKFB_0079-13a>
為通都。控扼實據其咽喉。封部適羅其災患。予所注意。爾¶ 
其往哉。於戲。居則秉鴻鈞。紹阿衡之業。動則駕長轂。圖方¶ 
叔之勳。苟非全才。孰膺重任。若撫封之長術。阜俗之嘉謀。¶ 
一部之慘舒。三軍之政令。我屬良弼。則又何規。勉登將壇。¶ 
敬佩相印。副是寵寄。其惟戒哉。可檢校尚書左僕射同中¶ 
書門下平章事兼揚州刺史大都督長史充淮南節度副¶ 
大使知節度事管內營田觀察處置等使。¶ 

** 授令狐綯太清宮使魏謩監修國史裴休集賢殿¶ 
大學士制¶ 
:PROPERTIES:
:TITID: QTWTIT02618
:PERSID: QTWAUT0016
:END:
<pb:KR4h0168_NKFB_0079-13b>

門下。太宮之崇嚴。史閣之要重。書殿之清祕。近代以來。率¶ 
命相臣總統其務。寵擢遷轉。允諧舊規。金紫光祿大夫門¶ 
下侍郎兼兵部尚書門下平章事監修國史上柱國彭陽¶ 
縣開國男食邑三百戶令狐綯。上才經邦。正德宰物。瑚璉¶ 
重器。宜升清廟之中。銀青光祿大夫守中書侍郎兼禮部¶ 
尚書同中書門下平章事集賢殿大學士上柱國魏謩。直¶ 
道事主。宏國佐時。珪璋瑞姿。早耀泰壇之上。金紫光祿大¶ 
夫中書侍郎兼戶部尚書同中書門下平章事上柱國河¶ 
東縣開國子食邑五百戶裴休。忠力許國。清規立朝。鸞鳳¶ 
<pb:KR4h0168_NKFB_0079-14a>
異儀。高舉重霄之外。並富有天爵。深於人文。早懷匡濟之¶ 
資。素蘊生靈之望。洎處台位。俾陳廟謨。能肩一心。以暢萬¶ 
務。識我憂勤之旨。罄其弼亮之誠。邊疆寖寧。風雨咸若。念¶ 
此丕績。懷於深衷。今則各新寵章。迭領重職。所宜闡清淨¶ 
元默之化。正襃貶刪詳之業。因此嘉命。啟吾規詞。夫獻忠¶ 
言則君受益。秉公心則人無怨。除吏當則衆職舉。下令一¶ 
則百度美。乃吾三后前所施為也。余尚憂屬。事重切磨。終¶ 
始不虧。乃曰良相。綯可守本官充太清宮使。謩可守本官¶ 
監修國史。休可守本官充集賢殿大學士。散官勳封各如¶ 
<pb:KR4h0168_NKFB_0079-14b>
故。主者施行。¶ 

** 授令狐綯宏文館大學士制¶ 
:PROPERTIES:
:TITID: QTWTIT02619
:PERSID: QTWAUT0016
:END:

門下。夫茂育羣生。動資良弼。緝熙庶績。表正萬邦。非竭力¶ 
戴君。推誠憂國。則何以光膺鼎鉉。高步瀛洲。十載於茲。四¶ 
方無侮。昭文講德。屬自台臣。金紫光祿大夫門下侍郎兼¶ 
兵部尚書中書門下平章事充太清宮使上柱國彭陽縣¶ 
開國男食邑三百戶令狐綯。保合太和。從容中道。左右王¶ 
化。清夷國風。輔相盡天地之宜。啟沃見忠貞之節。直氣能¶ 
斷。嘉猷日新。納誨之心。義形於色。於戲。發號出令。表率寰¶ 
<pb:KR4h0168_NKFB_0079-15a>
區。妙運機樞。式宏敷暢。山甫補衮。夷吾佐時。勉極殊勳。書¶ 
於太室。朕以虛懷。委遇於道。始終佩服斯言。敬承嘉命。可¶ 
充宏文館大學士。餘並如故。主者施行。¶ 

** 授鄭涯山南東道節度使制¶ 
:PROPERTIES:
:TITID: QTWTIT02620
:PERSID: QTWAUT0016
:END:

門下。王者之於元老碩臣。優敬為大。苟有繫(一作煩)於庶務。¶ 
則思尊以寵章。中外迭居。眷惟僉屬。文武二柄。揭而授之。¶ 
況弄印之威望巳行。淚碑之風流未遠。將疇茂績。以繼昔¶ 
賢。金紫光祿大夫御史大夫上柱國滎陽郡開國公食邑¶ 
三千戶鄭涯。鵷鸑瑞時。璵璠希代。鑒澈止水。氣融冬曦。聲¶ 
<pb:KR4h0168_NKFB_0079-15b>
塵獨邁於軒裳。符彩迥高於倫列。多士程準。大朝羽儀。禮¶ 
容全備於身文。和易雅彰於心術。自承明曉對。建禮晨趨。¶ 
參密命於北門。演綸言於西掖。相如雄麗。咸推視草之工。¶ 
孔光莊重。空聞言樹之誡。屢解交(疑)於都座。兼尹正於二¶ 
原。會府功著於彌綸。神州政傳於表則。洎登車按部。仗節¶ 
總戎。移風有佩犢之謠。潔己有挂魚之操。輕裘緩帶。而師¶ 
律以貞。投壺雅歌。而氓俗自泰。屬者干旄入覲。宣室對敭。¶ 
掌地征而天府既饒。執邦憲而朝綱載肅。朕以漢皐巨屏。¶ 
峴首名都。將鎮上游。必資全德。是命輟於副相。委以專征。¶ 

<pb:KR4h0168_NKFB_0079-16a>
仍兼揆路之榮。以示啟行之貴。敬踐乃位。時惟懋哉。可檢¶ 
校尚書右僕射守襄州刺史御史大夫充山南東道節度¶ 
使管內觀察處置等使。散官勳封如故。主者施行。¶ 

** 除鄭朗工部尚書同平章事制¶ 
:PROPERTIES:
:TITID: QTWTIT02621
:PERSID: QTWAUT0016
:END:

門下。雲因龍興。龍非雲無以施膏澤。臣由君用。君非臣無¶ 
以播皇猷。信乎際會相須。以康天下。永念良弼。常切寤思。¶ 
詳求國楨。乃獲時傑。通議大夫守御史大夫上柱國賜紫¶ 
金魚袋鄭朗。閒代應期。稟靈作瑞。王室髦彥。士林菁英。溫¶ 
華凝珪玉之姿。磊落負棟梁之任。諫垣蘭省。常推讜正之¶ 
<pb:KR4h0168_NKFB_0079-16b>
風。廉俗登壇。克懋撫循之績。洎領劇務。益見盡忠。杜邪徑¶ 
而啟公途。懲奸吏而絕私託。饋軍無闕。贍國有經。委以憲¶ 
綱。尤彰直道。是宜毗賛大業。翊宣景化。朕以區區齊晉。取¶ 
霸諸侯。率由三賢叶心。五臣同德。況今四海為宅。百辟盈¶ 
庭。未能寇靖塞陲。人歸壽域。豈無長策。俾及升平。惕然疚¶ 
懷。莫知攸措。肆予命汝。往踐台階。勉宏濟代之功。罔致曠¶ 
官之誚。善調兵食。以備我邊虞。慎舉典章。以貞我庶品。敬¶ 
戒於位。惟其有終。可工部尚書同中書門下平章事。散官¶ 
勳賜如故。主者施行。¶ 

<pb:KR4h0168_NKFB_0079-17a>

** 授畢諴昭義節度使制¶ 
:PROPERTIES:
:TITID: QTWTIT02622
:PERSID: QTWAUT0016
:END:

門下。築壇申命。推轂就途。受幢節之榮。分藩閫之寄。膺茲¶ 
重任。允屬良臣。邠寧鹽慶武等州節度管內營田觀察處¶ 
置兼充慶州南路救接鹽州及當道沿途鎮寨糧料等使¶ 
朝散大夫檢校工部尚書使持節寧州諸軍事兼寧州刺¶ 
史御史大夫上柱國平陰縣開國男食邑三百戶賜紫金¶ 
魚袋畢諴。宇量凝曠。業履端修。抱不器之才。懷盡忠之節。¶ 
聲馳文囿。學茂儒林。掇芳桂於月中。擅嘉名於日下。自升¶ 
朝籍。累踐清班。屢鎮邠郊。頗彰績效。得營平屯田之術。有¶ 
<pb:KR4h0168_NKFB_0079-17b>
伏波備寇之謀。曠土多棲畝之糧。窮塞無晏開之壘。是宜¶ 
進律。以勸將來。尹於神州。能安疲瘵。卑張敞擒姦之稱。鄙¶ 
廣漢摘伏之奇。衢路絕赭衣之人。閭井稀桴鼓之響。用錫¶ 
武節。明余無私。乃眷壺關。方擇良帥。顧惟郇邑。思繼成功。¶ 
副我旁求。俾爾俞往。陟以五兵之秩。升於八座之榮。服茲¶ 
寵光。佇聞報政。可檢校兵部尚書兼潞州大都督府長史¶ 
御史大夫充昭義節度副大使知節度事充潞慈邢洺等¶ 
州觀察處置等使。散官勳賜如故。¶ 

** 授崔慎由平章事制¶ 
:PROPERTIES:
:TITID: QTWTIT02623
:PERSID: QTWAUT0016
:END:

<pb:KR4h0168_NKFB_0079-18a>

朕恭守睿圖。勵精理道。祗勤萬務。靡不經心。緬思垂拱以¶ 
化成。莫若得賢而共濟。載勞夢卜。果獲貞良。太中大夫守¶ 
尚書戶部侍郎判戶部事上柱國賜紫金魚袋崔慎由。山¶ 
岳降靈。和粹毓德。儀標鸞鳳。識洞蓍龜。文為國華。行冠人¶ 
表。朱絃含清越之呂。良玉凝縝密之姿。播英聲於士林。彰¶ 
美望於公器。洎擢參內署。潤色王猷。忠讜盡規。誠明納誨。¶ 
既而廉問南服。宣暢皇風。盪寇銷災。人安政集。康一方之¶ 
疲俗。復二職於中臺。議論必本於古今。趣尚自歸其雅正。¶ 
淛河之右。仍歲艱荒。一自鎮臨。載聞惠化。俾司征賦。益覩¶ 
<pb:KR4h0168_NKFB_0079-18b>
公忠。固可以升於臺階。秉我大柄。爰授相印。用參樞務。於¶ 
戲。天地之道。成歲功者陰陽。帝王之基。保鴻業者輔相。念¶ 
茲匡賛之大。宜竭啟沃之道。必使貞百度以振國經。凝庶¶ 
績以宏理本。茂育區夏。統和神人。允資魚水之賢。克致休¶ 
明之運。永綏厥位。無忝知臣。可守工部侍郎同中書門下¶ 
平章事。¶ 

** 授魏謩西川節度使平章事制¶ 
:PROPERTIES:
:TITID: QTWTIT02624
:PERSID: QTWAUT0016
:END:

股肱之臣。與君上而合體。心腹之寄。雖中外而同途。入則¶ 
付之鈞衡。出則委其藩翰。苟非望隆碩德。道備全才。則何¶ 
<pb:KR4h0168_NKFB_0079-19a>
以克副具瞻。久膺重寄。銀青光祿大夫守門下侍郎兼戶¶ 
部尚書同中書門下平章事監修國史上柱國魏謩。天生¶ 
賢傑。嶽降英靈。深沈莫究其澄波。和裕可羣於愛景。自踐¶ 
揚華貫。備著徽猷。故事播於三臺。讜論留於兩掖。而式資¶ 
重用。任以地征。於朕心。爰立作相。惟爾列祖。佐佑太宗。¶ 
輔弼之光。號為人鏡。代濟其美。厥生令孫。蘊致君匡國之¶ 
謀。見奉上竭忠之志。勤勞匪懈。夙夜在公。動關典彞。言成¶ 
啟沃。闡我皇化。由其赤誠。星霜七年。風雨一貫。朕以九折¶ 
巨屏。三川奧區。控臨百城。統馭羣虜。眷茲慎擇。不其才難。¶ 
<pb:KR4h0168_NKFB_0079-19b>
爾宜往踐將壇。仍持相印。舉武侯之籌策。厎定遠戎。繼叔¶ 
度之謳歌。載康遐俗。勉服休命。恭惟有初。可檢校戶部尚¶ 
書同中書門下平章事兼成都尹充劒南西川節度副大¶ 
使知節度事管內觀察處置統押近界諸蠻及西山八國¶ 
雲南安撫等使。¶ 

** 授鄭朗監修國史崔慎由集賢殿大學士制¶ 
:PROPERTIES:
:TITID: QTWTIT02625
:PERSID: QTWAUT0016
:END:

門下。二相股肱。與我同體。致夷率化。致俗清刑。致戢干戈。¶ 
致調風雨。垂衣無事。良有愧焉。得不資刊削之能。佇討論¶ 
之妙。振揚史職。開啟儒風。予非敢私。膺此並命。通議大夫¶ 
<pb:KR4h0168_NKFB_0079-20a>
守中書侍郎兼吏部尚書同中書門下平章事充集賢殿¶ 
大學士上柱國賜紫金魚袋鄭朗。道苞時傑。性蘊天和。得¶ 
中庸之隱微。合大雅之明哲。太中大夫守工部侍郎同中¶ 
書門下平章事上柱國賜紫金魚袋崔慎由。器稟人秀。材¶ 
為國楨。達智者之變通。有良臣之規矩。皆學窮閫奧。文擅¶ 
精華。辨理必造於事機。吐論同歸於根本。松筠挺色。莫畏¶ 
嚴霜。鵰鶚淩空。自有俊氣。況協賛大政。允釐萬方。沃心克¶ 
聞。舉直無隱。圖是懿效。彰其茂功。斯用迭升。俾洽嘉命。主¶ 
張懲勸。總領典墳。必使書法彌精。動契春秋之旨。化成為¶ 
<pb:KR4h0168_NKFB_0079-20b>
重。豈惟魚魯之文。勉宏大猷。罔俟沖驟。朗可監修國史。慎¶ 
由可充集賢殿大學士。餘各如故。主者施行。¶ 

** 封衞王灌等制¶ 
:PROPERTIES:
:TITID: QTWTIT02626
:PERSID: QTWAUT0016
:END:

門下。朕聞先王建萬國親諸侯也。周漢藩樹屏。我國家以¶ 
錫土分茅。沖人敢易彞制。爰稽典禮。式固邦家。第三男灌¶ 
等。生則岐嶷。幼而徇齊。忠厚實見其天資。才識若符於神¶ 
授。敦詩聞禮。不假其師嚴。踐義由仁。罔勞於庭訓。術通六¶ 
藝之妙。學奧百代之書。是宜敷桐葉之策。舉梓材之誥。胙¶ 
以土守。誓以河山。我圖爾居。以謹王度。無懈其位。永孚於¶ 
<pb:NFKB_QTW_-834-1->
休。第三男灌可封衞王。第十一男澭可封廣王。宜令有司¶ 
擇日。備禮冊命。主者施行。¶ 

