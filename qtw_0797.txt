#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0796-26a> 
#+PROPERTY: JUAN 0797
欽定全唐文卷七百九十七¶ 

<pb:NFKB_QTW_p0797-01a>
　皮日休(二)¶ 

** 襄州孔子廟學記¶ 
:PROPERTIES:
:TITID: QTWTIT16135
:PERSID: QTWAUT2039
:END:

天地吾知其至廣也。以其無所不覆載。日月吾知其至明¶
也。以其無所不照臨。江海吾知其至大也。以其無所不容¶
納。料廣以寸管。測景以尺圭。航大以一葦。廣不能逃其數。¶
明不能私其質。大不能忘其險。偉哉夫子。後天地而生。知¶
天地之始。先天地而沒。知天地之終。非日非月。光之所及¶
者遠。不江不海。浸之所及者溥。三代禮樂。吾知其損益。百¶
王憲章。吾知其消息。君臣以位。父子以親。家國以肥。鬼神¶
<pb:NFKB_QTW_p0797-01b>
以享。道未可詮其有物。釋未可證其無生。一以貫之。我先¶
師夫子聖人也。帝之聖者曰堯。王之聖者曰禹。師之聖者¶
曰夫子。堯之德有時而息。禹之功有時而窮。夫子之道。久¶
而彌芳。遠而彌光。用之則昌。舍之則亡。昔否於周。今泰於¶
唐。不然。何被袞而垂裳。冕旒而王者哉。¶ 

** 通元子棲賓亭記¶ 
:PROPERTIES:
:TITID: QTWTIT16136
:PERSID: QTWAUT2039
:END:

距彭澤東十里。有仙邃源奧處。號曰富陽。文士李中白隱¶
焉。五年冬別中白。歲且翅。再自淝陵之江左。因訪於是。至¶ 
<pb:NFKB_QTW_p0797-02a>
其門。驂不暇緤。而目爽神王。怳怳然迨若入於異境矣。愬¶
別苦外。不復游一詞。且樂其得也。木秀於芝。泉甘於飴。霽¶
峰倚空。如碧毫掃粉障。色正鮮溫。鳴谿潀潀。源內[:#AS-8867:⿳士冖䂞]籥。韝¶
出琉璃液。石有怪者。驍然闖然。若將為人者。禽有異者。嘐¶
嘐然若將天馴耶。每空齋寥寥。寒月方午。松竹交韻。其正¶
聲雅音。笙師之吹竿。邠人之鼓籥。不能過也。况延白雲為¶
昇堂之侶。結清風為入室之賓。其為趣則生而未覩矣。中¶
白所尚皆古。以時不合己。故隱是境。將至老。嗚呼。世有用¶
君子之道隱者乎。有則是境不足留吾中白也。昔余與中¶
<pb:NFKB_QTW_p0797-02b>
白有俱隱湘衡之志。中白以時不合己。果償本心。余以尋¶
求計吏。不諧夙念。今至是境。語及名利。則芒刺在背矣。夫¶
賓之來也。不逾於邑。(謂彭澤縣)邑距是十里。至是者不為易矣。¶
其延之。旦不晡乎。晡不夕乎。則俟賓之所。果不可低庳。於¶
是鉅其寢。西向百步。則築賓亭焉。兩其室而一其廈。且曰。¶
賓將病暑。吾則敞其檐。賓將病寒。吾則奧其牖。自竟是功。¶
則鱻薧之饋。罍樽之費。縱倍於前矣。其功始於咸通二年¶
秋八月。後五年五月。中白館余於是。且禱其記而名之者。¶
累月讓不獲。因曰。古者有高隱殊逸。未被爵命。敬之者以¶ 
<pb:NFKB_QTW_p0797-03a>
其德業號而稱之。元德元晏是也。夫學高行遠謂之通。志¶
深道大謂之元。男子通稱謂之子。謂請以通元子為其號。¶
請以棲賓為亭名。噫。知我者不謂我為佞友矣。五年五月¶
朔日記。¶ 

** 破山龍堂記¶ 
:PROPERTIES:
:TITID: QTWTIT16137
:PERSID: QTWAUT2039
:END:

禮。山林川谷邱陵。能出雲為風雨見怪物。皆曰神。若然者。¶
龍亦能為風雨見怪物。則其澤之在民厚矣。神而祀之又¶
宜矣。常熟。澤國也。風雨怪物。日作於民。在有其地者。苟祀¶
之至。民被其利。祀之不至。民受其禍。汝南周君為令之初¶
<pb:NFKB_QTW_p0797-03b>
年。夏且旱。禜其神於破山之潭上。果雨以應。君曰。受其賜。¶
徒禜以報。不可也。於是命工以土木介其象。為寶宮以蔭¶
之。著之於典。以潔其祀。於是風雨時。怪物止。水旱不為厲。¶
民經大荒。連歲以穰。其神之澤乎。君之祀乎。凡雩者。春秋¶
之道皆書之。勤民之祀也。君為其祠已。乞文其事。日休佳¶
君之為志在民。故從之。咸通十三年二月十九日。襄陽皮¶
日休記。¶ 

** 郢州孟亭記¶ 
:PROPERTIES:
:TITID: QTWTIT16138
:PERSID: QTWAUT2039
:END:

明皇世。章句之風大得建安體。論者推李翰林杜工部為¶ 
<pb:NFKB_QTW_p0797-04a>
尤。介其間能不媿者。惟吾鄉之孟先生也。先生之作。遇景¶
入詠。不拘奇抉異。令齷齪束人口者。涵涵然有干霄之興。¶
若公輸氏當巧而不巧者也。北齊美蕭慤芙蓉露下落。楊¶
柳月中疎。先生則有微雲澹河漢。疎雨滴梧桐。樂府美王¶
融日霽沙嶼明。風動甘泉濁。先生則有氣蒸雲夢澤。波撼¶
岳陽城。謝眺之詩句精者。有露溼寒塘草。月映清淮流。先¶
生則有荷風送香氣。竹露滴清響。此與古人爭勝於釐毫¶
間也。他稱是者衆。不可悉數。嗚乎。先生之道。復何言耶。謂¶
乎貧。則天爵於身。謂乎死。則不朽於文。為士之道。亦以至¶
<pb:NFKB_QTW_p0797-04b>
乎。先生襄陽人也。日休襄陽人也。既慕其名。亦覩其貌。蓋¶
仲尼思文王則嗜昌歜。七十子思仲尼則師有若。吾於先¶
生見之矣。說者曰。王右丞筆先生貌於郢之亭。每有觀型¶
之志。四年。榮陽鄭公誠刺是州。余將抵江南。[:#AS-99D1:⿰舟羲]舟而詣之。¶
果以文見貴。則先生之貌縱視矣。先是亭之名取先生之¶
諱。公曰。焉有賢者名。為趨廝走養朝夕言於刺史前耶。命¶
易之以先生姓。日休時在宴。因曰。春秋書紀季公子友仲¶
孫湫字者。貴之也。故書名曰貶。書字曰貴。况以賢者名署¶
於亭乎。君子是以知公樂善之深也。百祀之弊。一朝而去。¶ 

<pb:NFKB_QTW_p0797-05a>

則民之弊也去之可知矣。見善不書。非聖人之志。宴豆既¶
徹。立而為文。咸通四年四月三日記。¶ 

** 晉文公不合取陽樊論¶ 
:PROPERTIES:
:TITID: QTWTIT16139
:PERSID: QTWAUT2039
:END:

三代之賞臣下以爵。不以地。不以器。迨夫後世君弱臣強。¶
撥去古法。能立一功者。先伺君地焉。能立一勳者。先窺君¶
器焉。由是於魯有三桓。於齊有田常。於楚有白公。是賞過¶
有僭生焉。甚者奪主。從來尚矣。且姬之列侯。守其本封。勝¶
其主爵。錫之以鈇鉞。分之以鐘彞。休慼其民。生殺於國。其¶
<pb:NFKB_QTW_p0797-05b>
貴已極矣。遇天下無事。則行其德化。奉其貢職。居則待乎¶
巡狩。行則赴於會同。遇天下有事。則申之以鐘鼓。行之以¶
征伐。上以定王室。下以正諸侯。真侯伯之職業也。是常節¶
也。苟周天子有賜。宜以德讓之。豈當更受其地也。苟讓不¶
獲聽。受之者其爵可也。其器可也。且天子之地方千里。不¶
千里則不足以待諸侯。諸侯之地既侵天子之甸。猶削枝¶
者必及乎幹。剸肉者必至乎骨。何者。勢使之然也。如晉文¶
既定襄王於郟鄏。王勞之以地。陽人不服。晉侯圍之。乃辱¶
其宗祊。苦其人民。虐其甥舅。嗚乎。其亦不仁矣。是晉文雖¶
有入天子之功。而有凌天子之威也。當王之賜。宜讓曰。臣¶ 
<pb:NFKB_QTW_p0797-06a>
重耳以眇眇之德。處專征之任。遇翟寇肆虐。天王少違宗¶
廟。臣敢興下國之師。殺兇臣。定王室。乃臣之常也。不足賞¶
也。苟天王特念小伐。不寘諸刑。列唐叔之祚。獲臣有奉。為¶
賞厚矣。苟以畿內之地為臣之邑。是上濫其賜。下僭其受¶
也。雖天王之薦寵臣。其若宗廟之靈百姓之心後世之罪¶
何。而晉文曾不是讓。又請隧焉。豈內輕衰周之凌遲。外恃¶
諸侯之強盛而為耶。殊不知周王之尚守乎典禮也。且王¶
曰。昔我先王之有天下也。規方萬里焉。以為甸服。以供上¶
帝山川百神之祀。以備百姓兆民之用。且王之所賜田。皆¶
<pb:NFKB_QTW_p0797-06b>
在周甸也。王明知在甸內。與乎晉者。是力不足制晉也。如¶
力足制晉。肯以規方千里之內地與夫諸侯哉。是王之語¶
晉侯以規方千里者。譏其受地也。文公不悟。卒而受之。嗚¶
乎。文公之霸也。有召君之譏。請隧之僭。不為甚矣。甚者在¶
陽樊也。¶ 

** 秦穆諡繆論¶ 
:PROPERTIES:
:TITID: QTWTIT16140
:PERSID: QTWAUT2039
:END:

聖人務安民。不先置不仁。以見其仁焉。不先用不德。以見¶
其德焉。苟如是。是見危者已墜而欲援。觀鬬者將死而方¶
救。噫。其亦不仁矣。以高辛之仁化用一摯。摯之不善。天下¶ 
<pb:NFKB_QTW_p0797-07a>
之民輔堯以為君。以唐堯之仁化用一鯀。鯀之不績。天下¶
之民譟禹以為功。夫如是。摯之與鯀。是高辛唐堯誠用之¶
也。非先置也。推其誠而用之。人民尚倍之如是。况先置者¶
耶。當晉獻驪姬之亂後。奚齊卓子之死餘。重耳在翟。夷吾¶
居秦。以秦穆之力。制翟而安晉。其能必矣。夫重耳之賢也。¶
天下知之。又其從者足以相人國。如先立之。必能誅亂公¶
子。去暴大夫。翼德於成周。宣化於汾晉。而穆公反取公子¶
縶之言。乃先置夷吾。是為惠公。公之入也。背內外之賂。誅¶
本立之臣。烝先父之室。故生民興誦。死者無報。卒身獲於¶
<pb:NFKB_QTW_p0797-07b>
秦。而子殺於晉。嗚乎。致是也。非晉人之罪。秦人之罪也。夫¶
摯立八年。不善而去。鯀用三載。弗績而誅。况晉惠公之在¶
位。作宗廟之蠧蠍。為社稷之稂莠。一立十五年。其為害也¶
大矣。今之學者以秦穆為繆。尚疑其諡。得斯文也。可以諡¶
繆為定。¶ 

** 漢斬丁公論¶ 
:PROPERTIES:
:TITID: QTWTIT16141
:PERSID: QTWAUT2039
:END:

忠之為稱也。蓋欲委身以事主。不以猜悞貳其心。不以辯¶
說貳其心。不以疑懼貳其心者也。上有過。諍於公。不揚名¶
於私。豈猜悞之足入乎。上有忌愈乎進。不愈乎退。豈辯說¶ 
<pb:NFKB_QTW_p0797-08a>
之足入乎。上有間。懼乎心。不懼乎事。豈疑懼之足入乎。夫¶
苟祿恡生而仕者。上有過。言未息而懼乎誅。諫未再而去¶
乎位。自以得古人三諫不從之義。然幸其生。貪其祿。是猜¶
悞而貳其心也。上有忌。必姦於心機。媚於聲氣。不思己之¶
不聰。而謂上之受謗。不思道有未可。而謂辯之足從。必從¶
辯而去。是辯說貳其心者也。上有間。必佞彼愛。取乎厚也。¶
必諂彼倖。求其捨也。有愛不可佞。倖不可諂。即苟而已矣。¶
是疑懼貳其心者也。嗚乎。劉項之作也。淮陰不以猜悞而¶
去項乎。淮南不以疑懼而去項乎。曲逆不以辯說而去項¶
<pb:NFKB_QTW_p0797-08b>
乎。去彼而就彼。果謂忠乎。果謂不忠乎。是利則存。不利則¶
亡者也。則丁公臨敵。捨敵無殺。誠惻隱之仁者。豈有猜悞¶
辯說疑懼者耶。有利則存不利則亡者耶。與其不忠。則彼¶
三侯者未可免鼎鑊之誅。刀鋸之刑也。是高祖斬之。果不¶
為當。噫。漢之初立。未為無人。丁公就刑。未聞有上言而戾¶
者。將固之命也。悲夫。¶ 

** 周昌相趙論¶ 
:PROPERTIES:
:TITID: QTWTIT16142
:PERSID: QTWAUT2039
:END:

夫剛柔之分在乎性。得失之機繫乎用。苟剛暴則勝柔。柔¶
久則勝剛。物之常理也。或用之以剛處柔。以柔處剛。其機¶ 
<pb:NFKB_QTW_p0797-09a>
必得矣如以剛處剛。以柔處柔。其機必失矣。周昌之性剛¶
也。呂后之性剛也。漢祖以百歲後以趙王如意為憂。故輟¶
昌相趙。嗚乎。漢高之意。非逞志於一時納慮於一諫而相¶
昌乎。不然。何其用之失也。如以昌之剛。足固趙國。則趙之¶
兵甲。能當漢乎。是不可一也。如以昌之剛。足固趙王。則呂¶
氏之徵王。特一郵夫之力耳。不可二也。如以昌之節。足以¶
存趙。不過乎死。死則趙王就徵耳。是不可三也。卒使百歲¶
之後。如意冤僇。周昌憤死。惜哉。漢祖未崩前。以周勃統南¶
軍。以昌領北軍。以陳平為謀主。則呂后之令。產祿之謀。不¶
<pb:NFKB_QTW_p0797-09b>
能當臨大難而不迴秉大節而不墜者也。苟使握軍政。執¶
相權。昌必能之。其奈何悞用。¶ 

** 非沈約齊紀論¶ 
:PROPERTIES:
:TITID: QTWTIT16143
:PERSID: QTWAUT2039
:END:

沈約作齊紀論云。太廟四時之祭。各以生平所嗜饗之。漢¶
明帝夢光烈皇后。明旦車駕至廟。躬拂帷幄。親易粉澤。前¶
史以為美談。此亦先代之舊典也。日休曰。薦饗之儀。籩豆¶
之數。聖人之制定矣。苟非通如周孔不相沿襲者。謂時有¶
人乎。無其人制之。謂乎非也宜矣。修其書。不正而反贊之。¶
謂乎妄也又宜矣。夫屈到嗜芰。屈建薦之。為乎合禮。曾晢¶ 
<pb:NFKB_QTW_p0797-10a>
嗜羊棗。曾子不食。謂乎不忍。一隅之國。禮文不備。宜哉。約¶
以方之漢明大孝。過矣。¶ 

** 正沈約評詩論¶ 
:PROPERTIES:
:TITID: QTWTIT16144
:PERSID: QTWAUT2039
:END:

周詩曰。駟騵彭彭。注曰。馬白腹曰騵。議者言上周下殷。沈¶
約又云。騵者蓋三家之色相勝。又示周殷相代也。日休曰。¶
天之命也。必以二德。則文王自信矣。何為不受殷禪哉。詩¶
曰。文王受命作周。又曰。文王有明德。俾其率天下之義師。¶
取一隅之凶主。南面於殷。其能昭昭矣。然非人事不可也。¶
天時未可也。豈不可謂殷之賢人尚衆。冀匡紂而易政也。¶
<pb:NFKB_QTW_p0797-10b>
豈能以駟騵之色示乎代殷哉。嗚乎。禪代之事。符於天命。¶
必不可以駟騵之色勝之也。謂堯之運為火歟。則車服一¶
當從其色。則堯不當乘白馬冠黃收衣純衣也。故聖人繼¶
運以德。受禪以仁。如以馬之色示於代殷。則吾以聖人用¶
於左道矣。或曰。若然者奚著。曰。毛公悞箋。沈約過釋。¶ 

** 論白居易薦徐凝屈張枯¶ 
:PROPERTIES:
:TITID: QTWTIT16145
:PERSID: QTWAUT2039
:END:

祐元和中作宮體詩。詞曲豔發。當時輕薄之流重其才。合¶
譟得譽。及老大。稍闚建安風格。誦樂府錄。知作者本意。講¶
諷怨譎。時與六義相左右。此為才之最也。祜初得名。乃作¶ 
<pb:NFKB_QTW_p0797-11a>
樂府豔發之詞。其不羈之狀。往往間見。凝之操履不見於¶
史。然方干學詩於凝。贈之詩曰。吟得新詩草裏論。戲反其¶
詞。謂朴裏老也。方干世所謂古者。且能譏凝。則凝之朴略¶
椎魯。從可知矣。樂天方以實行求才。薦凝而抑祜。其在當¶
時。理其然也。令狐楚以祜詩三百篇上之。元稹曰。雕蟲小¶
技。或獎激之。恐害風教。祜在元白時。其譽不甚持重。杜牧¶
之刺池州。祜且老矣。詩益高。名益重。然牧之少年所為。亦¶
近於祜。為祜恨白。理亦有之。余嘗謂文章之難。在發源之¶
難也。元白之心。本乎立教。乃寓意於樂府。雍容宛轉之詞。¶
<pb:NFKB_QTW_p0797-11b>
謂之諷諭。謂之閒適。既持是取大名。時士翕然從之。師其¶
詞。失其旨。凡言之浮靡豔麗者。謂之元白體。二子規規攘¶
臂解辯。而習俗既深。牢不可破。非二子之心也。所以發源¶
者非也。可不戒哉。¶ 

** 新城三老董公讚(并序)¶ 

:PROPERTIES:
:TITID: QTWTIT16146
:PERSID: QTWAUT2039
:END:

洛陽新城三老董公說高祖為義帝發喪。在漢之取天下¶
也。三傑而已矣。蕭何苦民力以給兵輸。韓信殺民命以騁¶
戰功。留侯設詭策以離秦項。當其時。未聞以仁義說於君¶
者。而董公乃諭之以喪義帝。至使天下宗漢者。為其喪義¶ 
<pb:NFKB_QTW_p0797-12a>
帝也。夫高祖以曹參雖有攻城野戰之功。不如蕭何也。信¶
矣。焉至於苦民力殺民命設詭策。反不若董公之功也哉。¶
如高祖為天子。以公為師友。行其道於時。其利可知矣。公¶
之道已行於漢。而不覩封賞之體。又當時史氏無一字以¶
裦者。因為讚以旌之。¶ 

項氏狂攘。賊我懷王。天命未的。孰存與亡。皤皤董公。一言¶
漢昌。一人弒君。天下皆傷。一人哭君。天下皆喪。項由是弱。¶
漢由是強。扶義而征。可至軒黃。唱仁而戰。可至武湯。用於¶
天道。折彼雄鋩。繄公之道。與漢而光。¶ 
¶
<pb:NFKB_QTW_p0797-12b>

** 易商君列傳讚(并序)¶ 

:PROPERTIES:
:TITID: QTWTIT16147
:PERSID: QTWAUT2039
:END:

商君者。用於孝公。制其法而秦給。御其謀而魏敗。封邑未¶
居。轘刑以及。嗚乎。商君之匡秦。雖不必盡是。然亦至矣。太¶
史貶之過實。非以欺公子卭刑公孫虔拒杜摯之說者乎。¶
然有一事。亦足救斯非也。余悲商君忠而受刑。因重述其¶
行事以讚曰。¶ 

商君之於孝公也一二見。孝公不悟其說。非皇王之道行¶
之難不及其身者乎。斯公之罪也。在商君有心於是道。不¶
亦多乎。當商君一二說孝公行之。商君必為阿衡矣。嗚乎。¶ 

<pb:NFKB_QTW_p0797-13a>

卒以苛令特用。自蒙於僇。悲夫。¶ 

** 六箴(并序)¶ 

:PROPERTIES:
:TITID: QTWTIT16148
:PERSID: QTWAUT2039
:END:

皮子嘗謂心為己帝。耳目為輔相。四支為諸侯。己帝苟不¶
德。則輔相叛。諸侯亂。古之人失天下喪家國者。良由是也。¶
帝身且不德。能帝天下乎。能主家國乎。因為心口耳目手¶
足箴。書之於紳。安不忘危。慎不忘節。窮不忘操。貴不忘道。¶
行古人之事有如符節者。其在六箴乎。¶ 
¶
<pb:NFKB_QTW_p0797-13b>

** 　心箴¶ 
:PROPERTIES:
:TITID: qtw-d1e214436
:PERSID: QTWAUT2039
:END:

大化之精。孕之曰人。大純之靈。形之曰心。心由是君。身由¶
是臣。中既齟齬。外乃紛綸。耳厭聞義。目惡覩仁。手持亂柄。¶
足踐禍門。舜為天子。舜不得尊。其不尊者。與心為臣。紂為¶
天子。紂乃得尊。其得尊者。與心為君。天子之外。復有尊者。¶
乃舜之心。將舜之身。天子之外。復有卑者。乃紂之心。將紂¶
之身。危乎惕哉。臣之諫君。輔相不明。諸侯不賓。君為穢壤。¶
臣為賊塵。未及於斯。良可自勤。嗚乎吾君。無忽茲文。¶ 

** 　口箴¶ 
:PROPERTIES:
:TITID: qtw-d1e214441
:PERSID: QTWAUT2039
:END:

古銘金人。謂無多言。忽有所發。不可不論。既有所論。復謂¶
多言。中庸之士。由茲保身。吾謂斯銘。未足以珍。出為忠臣。¶ 

<pb:NFKB_QTW_p0797-14a>

言則及君。入為孝子。言則及親。非君與親。則宜默云。謗訕¶
之言。出如奫淪。一息之波。流於無垠。猜毀之言。出如鈞天。¶
鈞天之樂。聞於無聞。佞媚之言。出如絲棼。一入於人。治亂¶
不分。間諜之言。出如鷹鸇。鷹鸇之迅。一舉凌天。無嗜於酒。¶
酒能亂國。無嗜於味。味能敗德。以道為飲。以文為食。成我¶
之名。繄乃勉力。¶ 

** 　耳箴¶ 
:PROPERTIES:
:TITID: qtw-d1e214450
:PERSID: QTWAUT2039
:END:

聽於無聽。默默元性。聞於無聞。洋洋化源。勿恃己善。不服¶
<pb:NFKB_QTW_p0797-14b>
人仁。勿矜己藝。不敬人文。勿耽鄭聲。其亂乃神。勿信美談。¶
其殛乃身。聽悞多害。聽妄多敗。近賢則聰。近愚則瞶。堯居¶
九重。聽在民耳。故得大舜。授彼神器。勿聽他富。熒惑乃志。¶
勿聞他貴。墮壞乃義。慎正今非。慎明古是。捨是何適。古樂¶
而已。¶ 

** 　目箴¶ 
:PROPERTIES:
:TITID: qtw-d1e214455
:PERSID: QTWAUT2039
:END:

媿爾瞭然。為吾所視。高覩古人。有如鄰里。勿分秋毫。分於¶
邦里。勿視邦祿。視於人紀。惟書有色。豔於西子。惟文有華。¶
秀於百卉。見彼之倨。污甚塗炭。見彼之賢。[:#AS-92F9:⿰帛⿱丿糸]甚葛藟。勿顧¶
厲階。紊吾大志。勿視怨府。損吾高義。入吾明者。何人而已。¶ 

<pb:NFKB_QTW_p0797-15a>

古之忠臣。古之孝子。上立大業。中光信史。苟不善是。蚿蝝¶
之類。¶ 

** 　手箴¶ 
:PROPERTIES:
:TITID: qtw-d1e214467
:PERSID: QTWAUT2039
:END:

惟爾之指。屈伸由已。勿執亂權。勿樹賊子。勿秉非道。勿持¶
非理。勿擠孤危。勿援姦宄。慎握吾操。俾直於矢。慎杖我心。¶
俾平如砥。翦惡如草。颺姦如粃。為而不矜。作而不恃。智如¶
公倕。勿為小巧。機如偃師。勿為奇伎。身高道端。毫直國史。¶
敬之戒之。俟為天吏。¶ 
¶
<pb:NFKB_QTW_p0797-15b>

** 　足箴¶ 
:PROPERTIES:
:TITID: qtw-d1e214472
:PERSID: QTWAUT2039
:END:

惟爾跰跰。為吾所先。居必擇地。行必依賢。勿踐亂階。勿履¶
利門。勿蹈怨府。勿躡禍源。鳳凰乃禽。不棲凡木。騶虞乃獸。¶
不踐生物。唯爾棲踐。保茲無忽。¶ 

** 動箴¶ 
:PROPERTIES:
:TITID: QTWTIT16149
:PERSID: QTWAUT2039
:END:

動生於欲。行生於為。欲則不妄。為則不疑。吾道未喪。於何¶
不之。勿生季世。有爵必危。勿居亂國。有祿必尸。往無市怨。¶
去無取[:#AS-9777:⿰口⿱厶虫]。迹無顯露。名勿求知。聲無取猜。譽無致疑。坦道¶
如砥。履過蒺藜。四海如家。去劇縶維。日慎一日。言茲在茲。¶ 

** 靜箴¶ 
:PROPERTIES:
:TITID: QTWTIT16150
:PERSID: QTWAUT2039
:END:

<pb:NFKB_QTW_p0797-16a>

冥冥默默。惟道之域。處不違仁。居無悖德。勿欺孩孺。衣冠¶
失則。不慢皂隸。語言成隙。深山雖樂。豺狼爾殛。深林雖安。¶
虺蜴爾螫。居不必野。唯性之寂。止不必廣。惟心之適。勿傲¶
乎名。要乎聘帛。勿矯乎節。取乎祿食。躬雖已安。若敵鋒鏑。¶
味雖以甘。若含冰蘗。成吾高風。惟靜之力。¶ 

** 酒箴(并序)¶ 

:PROPERTIES:
:TITID: QTWTIT16151
:PERSID: QTWAUT2039
:END:

皮子性嗜酒。雖行止窮泰。非酒不能適。居襄陽之鹿門山。¶
<pb:NFKB_QTW_p0797-16b>
以山稅之餘。繼日而釀。終年荒醉。自戲曰醉士。居襄陽之¶
洞湖。以舶舟[:#AS-FBED:●]宿載醇酎一甔。往來湖上。遇興將酌。因自¶
諧曰醉民。於戲。吾性至荒。而嗜於此。其亦為聖哲之罪人¶
也。又自戲曰醉士。自諧曰醉民。將天地至廣。不能容醉士¶
醉民哉。又何必廁絲竹之筵。粉黛之坐也。襄陽元侯。聞醉¶
士醉民之稱。訂皮子曰。子耽飲之性。於喧靜豈異耶。皮子¶
曰。酒之道。豈止於充口腹樂悲歡而已哉。甚則化上為淫¶
溺。化下為酗禍。是以聖人節之以酬酢。諭之以誥訓。然尚¶
有上為淫溺所化。化為亡國。下為酗禍所化。化為殺身。且¶
不見前世之飲禍耶。路酆舒有五罪。其一嗜酒。為晉所殺。¶
慶封易內而耽飲。則國朝遷。鄭伯有窟室而耽飲。終犇於¶
駟氏¶ 
<pb:NFKB_QTW_p0797-17a>
之甲。欒高嗜酒而信內。卒敗於陳鮑氏。衞侯飲於籍圃。卒¶
為大夫所惡。嗚乎。吾不賢者。性實嗜酒。尚懼為酆舒之僇。¶
過此吾不為也。又焉能俾喧為靜乎。俾靜為喧乎。不為靜¶
中淫溺乎。不為酗禍之波乎。既淫溺酗禍作於心。得不為¶
慶封乎。鄭伯有乎。欒高乎。衞侯乎。蓋中性不能自節。因箴¶
以自符。箴曰。¶ 

酒之所樂。樂其全真。寧能我醉。不醉於人。¶ 

** 食箴(并序)¶ 

:PROPERTIES:
:TITID: QTWTIT16152
:PERSID: QTWAUT2039
:END:
¶
<pb:NFKB_QTW_p0797-17b>

皮子少且賤。至於食。自甘粢糲而已。未嘗食於鄉里。食於¶
親戚。食於州鄙。有鄧邑大夫。嚮皮子之名。曾未相贄。具厚¶
羞以賓之。皮子辭。大夫訂之曰。子自甘粢糲則可矣。於鄉¶
里親戚州鄙何有。皮子曰。一杯之食至鮮矣。苟專其味。必¶
不能自抑。既不能自抑。日須豐其羞。既日須豐其羞。則貧¶
也不能無不足。因是妄求苟欲之心生。窮貪極嗜之名生。¶
且大夫不見前世之味禍乎。故羊斟不及。華元受其謀。黿¶
羹不均。子家肆其禍。熊蹯不熟。殺宰夫而趙盾弒。雙雞易¶
鶩。饋子雅而慶舍死。嗚乎。吾不仁者乎。誠賴其用。所欲不¶
可求。所嗜不可得。方自甘粢糲而已。使我生於鐘鼎之家。¶ 

<pb:NFKB_QTW_p0797-18a>

膏梁之門。日縱異嗜。年成奇欲。未必不為御者之犇華元¶
也。子家之伐靈公也。晉霛之殺宰夫也。盧蒲癸之殺慶舍¶
也。此猶之禽獸欲爭食而死者矣。故食於天子者則死其¶
天下。食於諸侯者則死其國。食於大夫者則死其邑。食於¶
士者則死其家。又焉能以鄉里親戚州鄙為讓乎。大夫曰¶
善。自惟食之性不能自節。亦猶酒之性也。復箴以自符。箴¶
曰。¶ 

寧能我食。不食於人。復食於人。是食其身。¶ 
¶
<pb:NFKB_QTW_p0797-18b>

** 藍田關銘(并序)¶ 

:PROPERTIES:
:TITID: QTWTIT16153
:PERSID: QTWAUT2039
:END:

六年。皮子副諸侯貢士之薦入京。程至藍田關。覩山形關¶
勢。迴抱於天。秀欲染眸。危將驚魄。噫。將造物者心是而加¶
力耶。不然者。何壯觀若斯之盛也。易曰。王公設險以守其¶
國。信矣哉。若為天下之樞機。萬世之閫閾者。非茲關而莫¶
守也。因陳其規。是為藍田關銘曰。¶ 

天輔唐業。地造唐關。千巖作鏁。萬嶂為拴。難圖其形。莫壯¶
其秀。雙扉未開。天地如斗。軋然畫啟。人流如濟。似畫秦圖。¶
鋪於馬底。嶮不可侵。惟王之心。矧夫茲關。獨可規臨。¶ 

** 隋鼎銘¶ 
:PROPERTIES:
:TITID: QTWTIT16154
:PERSID: QTWAUT2039
:END:

<pb:NFKB_QTW_p0797-19a>

隋氏有鼎。其器非古。以詐為金。以賊為鑄。以虐火煎四海。¶
以毒氣蒸九土。天假唐力。扛之仁地。以澤撲虐火。以德銷¶
毒氣。既折其足。又齧其耳。噫戲聖王。無畜茲器。¶ 

** 汴河銘¶ 
:PROPERTIES:
:TITID: QTWTIT16155
:PERSID: QTWAUT2039
:END:

夫垂後以德者。當時逸而後時美。垂後以功者。當時勞而¶
後時利。若然者。守道之主。惟恐德不美後時逸於己民也。¶
夸力之主。惟恐功不及當時勞於己民也。故天下事。不逸¶
不足守。不勞不可去。致其利害。生於賢愚之主。自古然耶。¶
<pb:NFKB_QTW_p0797-19b>
則隋之疏淇汴鑿太行。在隋之民不勝其害也。在唐之民¶
不勝其利也。今自九河外。復有淇汴。北通涿郡之漁商。南¶
運江都之轉輸。其為利也博哉。不勞一夫之荷畚。一卒之¶
鑿險。而先功巍巍。得非天假暴隋。成我大利哉。尚恐國家¶
有淇汴太行之役。因獻纖誡。是為汴河銘。¶ 

汴河濔濔。循禹之軌。厥有暴隋。鑿通淮泗。晝泣疲民。夜哭¶
溺鬼。似赭流川。如松貫地。龍舟未故。江都已弒。陳迹空存。¶
逝波不止。在隋則害。在唐則利。嗚乎聖王。守舊而已。¶ 

