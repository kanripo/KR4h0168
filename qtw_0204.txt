#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0203-18a> 
#+PROPERTY: JUAN 0204
欽定全唐文卷二百四¶ 

<pb:NFKB_QTW_p0204-01a>

* 崔崇業¶ 
:PROPERTIES:
:PERSID: QTWAUT0307
:END:

崇業。龍朔中官右司禦衞長史。¶ 

** 議沙門不應拜俗狀¶ 
:PROPERTIES:
:TITID: QTWTIT04901
:PERSID: QTWAUT0307
:END:

竊惟藏史立言。靡替君臣之義。能仁闡教。先崇孝敬之風。縱道敬乘鳧。尚委身而降禮。業成捧馬。猶負櫬以追恩。(彈曰負櫬教有誠文拜伏經無此說乎)况共踐俗塗。同餐聖化。豈有盜名黃服。遂忘亭毒之功。託跡緇門。便遺顧復之德。慠物行巳。高視王侯。我慢為心。長揖父母。(事如中臺司列議中彈)求之前代。久滯迷方。皇家戶牖百王。澄汰千古。事非害政。容或可沿。時有虧風。理宜革弊。(事如祕閣局議中彈)且四大齊德。豈使遵道而不遵王。三教均名。(事如左司禦議中彈)何獨崇釋而不崇孔。今若正其儀而教毀。設敬須疑。(彈曰誠哉何須致惑耶)屈其身而道存。加拜何惑。重以不輕攝行。更符真諦之規。(事如司文寺議中彈)持下御情。彌合沖虛之軌。式遵璽誥。輕獻芻言。致拜之禮。實諧僉議。謹議。¶ 

* 竇尚義¶ 
:PROPERTIES:
:PERSID: QTWAUT0308
:END:

尚義。龍朔中太府少卿師綸子。官左崇掖衞長史。¶ 

** 議沙門不應拜俗狀¶ 
:PROPERTIES:
:TITID: QTWTIT04902
:PERSID: QTWAUT0308
:END:

<pb:NFKB_QTW_p0204-02a>

厲井微言。二篇極於為谷。崛園幽旨。萬物存乎不輕。(事如右司禦議中彈)况乃君親兼極。跪拜猶簡。豈非絕棄於內敬。而矯修於外迹乎。(彈曰行道以答四恩豈矯修於外迹育德以資三有豈絕棄於內敬乎幸子思之無多言也)如見所量。望令加禮。謹議。¶ 

* 蔣真冑¶ 
:PROPERTIES:
:PERSID: QTWAUT0309
:END:

真冑。龍朔中官左清道衞長史。¶ 

** 議沙門不應拜俗狀¶ 
:PROPERTIES:
:TITID: QTWTIT04903
:PERSID: QTWAUT0309
:END:

竊以釋道二門。俱承元化。雖復緇黃有別。虔恭之志不殊。宜令拜跪。以申臣子之敬。(彈曰沙門迹超方內津梁家國稱謂異於臣子拜敬何預率賓)謹議。¶ 

* 李洽¶ 
:PROPERTIES:
:PERSID: QTWAUT0310
:END:

洽。龍朔中官右清道衞長史。¶ 

** 議沙門不應拜俗狀¶ 
:PROPERTIES:
:TITID: QTWTIT04904
:PERSID: QTWAUT0310
:END:

竊以道教沖虛。釋門祕寂。至於昭仁濟物。崇義為心。乃睠儒風。理將無異。(彈曰儒教所明不踰寰域釋宗所辯高出見聞故魏東陽王丕曰佛法沖洽非儒墨者所知今言不異何多謬耶)至若宿德耄齒。戒律無虧。棲林遯谷。高尚其事。若斯儔輩。可致尊崇。其有弱齓蒙求。熏修靡譽。背真混俗。心行多違。以此不拜。義難通允。(彈曰夫稱沙門者何也謂紹法象賢發蒙)¶ 

<pb:NFKB_QTW_p0204-03a>
(啟化儀非搢紳之飾教殊廊廟之規求宗故所以直骸孰可分其德業矯俗故由茲抗禮寧容隔以尊卑)但在家在國。事君事親。不拜之儀。何可以訓。(彈曰誠哉奉君親者無宜不拜沙門不事王侯背恩天屬以拜為訓似未之思)望請勒拜。垂憲於後。謹議。¶ 

* 邱神靜¶ 
:PROPERTIES:
:PERSID: QTWAUT0311
:END:

神靜。左奉裕衞長史。¶ 

** 議沙門不應拜俗狀¶ 
:PROPERTIES:
:TITID: QTWTIT04905
:PERSID: QTWAUT0311
:END:

若夫二儀始闢。君臣之道即隆。三才創分。父子之情斯在。莫不皆竭股肱。俱遵愛敬。故知君臣父子。稟自天然。極尊極親。無可為間。止如釋老之教。近日始崇。釋則興於漢朝。老則置於宋代。皆緣時君有旨。父母承恩。方染緇衣。然稱入道。如無所稟。不得離俗。離俗雖言絕境。習道仍居宇內。(事如司津議中彈)率土皆曰王臣。不聞限以緇素。(事如左清道衞議中彈)父生母育。罔極難酬。於法雖曰絕塵。在身須敦仁義。豈容為臣未曾效節。為子未展溫凊。承恩乃變素衣。去髮言真入道。乘茲慠誕。慢君懱親。高揖帝王。不拜父母。為臣貽寬怠之咎。為子招不敬之辜。(事如左清道衞議中彈)庸流自謂合然。往代恕其無識。(彈曰昔漢帝降禮於摩騰吳主屈節於康會趙邦澄上寵懋錦衣秦日道安榮參共輦斯並德迴萬乘道降極尊况乎十室難誣而曰庸流無識)因循日久。行之不改。聖上重纘¶ 
<pb:NFKB_QTW_p0204-04a>
皇極。欲革前非。孝理蒼生。思遵名教。爰降綸旨。飾光彞典。恐爽恒情。特令詳議。謹尋釋老二教。見在遺文。我慢矜高。是人難度。(彈曰守道不屈寧是矜高耶)庶事謙約。無失沖撝。靜思此言。其義見矣。入道巳成。陵虛控鶴。深修禪定。得五神通。如此輩流。猶願卑屈。况庸僧尼。見居王土。衣緇異俗。餘事罕知。(彈曰曼倩云談何容易談何容易借哉夫沙門之內功業實繁聖朝巳來蓋亦不少且帝京僧伍盛德如林畧舉十科用開未喻至若譯經則波頗元裝義解則僧辯法常習禪則曇遷惠因護法則法琳明瞻明律則元琬智首感通則通達轉明遺身則元覽法曠讀誦則惠銓空藏聲德則智凱法炎宏福則德美智興若此之流具如僧苑所列而言罕知餘事何雷同之甚乎)唯自矜高。願居人上。求之釋教。其義蔑聞。凡曰是人。准經致敬。况在極尊。幷之父母。欲令拜伏。義無不可。其僧尼道士女道士。於君皇后皇太子及其父母所。並請准勑令跪。庶使光二教之謙撝。隆萬代之名教。謹議。¶ 

* 韋懷敬¶ 
:PROPERTIES:
:PERSID: QTWAUT0312
:END:

懷敬。龍朔中官右奉裕衞率。¶ 

** 議沙門不應拜俗狀¶ 
:PROPERTIES:
:TITID: QTWTIT04906
:PERSID: 
:END:

竊以三教五儀。咸窮睿哲。殊塗一致。必俟尊嚴。釋老戒時。遵崇是務。周孔訓俗。嚴敬為先。遂使緇衣之首。抽簪奉教。青襟之伍。映雪傳芳。為百代之楷模。作千齡之准的。且誕¶ 
<pb:NFKB_QTW_p0204-05a>
靈舍衞。道自尸毗。既有母子之恩。(事如右司禦衞議中彈)豈隔君臣之禮。緇黃雖異。賢智寧殊。不拜君親。誠乖昔典。(彈曰據教令拜有益乎有損乎有益也豈以乖昔典不拜乎有損也豈以順昔典而令拜乎今只可約損益以昌言無宜據乖順而申議)無聖即仍舊。有聖即典移。法既俟聖方興。亦冀緣興改法。曹司僉議。請從拜禮。謹議。¶ 

* 趙崇素¶ 
:PROPERTIES:
:PERSID: QTWAUT0313
:END:

崇素。龍朔中官右武衞兵曹參軍。¶ 

** 議沙門不應拜俗狀¶ 
:PROPERTIES:
:TITID: QTWTIT04907
:PERSID: QTWAUT0313
:END:

竊以三教爰興。俱敦勸奬。流派雖別。趣善同歸。緇黃之躅稍殊。君親之儀詎隔。豈有纔捐俗服。遂傲禮容。高揖乘輿。不拜嚴父。資敬之道不足。忠孝之跡頓虧。李釋斯風。未為盡善。(彈曰內將外反真與俗乖何得輕弄筆端商畧元極孔子曰非聖人者無法誠哉)方今垂範立制。導德齊禮。經典乖失。詳議改張。據理論情。拜實為允。謹議。¶ 

* 王思九¶ 
:PROPERTIES:
:PERSID: QTWAUT0314
:END:

思九。龍朔中官左典戎衞倉曹。¶ 

** 議沙門不應拜俗狀¶ 
:PROPERTIES:
:TITID: QTWTIT04908
:PERSID: QTWAUT0314
:END:

竊以川瀆細流。竟朝宗於溟海。螢燭末光。終歸曜於日月。¶ 

<pb:NFKB_QTW_p0204-06a>

故知物有深厚。猶取貴於總名。况在君親莫大。而有棄於嚴肅。洎乎關浮紫氣。塔照金容。老釋二門。俱隆法教。但法教流布。事由君后。出家離俗。命在尊親。遂使載覆之恩。棄而不答。(事如奉常議中彈)貴賤之禮。捐而靡修。既虧人事。有傷禮律。(彈曰內外既殊奚可拘於禮律)爰軫聖慮。詢及芻蕘。輕陳管見。從拜為允。謹議。¶ 

* 劉仁叡¶ 
:PROPERTIES:
:PERSID: QTWAUT0315
:END:

仁叡。龍朔中官雍州司功。¶ 

** 議沙門不應拜俗狀¶ 
:PROPERTIES:
:TITID: QTWTIT04909
:PERSID: QTWAUT0315
:END:

竊以元風肇扇。莫先於伯陽。總衆妙而謙卑。高棲物表。致㣥生於道德。象帝之先。聿宣為子之方。贈言尼父。載揚事君之禮。從政周行。神功用而無名。至化流而不測。人能宏道。其在茲乎。况乎道異崆峒。人非姑射。竊比河上之德。不遵柱下之規。虛談捕影之書。自取順風之禮。矜傲誕於家國。絕忠孝於君親。有靦之容。曾無愧怍。及至青牛西邁。涉流沙而化胡。(彈曰魏畧西域傳云臨猊國有神人名曰沙律年老髮白狀如老子常教人為浮圖有人災禍及無子者勸行浮圖齋戒令捨財贖[:#AS-FBEF:●]亻[:#AS-FBED:●](品[:#AS-FBEC:●]言)[:#AS-FBF0:●]時臨猊王久無太子因祀浮圖其莫耶夢白象而有娠及太子生從右脇而出自然有髻墮地能行七步其形似佛以祀浮圖得兒故名太子為浮圖也前漢哀帝元狩中秦景使月氏)¶ 

<pb:NFKB_QTW_p0204-07a>
(國王令太子口授於景所以浮圖經教前漢早行後漢十三年明帝方感瑞夢也秦景傳經不云老子化胡作佛經是老說晉代雜錄云道士王浮每與沙門帛遠抗論王屢屈焉遂改換西域傳為明威化胡經題彼沙律以為老子曲能安隱誑惑人間尹喜與耼化胡作佛佛起於此裴子野高僧傳云晉惠帝時沙門帛遠字法祖每與祭酒王浮一云道士基公次共諍邪正浮屢屈焉既瞋不自忍乃託西域傳為化胡經以誣佛法遂行於世人無知者殃有所歸致患累載幽明錄云蒲城李通死來云見沙門法祖為閻羅王講首楞嚴經又見道士王浮身被鎖械求祖懺悔但不肯赴孤負聖人死方思悔又案袁宏後漢紀皇甫謐高士傳等並無老子化胡作佛之文即曰朝廷君子博識者多豈得塞耳偷鈴指鹿為馬信可謂虛無之談徒聒人耳)爰有白馬東來。越蔥山而夢漢。宏通貝葉。比妙蓮華。行以普敬為先。教以不輕為本。(事如左崇掖議中彈)服貌雖異。同趣無為。率土之賓。未聞無父之子。普天之下。未見無君之臣。貞觀年中。巳定先後。盡禮致敬。斷焉可知。(彈曰貞觀中詔本以皇系所宗殊無使拜之文但有先後之語令乃例茲遣敬斯則比附敕文失旨之[:#AS-FBEF:●]亻[:#AS-FBED:●](品[:#AS-FBEC:●]言)[:#AS-FBF0:●]孰重於此)歷代茲多。曾莫先覺。(彈曰自佛教入漢年逾六百其中晉代庾冰偽楚桓元赫連宋武蕭齊有隋等諸君皆抑僧拜咸以事非通允俱尋舊迹而云歷代滋多曾莫先覺者豈不面欺聖旨誣罔㣥英乎)陛下乘乾御歷。咸五登三。振千古之隤綱。維萬國之絕紐。豈徒革狸首之詠。資父事君。方且變天竺之風。自家刑國。謹議。¶ 

* 崔道默¶ 
:PROPERTIES:
:PERSID: QTWAUT0316
:END:

道默。龍朔中官長安縣尉。¶ 

<pb:NFKB_QTW_p0204-08a>

** 議沙門不應拜俗狀¶ 
:PROPERTIES:
:TITID: QTWTIT04910
:PERSID: QTWAUT0316
:END:

竊惟在三之禮。罔極於君親。不二之門。獨遺於資事。豈不以真俗兩隔。孔釋雙分。臨之寵辱既不驚。受之髮膚則巳毀。元冕與緇裳詭飾。振錫與鏘金殊義。足使弱喪知歸。行迷識反。今若降其塵外之迹。嬰其俗中之事。一乘紊典。三歸弛法。尚其道而黷其儀。挹其流而汨其本。義非稽古。宋不足徵。求之愚衷。有所未愜。且道之為道。元之又元。衆妙所歸。啟聖辭屬。入關之業。可大而不可小。居河之訓。可尊而不可卑。降纏睿想。方宏損益。冒進芻詞。伏增戰汗。謹議。¶ 

* 崔安都¶ 
:PROPERTIES:
:PERSID: QTWAUT0317
:END:

安都。龍朔中官左威衞長史。¶ 

** 議沙門不應拜俗狀¶ 
:PROPERTIES:
:TITID: QTWTIT04911
:PERSID: QTWAUT0317
:END:

竊以紫氣騰真。元牝之風西被。白虹沈化。涅槃之蘊東流。轡羽驤霞。影玉京而凝衆妙。津慈照寂。啟金園而融至道。義觀空有。理洞希夷。袪濟塵蒙。熏滌因累。神道裨教。茲焉有徵。垣躅業巳遵從。流弊議資懲革。(彈曰守法高尚稱為流弊違經拜俗為之懲革即事不可其如理何)原夫在三之敬。六位峻尊卑之象。百行之本。四始旌罔極之談。本立然後道生。敬形於焉禮穆。實王化¶ 
<pb:NFKB_QTW_p0204-09a>
之始。乃天地之經。佛以法為師。帝以天為則。域中有四大。王者居一焉。王道既其齊衡。天法固乃同貫。身為法器。法惟道本。黃冠慕道。緇裳奉佛。致敬君父。眇契元波。(彈曰佛法乃寰外之尊帝天為域中之大教存而令屈折不羈還類編人此乃法水壅而不流何元波之眇契耶)且夫戒籙纔高。猶盡肅於膜拜。况乎貴賤懸邈。頓遺恭於屈膝。(彈曰王謐云沙門所以上下相敬而抗禮宸居者良以宗致既同則長幼成序津途有隔則義無降屈誠哉是言可為龜鏡矣)必以山林獨往。物我兼忘。混親疎。齊寵辱。惠我不為是。損巳詎稱非。自當泯若無情。湛然恒寂。安假仰迦維而頓顙。覿天尊而雅拜。塵容不異俗。致敬未乖真。(彈曰沙門落髟[:#AS-FBEC:●]采披緇道俗懸隔拜違佛教具顯經文而言敬未乖真容不異俗此乃指南為北反白為元也)且伯陽緒訓於和光。不輕演教於當禮。妙叶謙尊之德。遠符鄰照之規。(彈曰伯陽誕自姬周身充柱史為官則王朝之一職言道乃儒宗之一流拜伏君親固其宜矣至若不輕之禮四衆乃據理以行之理則無簡於怨親通貴賤而俱禮勅乃約其尊極不制禮於卑微涇渭兩殊無宜一貫矣)又三極之中。師居其末。末猶展敬。本何疑哉。(彈曰釋衆所以師資相敬正以教義不殊故耳非是約本末而言何孟浪之甚也)若以袈裟異乎龍黼。縠巾殊於鷩弁。服既戎矣。拜何必華。各循其本。無爽彞式。其有素履貞遯。清規振俗。神化肹蠁。戒行精勤。藻掞桐鸞。梵清霄鶴。錦旌徵獸。瓊符御靈。德秀年耆。蠲其拜禮。自餘初學後進。聲塵¶ 
<pb:NFKB_QTW_p0204-10a>
寂寥。並令盡敬君父。請即編之恒憲。(彈曰若以不拜為非則德秀年耆詎宜蠲免若以不拜為是則後進初學無宜令拜進退矛盾去取自乖請即編之恒憲何所見之短乎)如此。則進德修業。出塵之軌彌隆。苦節棲壇。入道之心逾勵。元風斯遠。國章維緝。庶可以詳爾景則。靜一訛弊。(彈曰以乖宗為景則謂守法為訛弊約斯見驗惟何可觀)自我作古。奚舊之拘。夫鏡非常之理。必藉非常之照。天鑒元覽。體睿甄微。探象外之遺宗。極寰中之幽致。雖則暫駭常聽。抑亦終冥大道。謹議。¶ 

* 張松壽¶ 
:PROPERTIES:
:PERSID: QTWAUT0318
:END:

松壽。龍朔中官長安縣令。¶ 

** 議沙門不應拜俗狀¶ 
:PROPERTIES:
:TITID: QTWTIT04912
:PERSID: QTWAUT0318
:END:

竊聞佛道二門。虛寂一致。縱不能練心方外。擯影人間。猶須迹與俗分。事與時隔。然今出家之輩。多雜塵伍。外以不屈自高。內以私謁為務。徒有入道之名。竟無離俗之實。(彈曰不屈者奉法而然私謁者誠違教義只可峻其科簡懲彼不逞之流寧容縱火崑岡而欲俱焚玉石耶)至若君親之地。禮兼臣子。孝敬所宗。義深家國。不有制度。何以經綸。望請僧尼道士女冠等。道為時須。事因法會者。雖在君后。聽依舊式。捨此以往。並令請拜。若歸覲父母。子道宜申。如在觀寺。任遵釋典。(彈曰夫僧尼合拜則無宜不拜不合豈簡時方何得薙髮同是一人)¶ 

<pb:NFKB_QTW_p0204-11a>
(約處便開異禮法服始終無二據事遂制殊經此乃首鼠兩端苟安時譽未曰志隆家國獻奉忠貞)庶其以卑屈為恥。稍屏浮競。以道德自尊。漸宏教法。輒進愚管。伏增慚戰。謹議。¶ 

* 李晦¶ 
:PROPERTIES:
:PERSID: QTWAUT0319
:END:

晦。龍朔中官右威衞將軍。¶ 

** 議沙門不應拜俗狀¶ 
:PROPERTIES:
:TITID: QTWTIT04913
:PERSID: QTWAUT0319
:END:

原夫指樹摛祥。警龍德於皇冑。蹈花標瑞。抗輪寶於宸儀。創迹毗城。包紫宙而開宇。疏基厲壤。貫青曦而闡耀。故能抑揚庶類。控引㣥靈。十地閑安。趣紺殿而希果。九天凝敻。佩元珠而問津。由是著美皇猷。馳芬帝載。緇服齊裾於上輦。黃冠接武於中州。宴坐經行。道不參於廊廟。登壇執簡。迹未齒於朝宗。今欲約以儒門。牽於王制。儀背纓冕。法符簪笏。便使貴其道而賤其人。申其教而屈其禮。禮隨教顯。人由道尊。固可以道廢人。不應以禮虧教。誠宜疇咨故實。軌範舊章。俾夫高尚之風。昭明易象。隨時之義。允洽甿心。但燭燎螢翻。豈增華於日月。塵霏露委。希締美於山河。冒進芻言。輕陳輿頌。詞疎理懵。汗驚神悚。謹議。¶ 

* 辛宏亮¶ 
:PROPERTIES:
:PERSID: QTWAUT0320
:END:

<pb:NFKB_QTW_p0204-12a>

宏亮。龍朔中官右奉宸將軍。¶ 

** 議沙門不應拜俗狀¶ 
:PROPERTIES:
:TITID: QTWTIT04914
:PERSID: QTWAUT0320
:END:

釋老二門。教周四海。源流自久。宏益巳深。敢申愚見。仍舊為允。謹議。¶ 

* 崔修業¶ 
:PROPERTIES:
:PERSID: QTWAUT0321
:END:

修業。龍朔中官右衞長史。¶ 

** 議沙門不應拜俗狀¶ 
:PROPERTIES:
:TITID: QTWTIT04915
:PERSID: QTWAUT0321
:END:

李釋二教。旨趣幽深。理絕名言。功超意表。道以清淨為主。佛以拯物為宗。然含生者以為津梁。有形者將為彼岸。故河上屈文帝之貴。鷲嶺感明皇之尊。自茲以降。其道彌廣。止如柱下妙理。迦衞神蹤。仰其道者莫切於指歸。挹其波者無詳於終始。方審駕鶴遊五嶺。分形遍三千。直是託跡應身。方便誘接。但憑其化者俱希輕舉之功。資其業者亦救濟於塵劫。是故黃冠既變。緇服纔霑。人主不屈而臣。父母不子而育。此乃尊於佛教。非是虧於禮義。拜揖者何損於身。但恐虧於聖教。必也形神雙遣。拜揖兩忘。均然同彼天真。無煩貌屈。既未窮於性相。便是若存若[:#AS-FDA1:●]。理須成此勝因。遂其高尚。况今聖上欽明。孝臨天下。尤遵二教。資助¶ 
<pb:NFKB_QTW_p0204-13a>
福田。所以道士道人。許其不拜。且遣拜甚易。不拜甚難。足使襄野幼童。不獨善於軒帝。河上老叟。無專美於漢皇。千慮一得。不拜為允。謹議。¶ 

* 王元策¶ 
:PROPERTIES:
:PERSID: QTWAUT0322
:END:

元策。貞觀十二年為右衞率府長史。使西域。為中天竺所抄掠。元策發吐蕃兵破之。龍朔中官左驍衞長史。¶ 

** 議沙門不應拜俗狀¶ 
:PROPERTIES:
:TITID: QTWTIT04916
:PERSID: QTWAUT0322
:END:

自佛教之興。始於天竺。臣經三使。頗有見聞。臣聞輸頭檀王是佛之父。摩訶摩耶是佛之母。僧優波離者。本王家僕隸。王親遍禮。敬同於佛。臣又見彼國僧尼。法不拜諸天神祠。亦不拜君王父母。君王父母皆禮僧尼。及諸道衆。臣經難彼僧曰。此之僕隸。始落髮披緇。殊無所失。即令君父致敬。大不近人情。僧對曰。雖初薙髮。形巳同佛。復能震動魔宮。雖曰無知。豈不如泥木。泥木一立為主像。縱博通貴勝。得不致敬。僧不拜俗。亦巳明矣。一。臣又親難彼僧曰。維摩經比邱亦禮維摩詰足。法華經僧行普敬。此二經文。拜俗明矣。何因比邱得不拜尊者。僧曰。佛制律經。乃是僧尼常軌。其維摩經比邱荷法。暫行曲禮。法華經大士一時別行。¶ 

<pb:NFKB_QTW_p0204-14a>

何得以權時別行。亂茲恒典。臣深然之。臣聞妻死鼓盆。環屍而歌。此亦一時別行。豈得預於喪服之制。一。臣於天竺經禮天像。彼王乃笑而問曰。使等並是優婆塞。何因禮天。臣問所由。答曰。此優婆塞。法不禮天。昔迦貳色迦王受佛五戒。亦禮天像。像皆倒地。後至日天祠。事天者恐王至禮天像倒。遂將佛像密置天頂。王三禮不倒。王怪令檢。於天冠內得一佛像。王甚大喜。歎佛神德。嘉其智慧。大賞封邑。至今見在。又云。有外道受佛五戒。但供養天祠而不頂禮。王責不禮之罪。白王曰。小子豈敢辭禮。禮恐損天。王曰。天損不關你事。彼即禮拜。天像遂碎。五戒優婆塞尚不得禮天。况具戒僧尼。而令拜俗。臣元策言。臣聞百王布軌。但禮制於寰中。大覺垂教。乃津梁於域外。莫不資真人以易俗。賴高僧以移風。遂得謐四海之波濤。脫三界之塵俗。故漢帝不屈於河上。輪王遍禮於沙彌。此則道俗殊途。豈得內外同貫。教許黃冠之輩。遊一道於寰中。緇衣之徒。駕五乘於方外。因循既久。助化益深。草偃風行。其來尚矣。臣聞聖人無常師。以主善者為師。聖人無常心。以百姓心為心。兆庶曩昔。敬信歸依。今議令拜君父。實乖主善百姓之心。况¶ 
<pb:NFKB_QTW_p0204-15a>
袈裟異華俗之服。矒削非章甫之儀。崇之則福生。卑之則罪積。共知拜君無益於國。拜父不利於親。臣如寢默不言。豈得為忠為孝。臣望隨舊軌。請不改張。同太宗文皇帝故事。依前不拜。謹議。¶ 

* 徐慶¶ 
:PROPERTIES:
:PERSID: QTWAUT0323
:END:

慶。龍朔中官右武衞長史。封孝昌縣公。¶ 

** 議沙門不應拜俗狀¶ 
:PROPERTIES:
:TITID: QTWTIT04917
:PERSID: QTWAUT0323
:END:

竊以三綱之重。義極君親。百姓之先。實資敬愛。而黃冠緇服。咸均亭育之恩。謁帝奉親。頓虧臣子之敬。本乎教義。頗紊彞倫。解而更張。抑為通允。然則道樞邃賾。出乎名言之外。慧輪廣運。超乎心行之表。經行之侶。庇白馬而栖禪。繕性之流。佇青牛而警契。雖迹羈有待。而利涉無涯。誠宜重其道而崇其教。尊其人而異其禮。是以河上真人。親紆漢后之蹕。廬山惠遠。竟絕晉臣之議。况復出家殊致。顯昧異途羽帶田衣。既匪朝宗之服。乘杯負局。寧同就養之方。致敬之儀。未為盡善。若以道雖可尚。而處非其人。則宜峻彼隄防甄其律行。不可以人屈道。誠可以道勵人。伏以皇家發慶肇自猶龍之德。宸居體寂。每崇靈鷲之風。不革前規。¶ 

<pb:NFKB_QTW_p0204-16a>

彌光尊祖之義。儻違舊制。便曠師臣之禮。天渙下覃。俯令詳議。竊懷管見。輒肆芻詞。用檢之宜。非敢取衷。謹議。¶ 

* 韋思齊¶ 
:PROPERTIES:
:PERSID: QTWAUT0324
:END:

思齊。龍朔中官外府寺卿。¶ 

** 議沙門不應拜俗狀¶ 
:PROPERTIES:
:TITID: QTWTIT04918
:PERSID: QTWAUT0324
:END:

竊以臣子跪拜。固是常規。爰在禮經。兼有權制。母拜其子。以禮成人。不臣其臣。以尊其德。况方外之教。為善不同。道有淩虛。佛無生滅。修心練行。因果是憑。名曰出家。明超俗表。咸言勝業。歷代俱尊。盛立道場。皆求常樂。獻君親以廣福。濟含識於冥塗。久大而論。高於俗教。若同儒例。還入俗流。不尚學徒。無由顯道。賴有崇護。道獲常存。不拜之儀。以彰深護。尊道之本。取益為宗。今據經文。云拜非益。利人益國。實所宜言。非益之文。何容敢進。循法仍舊。無闕彞章。體妙窮深。非下能及。幸霑芻議。敢竭愚誠。懼不合宜。追深戰灼。謹議。¶ 

* 高藥尚¶ 
:PROPERTIES:
:PERSID: QTWAUT0325
:END:

藥尚。龍朔中官中御府少監護軍。¶ 

** 議沙門不應拜俗狀¶ 
:PROPERTIES:
:TITID: QTWTIT04919
:PERSID: QTWAUT0325
:END:

<pb:NFKB_QTW_p0204-17a>

法本沖寂。非有名言。至道希夷。故無聲教。三千大界之境。小智未能揆其原。恍兮惚兮之中。巨賢無以究其理。但釋老二氏。挺大聖之姿。慧光塵外。超然物表。短三衣之拂石。促四海之傾毛。談寂滅之宗。說有無之教。門開方便。演十二之因緣。道誘多途。述五千之廣說。敬順則逍遙六度。忽怠則苦海長流。故去髭髮而就桑門。釋素衣而紉緇服。冀登彼岸。出此愛津。父母貴其容。王侯重其戒。此即君親道隔。去俗絕塵。三百之禮不拘。五侯之位無羨。未可敦茲俗訓。勵以風儀。拜首私庭。稽顙公室。請循舊貫。於愚為允。謹議。¶ 

* 王思¶ 
:PROPERTIES:
:PERSID: QTWAUT0326
:END:

思。龍朔中官馭僕寺大夫。¶ 

** 議沙門不應拜俗狀¶ 
:PROPERTIES:
:TITID: QTWTIT04920
:PERSID: QTWAUT0326
:END:

竊以厲鄉垂範。實東國之至人。祇園演法。乃西方之上聖。皆能割慈忍愛。絕塵離俗。禮者忠信之薄。超道德而上馳。色為真相之空。遺形骸而幽賾。故前王待之方外。後帝許以不臣。習見生常。其來自久。頓為改創。恐乖聽矚。且復緇衣非揖拜之徒。黃冠異折旋之侶。縱使人非精感。不能式¶ 
<pb:NFKB_QTW_p0204-18a>
景元風。本立道生。庶以漸持真教。若浮沈類俗。俯仰隨時。恐鷲嶺之業將虧。茨山之風行替。變道從儒。未見其可。因循勿改。竊用為宜。謹議。¶ 

* 皇甫公義¶ 
:PROPERTIES:
:PERSID: QTWAUT0327
:END:

公義。龍朔中官沛王府長史。¶ 

** 議沙門不應拜俗狀¶ 
:PROPERTIES:
:TITID: QTWTIT04921
:PERSID: QTWAUT0327
:END:

臣聞三教同歸。漸頓雖別。俱為助化。咸稱歡喜。宣尼作訓。不拘方外之流。大師垂範。全捨寰中之累。虛室生白。一粒餘資。並駕康衢。唯道是務。自元風載偃。法雲收族。黃冠緇服。心跡不俱。皇上愍其忘反。式令僉議。但絕允矒頂。形之重也。擎跪拜伏。禮之末也。今若捨其重而檢其末。申其道而屈其人。恐習俗生常。頓改非易。伏望嚴告有司。詳加誘進。如更因心靡厝。方可寘之形禮。輕陳芻管。伏深戰懼。謹議。¶ 

* 梁孝仁¶ 
:PROPERTIES:
:PERSID: QTWAUT0328
:END:

孝仁。龍朔中官司稼寺卿。¶ 

** 議沙門不應拜俗狀¶ 
:PROPERTIES:
:TITID: QTWTIT04922
:PERSID: QTWAUT0328
:END:

佛道之興。其來尚矣。自白光東照。紫氣西浮。莫不遵彼五¶ 
<pb:NFKB_QTW_p0204-19a>
千。崇茲二教。無為寂滅。同樹勝因。而僧尼道士女冠。趨承訓典。其為教也。裨濟實多。歷覽前修。非無去取。所以同遵不拜。良或可觀。至如道之為宗。皇基由漸。尊嚴之切。有異恒倫。豈可改作別儀。俯隨常俗。因循不拜。理謂為允。謹議。¶ 

* 元大士¶ 
:PROPERTIES:
:PERSID: QTWAUT0329
:END:

大士。龍朔中官詳刑寺少卿。¶ 

** 議沙門不應拜俗狀¶ 
:PROPERTIES:
:TITID: QTWTIT04923
:PERSID: QTWAUT0329
:END:

竊以白馬東歸。寺剎爰建。青牛西上。觀座方興。莫不照燭昏迷。導引騰化。然敬君之範。簡略闕言。不拜之儀。因循往有。非直情乖物義。抑亦意爽聖經。(事如中臺司引議中彈)且法服制儀。表絕凡流之恒敬。蓮花寶座。豈說不拜於君親。(彈曰銅自石生珠因水育取者方委傳者故迷况佛教幽微理難窺涉不知而作其斯謂乎)君有天地之尊。敬君遠符經教。親著生育之惠。拜親遐會法源。撫事有益於經。捫理未虧於法。牽率愚管。設敬為宜。謹議。¶ 

