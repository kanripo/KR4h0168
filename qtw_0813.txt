#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0812-23a> ¶
#+PROPERTY: JUAN 0813
欽定全唐文卷八百十三¶ 

<pb:NFKB_QTW_p0813-01a>

* 陸希聲¶ 
:PROPERTIES:
:PERSID: QTWAUT2107
:END:

希聲。蘇州吳人。商州刺史鄭愚表為屬。召為右拾遺。擢累¶
歙州刺史。昭宗時入為給事中。拜戶部侍郎同中書門下¶
平章事。以太子少師罷。卒贈尚書左僕射。諡曰文。¶ 

** 唐太子校書李觀文集序¶ 
:PROPERTIES:
:TITID: QTWTIT16470
:PERSID: QTWAUT2107
:END:

貞元中。天子以文化天下。天下翕然興於文。文之尢高者¶
李元賓觀韓退之愈。始元賓舉進士。其文稱居退之之右。¶
及元賓死。退之之文日益高。今之言文章。元賓反出退之¶
<pb:NFKB_QTW_p0813-01b>
之下。論者以元賓早世。其文未極。退之窮老不休。故能卒[:#AS-8A4C:⿰⺘亶¶
]其名。予以為不然。要之所得不同。不可以相上下者。文¶
以理為本。而辭質在所尚。元賓尚於辭。故辭勝其理。退之¶
尚於質。故理勝其辭。退之雖窮老不休。終不能為元賓之¶
辭。假使元賓後退之之死。亦不能及退之之質。此所以不¶
相見也。夫文興於唐虞。而隆於周漢。自明帝後。文體寖弱。¶
以至於魏晉宋齊梁隋。嫣然華媚。無復筋骨。唐興。猶襲隋¶
故態。至天后朝。陳伯玉始復古制。當世高之。雖博雅典實。¶
猶未能全去諧靡。至退之乃大革流弊。落落有老成之風。¶ 

<pb:NFKB_QTW_p0813-02a>

而元賓則不古不今。卓然自作一體。激揚發越。若絲竹中¶
有金石聲。每篇得意處。如健馬在御。蹀蹀不能止。其所長¶
如此。得不謂之雄文哉。自廣明喪亂。天下文集畧盡。予得¶
元賓文於漢上。惜其恐復磨滅。因條次為三編。論其意以¶
冠於首。大順元年十月日。給事中陸希聲序。¶ 

** 道德真經傳序¶ 
:PROPERTIES:
:TITID: QTWTIT16471
:PERSID: QTWAUT2107
:END:

大道隱。世教衰。天下方大亂。當是時。天必生聖人。聖人憂¶
斯民之不底於治。而扶衰救亂之術作。周之末世其幾矣。¶
<pb:NFKB_QTW_p0813-02b>
於是仲尼闡三代之文。以扶其衰。老氏據三皇之質。以救¶
其亂。其揆一也。蓋仲尼之術興於文。文以治情。老氏之術¶
本於質。質以復性。性情之極。聖人所不能異。文質之變。萬¶
世所不能一也。易曰顯諸仁。以文為教之謂也。文之為教¶
其事彰。故坦然明白。坦然明白。則雅言者詳矣。易曰藏諸¶
用。以質為教之謂也。質之為教其理微。故深不可識。深不¶
可識。則妄作者眾矣。夫惟老氏之術。道以為體。名以為用。¶
無為無不為。而格於皇極者也。楊朱宗老氏之體。失於不¶
及。以至於貴身賤物。莊周述老氏之用。失於太過。故務欲¶
絕聖棄智。申韓失老氏之名。而弊於苛繳刻急。王何失老¶ 
<pb:NFKB_QTW_p0813-03a>
氏之道。而流於虛無放誕。此六子者。皆老氏之罪人也。而¶
世因謂老氏之指。其歸不合於仲尼。故訾其名。則曰搥提¶
仁義。絕滅禮樂。病其道。則曰獨任清虛。何以為治。於戲。世¶
之迷。其來遠矣。是使老氏受誣於千載。道德不行於當世。¶
良有以也。且老氏本原天地之始。歷陳古今之變。先明道¶
德。次說仁義。下陳禮樂之失。刑政之煩。語其馴致而然耳。¶
其秉要執本。在乎情性之極。故其道始於身心。刑於家國。¶
以施於天下。如此其備也。而惑者尚多云云。豈不謂厚誣¶
哉。昔伏羲氏畫八卦。象萬物。窮性命之理。順道德之和。老¶
<pb:NFKB_QTW_p0813-03b>
氏亦先天地。本陰陽。推性命之極。原道德之奧。此與伏羲¶
同其原也。文王觀大易九六之動。貴剛尚變。而要之以中。¶
老氏亦察大易七八之正。致柔守靜。而統之以大。此與文¶
王通其宗也。孔子祖述堯舜。憲章文武。導斯民以仁義之¶
教。老氏亦擬議伏羲。彌綸黃帝。冒天下以道德之化。此與¶
孔子合其權也。此三君子者。聖人之極也。老氏皆變而通¶
之。反而合之。研至變之機。探至精之賾。斯可謂至神者矣。¶
而王弼以為聖人以道合體。老氏未能體道。故阮籍謂之¶
上賢亞聖之人。蓋同於輔嗣。豈以老氏經世之迹。未足充¶ 
<pb:NFKB_QTW_p0813-04a>
其所言耶。斯不然也。於戲。聖人之在世也。有有迹。有無迹。¶
故道之不行也。或危身歷聘。以天下為其憂。或藏名飛遯。¶
示世故不能累。有迹無迹。殊途同歸。斯實道義之門。非徒¶
相反而已。然則仲尼之所以出。老氏之所以處。老氏之所¶
以默。仲尼之所以語。蓋屈伸隱顯之極也。二子安能識之¶
哉。司馬遷統序眾家。以道德為首。可謂知本末矣。班固作¶
古今人表。乃詘老氏於第三品。雖其名可詘。而道可貶乎¶
哉。於戲。老氏之術。見棄於當代久矣。斯數子者之由也。且¶
仲尼親見老氏。歎其道曰猶龍乎。從之問禮。誠無間然。著¶
<pb:NFKB_QTW_p0813-04b>
在記傳。後世不能通其意。是以異端之說紛然。蓋述之者¶
不窮其源。故非之者不盡其致。噫。斯傳之不作。則老氏之¶
指。或幾乎息矣。今故極其致。顯其微。使昭昭然與㣥聖人¶
意相合。有能體其道。用其名。執古以御今。致治如反掌耳。¶
自言老氏術者。獨太史公近之。為治少得其道。帷漢文耳。¶
其他皮傳詭說。皆不足取。吳郡陸希聲序。¶ 

** 北戶錄序¶ 
:PROPERTIES:
:TITID: QTWTIT16472
:PERSID: QTWAUT2107
:END:

詩人之作。本於風俗。大抵以物類比興。達乎情性之源。自¶
非觀化察時。周知民俗之事。博聞多見。曲盡萬物之理者。¶ 

<pb:NFKB_QTW_p0813-05a>

則安足以蘊為六義之奧。流為絃歌之美哉。由是言之。則¶
古之學者。固不厭博。博而且信。君子難之。東牟段君公路。¶
鄒平公之孫也。自未能把筆。愛以指畫地如文字。及六七¶
歲受學。果能強力不罷。其學尢長仄僻。人所不能知者。薅¶
乎㣥籍之中。仡仡然有餘力。間者以事南遊五嶺間。常采¶
其民風土俗飲食衣製歌謠哀樂。有異於中夏者。錄而志¶
之。至於草木果蔬蟲魚羽毛之類。有瑰形詭狀者。亦莫不¶
畢載。非徒止於所聞見而已。又能連類引證。與奇書異說¶
<pb:NFKB_QTW_p0813-05b>
相參驗。真所謂博而且信者矣。噫。近日著小說者多矣。大¶
率皆鬼神變怪荒唐誕妄之事。不然。則滑稽詼諧以為笑¶
樂之資。離此二者。或強言故事。則皆詆訾前賢。使悠悠者¶
以為口實。此近世之通病也。如君所言。皆無有是。其著於¶
錄者。悉可考驗。此蓋博物之一助。豈徒為譚端而已乎。君¶
以予往從事嶺南。備覈其實。請予序以為證。予嘗觀圖於¶
書府。君狀貌一似鄒平公。而又能以文學世其家。於乎。鄒¶
平公為有後矣。因為之序而不辭。右拾遺內供奉陸希聲¶
撰。¶ 

** 周易傳序¶ 
:PROPERTIES:
:TITID: QTWTIT16473
:PERSID: QTWAUT2107
:END:

<pb:NFKB_QTW_p0813-06a>

子乾符初任右拾遺。歲莫端居。夢在大河之陽。曠野數百¶
里。有三人偃臥東首。長各數十丈。有告者曰。上伏羲中文¶
王下孔子也。三聖皆無言。意中甚[:#AS-8A63:⿰⺖⿱吅⿻丂一]。寤而震悸。伏而思之。¶
河與天通。圖之自出。三聖衡列。乾之象也。天道無言。示人¶
以象。天將以易道予乎。由是考覈少小以來所集諸家注¶
說。貫以自得之理。著易傳十篇。傳上經為第一。下經為第¶
二。所以列彖象之微辭。測卦爻之奧義。第三篇演文言之¶
純粹。以顯聖人之賾。第四篇伸繫辭之微意。以彰易道之¶
<pb:NFKB_QTW_p0813-06b>
神。第五篇原作易之始。述列卦之序。第六篇釋說卦之義。¶
辨反對之相資。第七篇窮畫卦象之由。生蓍奇耦之極。第¶
八篇明權輿律呂之末。制作禮樂之原。第九通天下之理。¶
第十成天下之務。別撰作易圖一卷。指說一卷。釋變一卷。¶
微旨一卷。又以易經文字古今謬誤。又撰證一卷。¶ 

** 君陽遁叟山居記¶ 
:PROPERTIES:
:TITID: QTWTIT16474
:PERSID: QTWAUT2107
:END:

遁叟以斯世方亂。遺榮於朝。築室陽羨之南而遁跡焉。地¶
當君山之陽。東谿之上。古謂之湖洑渚。遁叟既以名自命。¶
又名其山曰頤山。谿曰蒙谿。將以頤養蒙昧也。在易。頤之¶
象[:#AS-9CBB:●]¶ 
[:#AS-FBEC:●]
[:#AS-9CB9:●]艮為山。山下有震。震為¶
雷為龍。頤山之下。東走震澤。¶ 

<pb:NFKB_QTW_p0813-07a>

震雷魚龍之所萃毓。有頤象焉。蒙之象[:#AS-9CBB:●]¶ 
[:#AS-FBEC:●]
[:#AS-9CBA:●]亦艮為山。山下有坎。坎¶
為水為險。頤山之下。泉流於險而達於大谿。有蒙象焉。一¶
旦遁叟觴谿山之神於庭。酌而飲頤山曰。吾之所以命夫¶
山之為頤者。勗子以養也。子其養雲雨以潤物。養霧露以¶
生物。養風霆以長物。養雪霜以肅物。養巨材以充棟宇。養¶
小材以為蒸薪。養茅菅以為茨籍。養竹箭以為器用。養百¶
果以充口腹。養百藥以蠲札瘥。養昆蟲使咸樂其生。養鳥¶
獸使各遂其性。噫。無或養妖雲悖雨以傷良稼。養苦霧淫¶
<pb:NFKB_QTW_p0813-07b>
露以澤惡植。養疾風迅霆以摧槁朽。養慘霜虐雪以殺根¶
荄。養擁腫之樸不為幹材。養鈎棘之蘖不中樵爨。養蔓延¶
之藟以困條柯。養蟠梗之根以固膏土。養弗食之實以蕃¶
庶生。養雜毒之藥以中函氣。養蟒虺蜂蜴以護巢窟。養豺¶
狼梟獍以害㣥類。維山有神。子其飲之。無虧爾名。而窾爾¶
實。又酌而飲蒙谿曰。吾所以命夫谿之為蒙者。勗子以決¶
也。子其決於夷壤以發其源。決於塞埴以通其流。決於腴¶
畝以施其潤。決於涸澤以溥其惠。決於廣陂使介鱗蕃育。¶
決於巨浸使虯龍變化。噫。無或決於險阻以資其悍激。決¶
於林藪以縱其墊溺。決於舄鹵以嗇其施。決於池¶ 
<pb:NFKB_QTW_p0813-08a>
籞以專其利。決於甽竇使龜蟹為災。決於沮洳使鼃黽得¶
志。維谿有神。子其飲之。無喪爾名。而浮爾實。於是酌而自¶
飲之。吾之所以命是山也。必將有所養也。命是谿也。亦將¶
有所決也。吾將養吾志於道而不希於世。養吾行於德而¶
不眩於俗。養吾浩然之氣以合自然之英。養吾誠明之意¶
以入清明之賾。又將決吾心於仁義使不違。決吾志於中¶
正使不過。決吾身於天命使不憂。決吾迹於遯世使無悶。¶
如此而已。遂與山谿揖讓。竭吾歡而罷。弁且歌曰。山乎谿¶
乎。吾之心乎。醒乎醉乎。吾與汝參乎。¶ 
¶
<pb:NFKB_QTW_p0813-08b>

** 仰山通智大師墖銘¶ 
:PROPERTIES:
:TITID: QTWTIT16475
:PERSID: QTWAUT2107
:END:

自文宗朝。有大溈山大圓禪師居士養道。以曹溪心地。直¶
指示學人。使入元理。天下雲從霧集。常數千人。然承其宗¶
旨者。三人而已。一曰仰山。二曰大安。三曰香嚴。希聲頃因¶
從事嶺南。遇仰山大師於洪州石亭觀音院。洗心求道。言¶
下契悟元旨。大師嘗論門人。以希聲為稱首。及大師自石¶
亭入東平。會希聲府罷。冒暑躡屩。禮辭於巖下。違師僅三¶
十年。師歸圓寂。今者門人光昧專自東山來。請予以文銘¶
和尚墖。予頃在襄州。有香嚴門人請予為香嚴碑。己論三¶ 
<pb:NFKB_QTW_p0813-09a>
人同體異用之意。其辭曰。仰山龍從於江西。大安雨聚於¶
閩越。香嚴霰雨[:#AS-FBEC:●]覞於南陽。皆尋流得源。同出異名之謂¶
也。達道者皆以為確論。按西域秘記。自達摩入中國。當有¶
七葉。草除其首是也。仰山韶州人。俗姓葉氏。仰承六祖。是¶
為七葉。然曹溪心地。撥去文字。不使染着。而大師即以曹¶
溪元旨印於大教。莫不元符。即曹溪所云湛然常寂。妙用¶
恒沙。圓明變化。不可揆測。此所謂一體異用者。予以香嚴¶
碑內巳曾論三師之旨。故不得重言。以俟知者。今畧解釋。¶
以為墖銘。大師法名慧寂。居仰山日。法道大行。故今多以¶
<pb:NFKB_QTW_p0813-09b>
仰山為號。享年七十七。僧臘五十四。從國師忠和尚得元¶
機境智。以曹溪心地。用之千變萬化。欲以直截指示學人。¶
無能及者。而學者往往失旨。揚眉動目。敲木指境。遞相效¶
斆。近於戲笑。非師之過也。然師得曹溪元旨。傳付學人。雖¶
與經教符同。了然自顯一道。合離變化。所謂龍從者也。大¶
師元和二年六月二十一日生。中和三年二月十三日入¶
滅。大順二年三月十日勅號通智大師妙光之墖云爾。乾¶
寧二年三月一日。力病撰銘曰。¶ 

六用如如。合於太虛。四大無主。當歸享土。以家為墖。終古¶ 
<pb:NFKB_QTW_p0813-10a>
永樂。千載之後。靈光照灼。¶ 

* 紇干濬¶ 
:PROPERTIES:
:PERSID: QTWAUT2108
:END:

濬。乾符時人。¶ 

** 贈太尉韓允忠神道碑¶ 
:PROPERTIES:
:TITID: QTWTIT16476
:PERSID: QTWAUT2108
:END:

天高地厚。覆載之道成。君聖臣賢。教化之功普。帝唐以文¶
德走殊俗。以武經齊諸夏。訏謨(下闕)張之全才。兼將相之重¶
位。藝通神化。氣肅風雷。建曠代之勳庸。為一時之標表者。¶
則魏帥丞相韓公其為人(下闕)萬食采於韓。因以定氏。在春¶
秋時。有韓厥事晉獻公。能全趙氏之孤。不忝上卿之位。左¶
<pb:NFKB_QTW_p0813-10b>
氏書之。在嬴秦時。有韓仰為太傅。(下闕)一朝信生頹當。封弓¶
高侯。在東漢時。有韓稜為尚書令。清名直節。獨立不黨。在¶
東晉時。有韓康伯。幼(闕一字)聰悟。早遇殷浩見知。長負(下闕)皇¶
室(下闕)無人是知源深則派長。根大則枝茂。蟬聯冠冕。世享¶
厥位。曾王父朝。皇魏博臨清鎮都知兵馬使。(闕一字)度奇表¶
嶷然(闕一字)殊不器之(下闕)雲(下闕)夫檢校太子賓客使持節相¶
州諸軍事守相州刺史充本州防禦使御史中丞。且習鈐¶
經。通知政術。桓石虔名能斷(闕一字)許仲(闕一字)力可(闕一字)犇。¶
尋(闕一字)軍(下闕)相州府(下闕)以公追孝。贈工部尚(闕三字)祖妣張¶ 
<pb:NFKB_QTW_p0813-11a>
氏。追封清河郡太君。皇考(闕一字)銀青光祿大夫檢校國子¶
祭酒使持節(闕一字)州(闕一字)軍事守(闕一字)州刺(闕四字)防禦使。(¶
下闕)質勁百鍊(下闕)克肖門風。飛一箭以下城。彀虛弓而墜¶
鳥。洞曉邊事。不後郭公。又好讀兵書。寧慙奉世。初從將幕。¶
遂拜魚符。頒六條以(闕一字)城駕(闕一字)而(闕四字)行足以軌物。(¶
闕一字)厲足以範人。位不(下闕)公貴累贈(下闕)部尚書。妣吳氏。追¶
封凉國太夫人。公則貝州府君之元子也。才惟命世。生實¶
為時。天縱多能。人推懿範。孔子聖者。似(闕一字)能(下闕)公學窮¶
三豕箭(下闕)以自強蓄鋒鋩而不(下闕)終軍童子。便請長纓。李¶
<pb:NFKB_QTW_p0813-11b>
牧少年。樂從絕塞。始辭外傅。遽列和門。竭力奉公。所至必¶
理。蔣琬占夢之日。已定封公。謝安未仕之辰。終期作相。承(¶
闕三字)邦(闕一字)之餘祉(闕一字)文明之(闕一字)代(下闕)德(下闕)壯圖(下¶
闕)乎武幕位崇。連營任顯。入軍旅必以謀畧資其長。行鄉¶
黨必以教義諭其幼。諸葛亮有管仲之器。趙真卿多白起¶
之風。立於尉庭。不雜流輩。(闕三字)行太尉范(闕一字)公愛公堂¶
堂之(下闕)聞謂公曰。(下闕)韓與何本同族氏。我欲投忘年之分。¶
申一姓之驩。可乎。公再拜牢讓。不從其意。謙之至也。(闕三¶
字)武宗四年。潞帥死。其子稹(闕二字)一方積(闕三字)長(闕六字)天¶
子赫(下闕)¶ 

<pb:NFKB_QTW_p0813-12a>
廟堂陳帷幄亟下詔書。大徵師旅。不日而戈鋋四合。浹旬¶
而貔武爭先。歲序俄周。堡障未下。蓋以前據壺關之固。後¶
倚太行之險。王師(下關)士庶(闕一字)夷於鋒(下關)防密壃鴟鳶雜¶
金鼓之聲。雲物慘山川之色。徒拗其怒。且無所施。乃召耆¶
將計事。皆曰眾寡不敵。利病相懸。公獨忿勇出㣥。請借前¶
籌。(下闕)作虐西境(下闕)照大(闕二字)有(下闕)方地居屏捍。當閫外之¶
寄。分天子之憂。苟或不能整一旅之師。問滔天之罪。是倒¶
持而授柄焉。可恣其暴也。遂請楚公上表(闕一字)師躬行天¶
伐。楚公持重(下闕)公又曰雖(下闕)衆兵家所慎。而杖順討逆。神¶
<pb:NFKB_QTW_p0813-12b>
道必從。况豸不觸邪。與羊無別。較然之理。又何疑哉。楚公¶
雖聽機謀。尚懷猶豫。(闕二字)御史中丞李公(闕一字)乘(闕三字)銜¶
命宣(下闕)西嚮(下闕)恩始議伐叛。顧謂公曰。前日之言。若合符¶
契。非公智識精遠。孰能懸解天意乎。由是練日選(闕三字)出¶
纛(下闕)公素甫廣順(下闕)陣孤虛傅宏之氣冠三軍公孫瓚聲¶
聞步奮身於行伍之衆。泣誓於義勇之徒。且曰。帝命不可¶
稽。隣寇不可玩。(闕三字)慮事今(下闕)戈(闕一字)山立(闕二字)雲屯(闕¶
一字)霧忽(下闕)壘先驚。公不顧危亡。親承矢石。介冑蟣蝨。手¶
足胼胝。趙充淑名動寰區。共推烈士。張文遠身先士卒。果¶
立¶ 
<pb:NFKB_QTW_p0813-13a>
殊功。(闕一字)威無(闕二字)之(闕一字)戰陳忘(闕二字)之(闕三字)朝渡一(¶
闕二字)壘於(闕二字)夕起長風(闕一字)浪(下闕)將席(下闕)山頹或倒㦸¶
自殘。或輿屍請命。然後化狼顧鴟張之輩。為鳳儀麟趾之¶
祥。蕩穢滌瑕。冰消燼滅。捷書西上。褒詔東來。(下闕)公上報明¶
主。次(下闕)旋獲(下闕)壯志嗚呼。楚國公用公籌畧。卒建大功。天¶
子酬勞。就加外相。御史中丞李公復因楚公之(下闕)寵光亦¶
拜台(闕一字)惟公止換憲秩。稍遷(下闕)有(下闕)突徙薪之歎。而我¶
無矜功利巳之心。坦然胸襟。益見夷曠。公挹江海之偉量。¶
挺倜儻之奇姿。文次騫智敵萬(闕一字)顧彥(闕一字)名齊(下闕)下(¶
<pb:NFKB_QTW_p0813-13b>
闕二字)問望藉藉。動人視聽。(下闕)廬江公紀綱失守。時今上在¶
東宮為晉王。即宣詔遙領魏博節度使。授公銀青光祿大¶
夫檢校(闕一字)節度觀察畱(闕三字)慰諭(下闕)道路公瞻天頓首。¶
瀝懇堅讓。紫泥重降。莫得而辭。踰月。拜檢校工部尚書魏¶
州大都督府長史。充魏(闕一字)節度觀察(闕二字)等(闕五字)復拜(¶
闕三字)內使以旋(下闕)雷動五營義武。六郡疲民。稚舞艾歌。相¶
與賀曰。邵父杜母。復出於今日。則人人皆得為赤子矣。公¶
寵踐將壇。榮分朝(下闕)丕變教令。載新近(下闕)皇風普扇。惠澤¶
遐敷。熙熙怡怡。不嚴而理。迨朞月報政。特加尚書右¶ 
<pb:NFKB_QTW_p0813-14a>
僕射。餘如故。師長南宮。儀刑會府。酬庸旌德。賞典有光。(闕¶
四字)檢校司空(下闕)諱臨軒遣使。與司空之命同賜。渥澤薦¶
加。恩榮特異。比於㣥后。孰可儗倫。今上即位。勅覃恩中外。(¶
下闕)維舊土朕(闕一字)居(下闕)契君臣之分。加同中書門下平¶
章事。檢校司空如故。公位尊鼎鼐。寄重方隅。周勃社稷之¶
臣。漢朝禮厚。桓楷棟梁之(闕一字)蜀國名高。感孚人心。(闕五¶
字)使(闕三字)鳥(闕三字)修(下闕)保其安賦有常期。官無橫役。而又¶
立鄉校以勸學。敦儒術而獎善。完器甲以彰有備。訓卒伍¶
以示有嚴。解(闕一字)迎賓。分甘饗士。茂綏懷之(下闕)泰(下闕)之是¶
<pb:NFKB_QTW_p0813-14b>
非不出於(闕一字)心之喜慍。不形於色。肅恭之貌。若待嚴師。¶
信厚之誠。不欺暗室。矧復地隆千乘。日食萬錢。而素儉之¶
規。無所增益。雖(下闕)常閱詩書。吉甫之。不墜文武。太叔之美¶
秀。子產之博物。石奮之謹厚。充國之雄敏。皆不學而成。得¶
自生性。亦猶張瑟於庭。風至而韻自(下闕)納萬機(下闕)乾符元¶
年十一月廿二日。遘疾薨於鎮。享年六十一。傾都罷市。闔¶
境興哀。孫文度之喪。神仙赴弔。王子敬之歿。人琴俱亡。皇¶
帝(下闕)郎中曹鄴太子(下闕)議大夫李景莊庫部員外郎陳翰。¶
備鼓吹。升輅車。由宣政正衙及公之靈座。冊贈司徒。諡曰(¶
闕一字)明¶ 
<pb:NFKB_QTW_p0813-15a>
年以我僕射(下闕)因心之孝感應(下闕)公前娶夫人劉氏。追封¶
彭城郡太君。文伯之妻。君子為知禮。孟軻之母。良史述其¶
賢。淑行無徵。華年早世。後娶夫人靳氏。封清河郡君。(闕一¶
字)先公而歿。(下)有子(下闕)軍守左金吾衛大將軍員外置同¶
正員檢校尚書右僕射兼魏州大都督府長史御史大夫¶
上柱國賜紫金魚袋。天上麒麟。人間鸞鳳。夙(闕三字)孝(闕一¶
字)純深(下闕)列於貳車。推誠而六郡(闕二字)修巳而萬人有賴。¶
及朝廷聞公薨謝。星使遽臨。慰於苫之前。勉以金革之事。¶
遂授僕射。起復魏(闕一字)節度(闕一字)察畱後檢(下闕)之權。恩洽¶
<pb:NFKB_QTW_p0813-15b>
宸襟。使來天闕。碧幢照耀。紅斾逶迤。禮莫重於奪情。榮莫¶
大於緒嗣。僕射叩(闕三字)洫血陳乞。敢忘移孝之(下闕)僕射去¶
經捧詔易(闕一字)從政恭臨舊地。敬奉先勳。紹遺愛於師壇。¶
襲垂(闕一字)於揆路。禮(闕一字)可以肅物。清儉可以律人。無綺¶
紈矜(闕一字)之心。(闕一字)鉦鼓(下闕)河永傳帶礪。次子記。前魏州¶
都督府文學。幼子諫。親事將(闕一字)早奉義方。夙承家誨。粵¶
以明年二月廿五日。卜兆於魏州莘縣修善鄉平原(闕)先¶
塋之側。啟(下闕)公懿行崇勳。為世軌範。苟(闕一字)紀述。何慰孝¶
思。遂命門吏紇干濬刻石為碑。以示來裔。濬伏念昔者延¶
陵¶ 
<pb:NFKB_QTW_p0813-16a>
季氏。仲尼署其表曰。嗚呼有吳季子之墓。則知碑者古史¶
之流(下闕)銘合屬曳裾之吏。濬叨蒙原顧。獲忝初筵。胡伯始¶
之前修。無慚許訓。郭有道之遺烈。徒感蔡邕。寧愧蕪詞。敢¶
書貞礎。銘曰。¶ 

元聖乘運。英賢膺期。生為邦傑。出作帝師。赫赫韓子。徽猷¶
早振。得姓於周。筮仕於晉。既開土宇。亦佩侯印。(闕一字)漢承(¶
闕一字)淮陰封信。洪源茂緒。派遠(下闕)克紹祖宗。量寬溟漲。威¶
定山東。爰自壯年。誓志從戎。鈐經政術。靡有不通。凌雲直¶
幹。襲物清風。紫髯短下。黑(闕一字)琱弓。(闕二字)挺衆(闕四字)貍穴(¶
<pb:NFKB_QTW_p0813-16b>
下闕)若刃自戕。若火自燎。太行天井。恃險設奧。逆浪晝翻。¶
旄頭夜耀。天子問罪。楚公奉詔。公實為副。順行天討。(下闕)㣥¶
校(闕二字)齊䘪飇馳雷掃。(下闕)執銳披堅。屠城擒將。所向無全。¶
探雛撲卵。流血成川。妖孽既平。功成凱旋。勳高名顯。時望¶
赫然。鸞鶴騰(闕一字)蛟龍擘(闕二字)天萬里。一日可上。齋壇使¶
節。(下闕)位重廊廟。任尊師長。化洽令行。人歌惠養。天垂將星。¶
公實稟之。神有兵符。公實受之。元凶巨猾。公實定之。帝(闕¶
一字)王(闕一字)公實佐之。(闕一字)家許國。濟難匡時。(下闕)晉侯言¶
命。兩楹夢奠。夫子殆病。皇天匪信。倚伏無定。梁壞舟藏。孰¶
為龜¶ 
<pb:NFKB_QTW_p0813-17a>
鏡。史氏書歿。禮官考行。終始哀榮。(下闕)松楸已列。體魄宜安。¶
西眺崇山。崇山言言。南臨大河。大河渾渾。山河永固。基業¶
長存。¶ 

* 公乘億¶ 
:PROPERTIES:
:PERSID: QTWAUT2109
:END:

億字壽仙。咸通末進士。¶ 

** 復河湟賦¶ 
:PROPERTIES:
:TITID: QTWTIT16477
:PERSID: QTWAUT2109
:END:

(上闕)左衽之心庶無虞於魏闕。足以談元。想播洪休。使恩¶
波之不絕。令瑞色以長浮。帳下美人。醉舞胡筵之夜。天邊¶
戍客。行歌隴月之秋。况在秦則秦之無策。在漢則漢之莫¶
<pb:NFKB_QTW_p0813-17b>
克。恨旄頭而夜夜長懸。怨羽檄而年年不息。爰及我后。混¶
成區域。自然與三代同風。百王作式。若臣者。則何足以論¶
功而贊德。¶ 

** 魏州故禪大德獎公墖碑¶ 
:PROPERTIES:
:TITID: QTWTIT16478
:PERSID: QTWAUT2109
:END:

蓋聞妙諦惟元。不可以一理測。真筌至奧。不可以諸相求。¶
隨萬物而泯色空。而不生不滅。超三界而越塵垢。故無去¶
無來。此乃不思議者。其惟西方釋迦牟尼佛之謂乎。伏自¶
教傳西域。化被中原。漢明推入夢之祥。梁武顯施身之願。¶
語其大也。外不見須彌之廣。言其小也。內不知芥子之微。¶ 

<pb:NFKB_QTW_p0813-18a>

斯乃梵璽裒然。代代相付。肇自摩訶迦葉。迄於帥子尊者。¶
統為二十三代。而後達摩多羅降於漢土。至能秀分之為¶
七。而後苞披葉附。派別脉分。其真宗不泯不滅者。則我大¶
覺大師固有系焉。和尚姓孔。字存獎。家本鄒魯。即闕里之¶
裔孫也。乃祖乃父。因官隸於薊門。歷祀既深。籍同編人。和¶
尚以無量刦中。修菩薩行。及茲降世。豈同凡倫。當衣采之¶
妙齡。蓄披緇之大志。未踰七歲。即悟三乘。啟白所親。懇求¶
剃落。遂於薊三河縣盤山甘泉院依止禪大德曉方。乃親¶
<pb:NFKB_QTW_p0813-18b>
承杖履。就侍瓶盂。啟顧全身。惟思半偈。大中五年。伏遇盧¶
龍軍節度使張公奏置壇場。和尚是時戒相方具。而後大¶
中九年。再遇侍中張公重起戒壇於涿郡。眾請和尚以六¶
踰星紀。三統講筵。宣金石之微言。示玉毫之真相。三千大¶
千之世界。靡不瞻依。十一十二之因緣。竟無凝滯。禪大德¶
元公者。即臨濟之大師也。和尚一申禮謁。得奉指歸。傳黃¶
蘗之真筌。授白雲之祕訣。所為醍醐味爽。乍灌頂以皆醒。¶
薝蔔花香。纔經手而分馥。一旦旋辭舊剎。願歷諸方。西自¶
京華。南經水國。至於攀蘿冒險。蹈石眠雲。經吳會興廢之¶
都。盡梁武莊嚴之地。無不追窮聖迹。探討朝宗。後過鍾陵。¶ 

<pb:NFKB_QTW_p0813-19a>

伏遇仰山大師方開法宇。大啟禪扃。赴地主之邀迎。會天¶
人之供施。面陳奧義。眾莫能分。和尚立以剖之。如刀解物。¶
仰山目眙擊指。稱歎再三。遽聞臨濟大師巳受滿相蔣公¶
之請。纔凝省侍。飛錫而遽及中條。尋獲參隨。置杯而將渡¶
白馬。當道先太尉中令何公。專發使人。迎請臨濟大師。和¶
尚翼從一行。不信宿而至於府下。而乃止於觀音寺江西¶
禪院。而得簪裾繼踵。道俗連肩。曾未期年。是至遷化。斯蓋¶
和尚服勤道至。展敬情深。無乖靈堵之儀。克盡荼毗之禮¶
<pb:NFKB_QTW_p0813-19b>
云。乾符二年。有幽州節度押兩蕃副使檢校秘書兼御史¶
中丞賜紫金魚袋董廓及幽州臨壇律大德沙門僧惟信¶
并涿州石經寺監寺律大德宏嶼等。咸欲指陳盤嶺。祈請¶
北歸。和尚欲狥㣥情。將之薊部。晨詣衙庭。啟述行邁。先時¶
中丞韓公之叔曰贊中。遽聞告云。撫掌大敬。迺曰。南北兩¶
地。有何異也。魏人何薄。燕人何厚。如來之敬。豈如是耶。和¶
尚辭不獲巳。許立精舍。韓公之叔常侍及諸檀信。鳩集財¶
貨。卜得勝㮣。在於南甎門外。通衢之左。成是院也。有如化¶
成。松枏將梓俱來。文石與碔砆洊至。重廊複道。竹翠松青。¶
四戶八窗。風輕月朗。和尚樂茲幽致。用化㣥迷。開解脫¶ 
<pb:NFKB_QTW_p0813-20a>
門。演無量法。能使天花散地。水月澄空。常與四衆天人。皆¶
臻法要。六州士庶。盡結勝因。豈謂一念俱尸。奄從物化。斯¶
乃文德元年七月十二日也。享齡五十九。僧臘四十一。有¶
親信弟子藏暉行簡。一以主喪。一以傳法。大德奉先師之¶
遺命。於龍紀元年八月二十二日。於本院焚我真身。用觀¶
法相。闔城禪律。繼踵爭來。四達簪裾。連肩悉至。於是幡花¶
蔽日。螺唄喧天。火纔發而雲自愁。薪不加而風助勢。三日¶
三夜。號禮如斯。於香燼之中。得舍利一千餘粒。諸寺大德。¶
各各作禮。請分供養焉。於戲。雪[:#AS-9148:⿰⿱叒冝毛]如故。其儀宛然。捧一履¶
<pb:NFKB_QTW_p0813-20b>
以徒悲。仰雙林而莫見。遂建墖於府南貴鄉縣薰風里。附¶
於先師之墖志也。億到職之初。曾獲瞻禮。法主大德藏暉。¶
不以億才業庸淺。具聞於我公。相請撰斯文。億秉筆惕然。¶
得盡蕪鄙。銘曰。¶ 

傳如來教。厥惟大雄。百千刦外。方丈室中。慈悲是念。色相¶
皆空。端然不動。豈染塵蒙。矯跡三界。安心四禪。身雖是假。¶
道本無邊。璞內有玉。火中生蓮。傳法何處。隨其有緣。越絕¶
支遁。匡廬遠公。高情遠致。跡異心同。既離邪縛。肯處凡籠。¶
松軒竹徑。空悲夜風。我性不動。我心就然。果得舍利。粒粒¶ 
<pb:NFKB_QTW_p0813-21a>
珠圓。幡花豔閃。螺唄交連。唱偈作禮。聲徹梵天。寶剎新建。¶
招提舊蹤。蓮芳不見。葱嶺誰逢。響亮朝磬。清泠夜鐘。歷千¶
萬祀。傳我禪宗。¶ 

** 唐太師南陽王羅公神道碑¶ 
:PROPERTIES:
:TITID: QTWTIT16479
:PERSID: QTWAUT2109
:END:

(上闕)公父(下闕)刺史(下闕)山(闕一字)都知兵(闕二字)兼御史大夫。烈¶
考諱珍。魏博節度押衙親事廂虞候。公少立奇節。倜儻不¶
㣥。交結時豪。輕死重義。雖鷄鳴狗盜。靡間於交遊。馬圉牛¶
醫。不忘於禮敬。自此鄉閭畏愛。遐邇來投。伏自何中令時。¶
以公正直。致於肘腋。洎韓太尉日。以公謹愿。委之心腹。雖¶
<pb:NFKB_QTW_p0813-21b>
處上不驕。臨下不暴。凡平昔交契。未嘗暫忘。有卻氏分財¶
之仁。有汜毓字孤之義。屢移星琯。一致如斯。嗚呼。乾符三¶
年六月十一日。遘疾薨於寬仁坊之私第。享齡六十九。遂¶
使白日藏耀。重雲結陰。里巷停舂。行路增歎。當年十一月¶
二十四日。遷宅兆於貴鄉縣迎濟鄉蔡林。禮也。蒙恩賜工¶
部尚書。¶ 

* 齊光乂¶ 
:PROPERTIES:
:PERSID: QTWAUT2110
:END:

光乂。乾符初官集賢院學士。¶ 

** 陳公神廟碑¶ 
:PROPERTIES:
:TITID: QTWTIT16480
:PERSID: QTWAUT2110
:END:

<pb:NFKB_QTW_p0813-22a>

在昔隋氏喪君。齊人乏主。代厄淪胥。我大將運匡救之謀。¶
先州里之義。存乎蔽捍。用伺昭蘇。初志未躋。良圖奄墜。災¶
生福始。遺恨如何。公諱果仁。字世威。誕受丕祉。其昌來裔。¶
有媯之後。人莫與京。洪惟發靈。乃降時傑。鼎角匿犀之異。¶
雄深魁武之姿。貫藝造奇。無所不至。立能事於艱虞之際。¶
建殊蹤於混亂之秋。韞義生風。鼓動流俗。全吳之地。幸賴¶
以安。招定鄰邦。輯寧徒旅。江湖嚮應。懷赴如歸。沈法興率¶
衆而來。假我鼻息。初規景附。末肆傾夷。因何匪仁。暴戾斯¶
<pb:NFKB_QTW_p0813-22b>
甚。自遺覆敗。竟取淪亡。至於敘官遊歷系業。事咸不朽。跡¶
著無方。名與日月輪迴。功隨載籍舒卷。已詳於宣法師所¶
製寺碑。若乃生志未盡。餘勇仍存。息氣沴於疵癘。降精靈¶
於巫覡。物靜烖異。時無夭昏。人到於今。罔不懷德。每以公¶
之諱日。爰伸仲夏之中。展祀建齋。所在充遍。雖掃地以祭。¶
且貴慤誠。而廟宇未崇。寧昭節敬。邑老慶州都督府永清¶
府左果毅都尉上柱國賜緋魚袋張智景與福業寺長老¶
義先等。聚族而謀發言。同人不召而萃。邑中之衆。實慰我¶
心。疇其經營。委以財物。始則運思。而斵之丁丁。終於用成。¶
而新廟奕奕。座盈神氣。侍列鬼雄。威深沈以肅然。狀煜爚¶ 
<pb:NFKB_QTW_p0813-23a>
而疑動。有以底明祇之位。有以昭介祉之儀。及夫沐蘭湯。¶
奠椒醑。揚枹拊鼓。緩節安歌。華彩服與瓊芳。會陳巫與楚¶
舞。求非曲禱。祀必正辭。無紛若之言。致馨香之信。由是上¶
感宸心。旁追祀典。降中使。被懷濡。聖澤覃溥。天光照爛。豈¶
秦祠漢享之類。可得同乎。浹逮下之祈。演無疆之助。或飲¶
食有訟。或契文不明。凡百無良。深衷莫辨。微見誠請。立彰¶
其效。負者乃凶。竟貽潛慝。攘諍掩息。望境自清。比夏積陽。¶
秋淫霪雨。捨我穡事。妨於農收。至於三至於四。時其賢守¶
李公。行穆民勤䘏之意。傍偟匪寧。率領官屬。長史李公昌¶
<pb:NFKB_QTW_p0813-23b>
岠司馬邱公從心晉陵縣令岑公况武進縣令何公據等。¶
果至虔誠。景刻俱應。澤及千里。無所不周。使君涵道德之¶
尊。豐惠和之厚。艱難之辰。晏然無事。豈不以忠信於物。而¶
昭明於神乎。本宰何公。學以入政。優于予人。深撫育之恩。¶
流清白之稱。咸思善貺。冀答宏慈。神之聽之。庶同景福。今¶
餘寇未寧。尚煩翦滅。神而助順。靈其運乎。昔者聖王之制¶
禮。能禦大災。能捍大患。以勞定國。以死勤人。則所必祀。而¶
明德報功。大將生為司徒。足以主世地。歿為貴神。足以鎮¶
邪惡。閭閈綏祐。存亡以之。斯所以榮尊故鄉。廟食舊國。¶ 

<pb:NFKB_QTW_p0813-24a>

宜矣勒懿迹。篆豐珉。延光表美。寧可闕歟。光乂策名清時。¶
亞位書府。宦遊日久。遲暮言歸。竊井邑之譽。忝文章之目。¶
魯無君子。斯焉取斯。以為傳芳金石。不可妄也。郡司錄裴¶
公導。翰林之寶。辭推典麗。請以頌記。其銘此君為之。¶ 

* 裴導¶ 
:PROPERTIES:
:PERSID: QTWAUT2111
:END:

導。乾符初官常州司錄。¶ 

** 陳公神廟碑銘¶ 
:PROPERTIES:
:TITID: QTWTIT16481
:PERSID: QTWAUT2111
:END:

烈烈司徒。為王爪士。勇冠諸軍。義先州里。三綱砥節。百行¶
<pb:NFKB_QTW_p0813-24b>
推美。所謂伊人。南國之紀。天厭火德。運歸黃祚。肇闢乾關。¶
未康國步。鯨鯢振海。猰窳交路。偃草江干。惟夫子故。矛鎚¶
挺擊。萬里長城。旌旄血灑。劍鍔風生。夸者貨首。同焉盜明。¶
雄心不竭。終古英靈。依然甲第。尚想陳跡。庭變金地。祠開¶
瑤席。曰雨曰霽。推誠邦伯。¶ 

* 楊師立¶ 
:PROPERTIES:
:PERSID: QTWAUT2112
:END:

師立。僖宗朝為東川節度使。初隸神策軍。累遷檢校司空¶
同中書門下平章事。陳敬瑄欲以楊仁厚代。諷帝召之。師¶
立怒。移檄言敬瑄十罪。遣兵攻綿州。帝下詔討之。戰敗。為¶
其下鄭君雄所殺。¶ 

<pb:NFKB_QTW_p0813-25a>

** 數陳敬瑄十罪檄¶ 
:PROPERTIES:
:TITID: QTWTIT16482
:PERSID: QTWAUT2112
:END:

伏聞庖丁解牛。鑒骨節於形外。伏波聚米。察山谷於目前。¶
若匪通人。奚臻妙理。師立材非馬援。智乏庖丁。見率土之¶
啣寃。為大朝之雪恥。今國家以黃巢肆逆。㝢縣罹災。鑾輿¶
播越而未安。宗廟凌夷而失守。凡在臣子。孰不痛傷。而西¶
川節度使陳敬瑄。因守藩維。坐觀成敗。伏自大駕駐蹕。縱¶
令㣥盜害人。不能行政理以安時。但欲示軍功而駭眾。只¶
要威權在已。冀令朝野歸心。惡既貫盈。人皆憤惋。聊書十¶
<pb:NFKB_QTW_p0813-25b>
罪。用去一凶。實望此時。共垂詳悉。且功高者祿重。德厚者¶
位尊。敬瑄本自凡庸。素無智略。事因際會。位極人臣。乃至¶
稚女孩童。皆霑寵祿。閨房皁隸。並受渥恩。使功勳者切齒¶
而不言。勞舊者扼腕而懷恨。其罪一也。獻可替否。必在忠¶
言。指佞觸邪。須憑直士。張侍御正朝廷綱紀。暗被誅夷。孟¶
拾遺疏奸惡是非。遂遭陷害。或隕命於滄江之下。或亡軀¶
於幽室之間。想其彊死之孤魂。必得申寃於上帝。自此中¶
外結憤。愚智吞聲。其罪二也。妄議公主。[:#AS-8A4C:⿰⺘亶]許和親。挫大國¶
之威風。長南夷之僥倖。蓋緣陳敬瑄受賂。遂令海內興譏。¶
其罪三也。恭顯兄弟。總非勳校。皆食厚祿。並陟崇階。蓋陳¶ 
<pb:NFKB_QTW_p0813-26a>
敬瑄罔顧刑章。黷亂朝憲。外姻內族。冒貴貪榮。其罪四也。¶
全無懼謗。豈識廉隅。但興苟且之心。惟恣淫佚之行。昇徐¶
賡為公座。因令奪安鄴之妻。致光庭登科甲。只為聘敬瑄¶
之女。聞之者寧無慙恥。見之者皆有歎嗟。其罪五也。鄭相¶
公運籌於岐隴。率衆於邠涇。橫控梁洋。遂安劒蜀。敬瑄深¶
懷嫉妬。互起讒言。其罪六也。王蘊賤隸之徒。姚坤凶狀未¶
具。皆被殺戮。可鑒幽寃。賞罸之權。自敬瑄出。其罪七也。恣¶
行威福。紊亂規繩。除移不自於天書。擢用只憑於使牒。元¶
隨諸校。偏受官榮。扈從六軍。曾無優渥。其罪八也。搜羅富¶
<pb:NFKB_QTW_p0813-26b>
戶。借彼資財。抑奪鹽商。取其金帛。三倍折納稅米。兩川綰¶
斷度支。妄指贍軍。多將潤屋。其罪九也。東西二蜀節制。狥¶
意誣君。云討韓秀昇。峽路迴戈。請擊高仁厚。當川歇馬。不¶
甘下視。可驗平欺。如此用心。自為得計。其罪十也。且為臣¶
之義。有一於此。未或不亡。况皆具之。何以能久。師立今則¶
感人神之怨怒。奮貔虎以平除。已點驍銳精兵及八州壇¶
寨。共五萬人騎。舉義長驅問罪西府。志在扶持天子。誅滅¶
亂臣。止欲生致敬瑄。面奏聖上。請行國典。以正朝綱。應檄¶
諸道公侯。諸州牧伯。共期嫉惡。同為除奸。或義士忠臣。或¶ 
<pb:NFKB_QTW_p0813-27a>
川府將校。但能梟敬瑄首級。送師立軍前。即便卷甲弢弓。¶
歸朝謝罪。皇天后土。實聞此言。凡在人臣。幸鑒忠懇。¶ 

* 蘇鶚¶ 
:PROPERTIES:
:PERSID: QTWAUT2113
:END:

鶚字德祥。京兆武功人。光啟二年進士。¶ 

** 杜陽雜編序¶ 
:PROPERTIES:
:TITID: QTWTIT16483
:PERSID: QTWAUT2113
:END:

子髻年好學。長而忘倦。嘗覽王嘉拾遺記郭子橫洞冥記¶
及諸家恠異錄。謂之虛誕。而復訪問博文強記之士或潛¶
夫輩。頗得國朝故實。始知天地之內。無所不有。或限諸夷¶
貊。隔於年代。洎貢藝闕下。十不中所司掄選。屢接朝事。同¶
<pb:NFKB_QTW_p0813-27b>
人語事。必三復其言。然後題於簡冊。藏諸篋笥。暇日閱所¶
紀之事。逾數百紙。中僅繁鄙者並棄而弗錄。精實者編成¶
上中下三卷。自代宗廣德元年癸卯。訖懿宗咸通癸巳。合¶
一百一十載。蓋耳目相接。庶可傳焉。知我者謂稍以補東¶
觀緹油之遺闕也。今武功縣有杜陽城杜陽水。予武功人。¶
故以為名。覬厠於談藪之下者。時乾符三年秋八月編次¶
焉。¶ 

¶
