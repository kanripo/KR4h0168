#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0477-19a> 
#+PROPERTY: JUAN 0478
欽定全唐文卷四百七十八¶ 

<pb:NFKB_QTW_p0478-01a>

* 崔縱¶ 
:PROPERTIES:
:PERSID: QTWAUT1322
:END:

縱以蔭補協律郎累拜御史大夫。貞元元年加吏部侍郎¶
檢校禮部尚書。授河南尹。徵拜太常卿。封常山縣公。七年¶
卒。年六十二。贈吏部尚書。諡曰忠。¶ 

** 請諸王母封號奏¶ 
:PROPERTIES:
:TITID: QTWTIT09813
:PERSID: QTWAUT1322
:END:

謹按司封令及六典。王母為太妃。高祖宇文昭儀生韓王¶
元嘉。後為韓國太妃。太宗燕妃生越王貞。後為越國太妃。¶
今諸王母未有封號。請遵典故。¶ 
¶
<pb:NFKB_QTW_p0478-01b>

** 停減吏員奏議¶ 
:PROPERTIES:
:TITID: QTWTIT09814
:PERSID: QTWAUT1322
:END:

伏以兵戎未息。仕進頗多。在官者既合序遷。有功者又頒¶
裦賞。比來每至選集。不免據闕留人。嘗歎遺才。仍招怨望。¶
況有恩詔。甄錄功勞。諸道敘優。人數甚廣。見須處置。不可¶
稽留。今若停減吏員。實恐未便於事。非但承優者無官可¶
授。抑又敘進者無路可容。本冀便人。飜成斂怨。事仍舊貫。¶
以適時宜。更待事平。然後輕度。¶ 

* 杜黃裳¶ 
:PROPERTIES:
:PERSID: QTWAUT1323
:END:

黃裳字遵素。京兆萬年人。第進士。又中宏詞科。累遷侍御¶ 
<pb:NFKB_QTW_p0478-02a>
史。貞元末拜太常卿。憲宗為皇太子監國。拜門下侍郎同¶
中書門下平章事。元和二年以檢校司空為河中晉絳節¶
度使。封邠國公。三年卒。年七十一。贈司徒。諡曰宣。¶ 

** 請制內遇祭輟樂制外用樂奏¶ 
:PROPERTIES:
:TITID: QTWTIT09815
:PERSID: QTWAUT1323
:END:

禮云。喪三年不祭。唯天地社稷。周禮黃鐘之均六變。天神¶
皆降。林鐘之均八變。地祇咸出。不廢天地之祭。不敢以卑¶
廢尊禮也。樂者所以降神也。不以樂。則祭不成。今遵遺詔¶
行易月之制。請制內遇祭輟樂。制外用樂。¶ 

** 請遷高宗神主於西夾室議¶ 
:PROPERTIES:
:TITID: QTWTIT09816
:PERSID: QTWAUT1323
:END:
¶
<pb:NFKB_QTW_p0478-02b>

自漢魏已降。沿革不同。古者祖有功。宗有德。皆不毀之名¶
也。自東漢魏晉。迄於陳隋。漸違經意。子孫以推美為先。光¶
武已下。皆有祖宗之號。故至於迭毀。親盡禮亦迭遷。國家¶
九廟之尊。皆法周制。伏以太祖景皇帝受命於天。始封元¶
本。德同周之后稷也。高祖神堯皇帝國朝首祚。萬葉所承。¶
德同周之文王也。太宗文皇帝應天靖亂。垂統立極。德同¶
周之武王也。周人郊后稷而祖文王宗武王。聖唐郊景皇¶
帝祖高祖而宗太宗。皆在不遷之典。高宗皇帝今在三昭¶
三穆之外。謂之親盡。新主入廟。禮合迭遷。藏於從西第一¶ 
<pb:NFKB_QTW_p0478-03a>
夾室。每至禘祫之月。合食如常。¶ 

** 東都留守顧公神道碑¶ 
:PROPERTIES:
:TITID: QTWTIT09817
:PERSID: QTWAUT1323
:END:

昔康王以成周之眾。命畢公保釐東郊。承二后之業。周禮¶
以天官卿為冢宰。漢以大司馬為將相。國朝以尚書僕射¶
師長百揆。此四者。人臣之極。公盡更之。有不至。追而命之。¶
公之德盛矣。公諱少連。字夷仲。吳郡人也。夏后少康以禹¶
葬會稽。次子為越王以主祀。漢封其裔孫為顧侯。纘禹之¶
緒。厥後蘞蔓。世居河南。中原戰爭。復徙吳會。自晉司空和¶
洎梁給事中耀。至公十三代矣。衣冠禮樂。為江左著族。曾¶
<pb:NFKB_QTW_p0478-03b>
王父諱君卿。晉朝柳州司馬。大父諱克忠。縉雲郡司倉參¶
軍。贈邠州刺史。烈考諱望。贈祕書監。祕書府君慕梁伯鸞¶
於陵仲子。安貞履道。不辱其身。該通六經。旁貫百代。究天¶
人之際。盡性命之端。公蘊山岳粹靈。承祖考休慶。[:#AS-9061:⿰王褱]姿偉¶
度。識達行方。志存遠大。道契先覺。每躬率耕稼。厲精墳典。¶
齒列上庠。升堂覩奧。時小宗伯薛公邕。深所歎異。以為東¶
南之美盡在。廊廟之器不孤。擢進士甲科。猶謝詩人錯薪¶
之義。丁祕書府君憂。居喪柴毀。殆至滅性。既祥而哀未忘¶
也。久之。以書判高第典校祕文。秩滿授登封主簿。時議以¶ 
<pb:NFKB_QTW_p0478-04a>
皇居在鎬。砥名之士登近甸者。俗不為東畿。殊不知樂嵩¶
少之遊。奮鴻鵠之翼。先是邑有暴虎。公以為天道可以誠¶
感。猛鷙可以仁服。乃堙塞陷穽。移檄靈岳。於是人安其居。¶
獸不為害。其通理遂性也如是。及休告東洛。居守鄭公叔¶
則辟為從事。非其所好。終以疾辭。其明年。書判超絕登第。¶
亞相于公頎推義行。詔拜監察御史。京師內亂。鑾輅時巡。¶
公節見艱危。步至行在。陳少康滅澆之計。墨翟設拒之宜。¶
帝納其忠。拜水部員外郎翰林學士。隨難南梁。遷禮部郎¶
中。加朱紱銀綬。學士如故。贊絲綸之密命。參帷幄之謀猷。¶
<pb:NFKB_QTW_p0478-04b>
屢獻嘉言。克昌大業。乘輿反正。酬勞計功。退保謙沖。口不¶
言祿。以東吳播越。叶於方墓。表求遷奉。辭志哀懇。德宗以¶
公職在近署。重違其請。乃命長男主喪。中使監護。水陸縣¶
道斂禭之飾。悉令仰給。葬於偃師縣高邑鄉邙山之趾。澤¶
漏泉壤。哀榮莫儔。尋以本官知制誥。賜金印紫綬。遷中書¶
舍人。公在翰林。僅將一紀。富平以周密自制。萬石以謹審¶
見稱。故造辟而言。詭辭而出。讜言碩畫。人莫得聞。帝深嘉¶
之。方將大任。以文昌理本。歷試其能。凡三踐列曹。再登八¶
座。一為散騎常侍。一為左丞。雖分職各殊。領者數矣。公之¶ 
<pb:NFKB_QTW_p0478-05a>
在地官也。辨土地之名物。稽夫家之眾寡。四人不瀆。五教¶
允敷。斂施以時。貴賤以節。所以法通制而濟經費也。公在¶
秩宗。明典禮以正威儀。變樂府而和上下。錯綜經術。辨論¶
俊造。黜浮偽而尚敦素。所以觀人文而化天下也。公在天¶
官。綜六典以佐邦理。糾八柄以馭㣥司。登降庸勳。權衡流¶
品。抑貪冒而進賢能。所以代天工而立人極也。珥貂騎省。¶
以直方備顧問。以謇諤處朋儕。時有權臣怙寵。人多附麗。¶
公面折其短。數而絕之。㣥臣為危。正色不撓。旋持左轄。旁¶
總機曹之事。凡三典賓貢。三掌銓衡。藻鑑表於知人。清通¶
<pb:NFKB_QTW_p0478-05b>
播於令問。萬邦輻輳。五都浩穰。命公尹京兆。以為設鈎距。¶
塗赭衣。前人之所為。不足以為四海式。於是布和平。尚簡¶
易。始務仁人之惠。無取赫赫之名。政宏大體。去有餘慕。遷¶
吏部尚書。復行太宰之職。轉兵部尚書兼御史大夫東都¶
留守。處納言之位。儀亞相之府。行二南之化。申九伐之威。¶
以洛苑間田。汝墳曠土。乞田積粟。務穡勸分。貞我律師。載¶
清東夏。孟元陽有激水之功。為當時所揜。公密薦於先帝。¶
言雖不成。識者美之。嗚呼。昭假其功。馨香其德。宜升玉鉉¶
而厎太階。天不憗遺。梁木斯壞。以貞元癸未年十月四日。¶ 

<pb:NFKB_QTW_p0478-06a>

薨於洛陽崇讓里之私第。春秋六十三。都人罷市而洒泣。¶
皇上廢朝以興悼。乃命有司。葬日給鹵簿簫鼓。追贈尚書¶
右僕射。飾終之義備矣。太常考行。諡曰敬。夫人同郡陸氏。¶
常州司馬綺之女也。蘊中饋內弼之美。女儀之德。宜配君¶
子。光我閨門。石窌未封。先公而謝。有子曰師閔。克家光烈。¶
早歲繼明。以拔萃甲科歷咸陽尉。次曰師安。太常寺太祝。¶
次曰宗彧宗憲。志文好學。不墜先業。凱風之思。有感人聲。¶
師閔等考卜先遠。以明年二月十五日。奉公洎夫人之裳¶
<pb:NFKB_QTW_p0478-06b>
帷合葬於亳邑。附先塋。禮也。以黃裳陪南宮之班列。接西¶
掖之周行。忝於史官。頗知系錄。敘事詢于故老。銘德存于¶
碩儒。追琢豐碑。永播徽烈。¶ 

* 盧徵¶ 
:PROPERTIES:
:PERSID: QTWAUT1324
:END:

徵。范陽人。歷殿中侍御史度支員外郎信州長史。遷給事¶
中。出為同州刺史。徙華州。¶ 

** 請赴任官以到任日起支課料奏¶ 
:PROPERTIES:
:TITID: QTWTIT09818
:PERSID: QTWAUT1324
:END:

內外官應直京百司及禁軍并因親勒留官等。若敕出便¶
帶職事及勒留。京官即合以敕出為上日。外官以敕到為¶
上日。如今司未經奏聞。即合同赴任者例。準貞元六年二¶ 
<pb:NFKB_QTW_p0478-07a>
月二十四日敕。待甲出後省符到任日支給俸料者。若甲¶
出未帶勒留官簽符。先下州府支替理例。未免喧爭。伏請¶
起今以後。並須挾名勒留敕到任。方為上日。支給課錢。其¶
附甲官有給脚依前勒留直諸司者。待附甲後簽符到州¶
為上日。支給課料。冀塞僥求。庶絕論訴。¶ 

* 楊憑¶ 
:PROPERTIES:
:PERSID: QTWAUT1325
:END:

憑字虛受。一字嗣仁。虢州宏農人。第進士。累官太常少卿¶
湖南江西觀察使。入為左散騎常侍。遷刑部侍郎京兆尹。¶
貶臨賀縣尉。¶ 
¶
<pb:NFKB_QTW_p0478-07b>

** 賀老人星見表¶ 
:PROPERTIES:
:TITID: QTWTIT09819
:PERSID: QTWAUT1325
:END:

臣某言。伏奉太史奏。昨八月十五日夜壽星見。奉敕宜付¶
所司者。伏以三光在天。垂象以昭德。一人御宇。應運以發¶
祥。將後天而奉時。遂瞻星而稱壽。九星納慶。萬福同歡。中¶
賀。臣聞聖人握乾以繼統。輔德以垂休。則必焜燿耿光。昭¶
宣景福。歷考圖牒。皦然明徵。謹按孫氏瑞應圖云。老人星¶
見。人主壽昌。陛下丕承寶歷。光宅天下。恢宏聖烈。允執大¶
中。化成而天道不遠。感至而星精介祉。是以去歲已出。今¶
秋又見。光靜而明。當井絡之端。色黃而潤。叶中方之位。降¶ 
<pb:NFKB_QTW_p0478-08a>
茲靈貺。實契福庭。帝圖表無疆之休。史冊傳萬祀之慶。臣¶
生逢聖代。幸覩昌期。限以藩鎮守土。不獲奔詣闕庭稱賀。¶
北望宸極。倍萬恒情。¶ 

** 唐廬州刺史本州團練使羅珦德政碑¶ 
:PROPERTIES:
:TITID: QTWTIT09820
:PERSID: QTWAUT1325
:END:

王者法天地之治。贊其化育者。其惟循吏乎。羅公牧廬江¶
七年。政洽化淳。遷領壽陽。州之耋老韋挺等。永惟州尊鞠¶
我覆我之德。若非搢紳先生之言。刊他山之石。令一郡之¶
人。入則瞻之。出則望之。則何以塞戀慕之思邪。於是同心¶
上請。遂降中詔。謂憑嘗載筆右史。請述徽烈。公珪璋秀特。¶
<pb:NFKB_QTW_p0478-08b>
奕葉蟬冕。曾祖彥榮。皇朝同州長史。王父思崇。韶睦常三¶
州刺史。烈考懷操。桂州興安縣令。世以文學政事。揚歷清¶
貫。淮海之郡。廬為大。封畧濶而土田瘠。人產寒薄。井賦尤¶
重。公由奉先令而牧是邦。性嚴而不殘。和而不流。仁可以¶
育物得眾。智可以豐財成務。勇可以蕩邪去暴。寢處冉季¶
之政。馳騁游夏之藝。廬江之俗。不好學而酷信淫祀。豪家¶
廣占田而不耕。人稀而病於吏眾。藝桑鮮而布帛疎濫。有¶
札瘥夭傷。則損敗生業。捨藥物而乞靈於鬼神。公則禁其¶
聽神。頒以良藥。為求十全之術以救活之。令春無瘧寒。夏¶ 
<pb:NFKB_QTW_p0478-09a>
無痟首之疾。又命鄉塾黨庠。緝其牆室。鄉先生總童冠子¶
弟。以淹中之禮。田何之易。上代帝王遺書。與魯春秋及百¶
王之言以教之。圓冠方屨者不補吏。不及數歲。俊造之秀¶
升於宗伯者僅四十人。又命有不耕之田。有能興耒耜者¶
聽耕之。所耕之田。因為之主。墾田滋多。歲以大穰。每里置¶
里胥一人而止。餘悉罷之。至定賦之際。集人正坐。眾議其¶
重輕。里胥書于籍。而無得措一辭焉。是以賦均而無銖兩¶
之差。勸之藝桑。以行賞罰。數年之後。環廬映陌。如雲翳日。¶
易其機杼。教令縝密。精麄中數。廣狹中量。鬻之闤闠而得¶
<pb:NFKB_QTW_p0478-09b>
善價。人以不困。郡至每歲四時。呈課屬邑之聯事。定其遲¶
速美惡而殿最之。務繁勞。人無寧止。權寵之黨。因而強丐。¶
公命縣大夫守清靜之化。四時無得離邑。唯歲終一至郡¶
計事。人樂易簡之理。咸思自言。澤國沮洳。水澇不時。郡城¶
崩剝。勞於版築。百堵興役。則竭作齊人。公命州兵食公之¶
糗糧者。度其力役多少。加給僦功緡錢。尋尺摧闕。隨補隙¶
壞。不聞鼛鼓。而百雉常峻。三代盛王。曾不遺年。聖朝立制。¶
高年者給侍丁。以遵前古養老之道。長吏不能遵行。令典¶
以垂空文。公因班春行部。宣明詔旨。當侍白髮者。捨其百¶ 
<pb:NFKB_QTW_p0478-10a>
役。齯齒知感。荷其生成。軍興以來。賦役差重。錢貴貨賤。罷¶
甿不堪。悉輸緡帛。黔首重困。公命一郡所出之貨。人皆得¶
而輸之。其上者貢于王府。其中者入于方帥。其下者以充¶
郡守㣥吏之稍食焉。人人自便。吏無侵害。其厚風俗。去疵¶
癘。勤力愛人。興利除害。不至於嚴。而人從化。故有生說於¶
其下。和氣應於其上。則有靈芝瑞雀。無情而產。重葩三秀。¶
煌煌可愛。丹喙皓質。其儀可喜。宜其超賜金增秩之寵。以¶
備公卿之闕。所以擢階品第五。書考課第一。徽章命服之¶
美。恩錫叢至。天子以壽春右郡。淮海內屏。地雄人富。東南¶
<pb:NFKB_QTW_p0478-10b>
樞轄。有介馬數百。徒兵萬人。詔公為壽州刺史本州團練¶
使。轅門洞開。貔虎洸洸。朱綅貝冑。金龜紫艾。銀鐺寵荷。恩¶
視方伯。壽春抵廬江三百里。公嘗牧茲郡。壽人望而愛之。¶
赤幃即露。壽人自理。俄有詔曰。壽州刺史羅珦。前為廬江。¶
政事居最。惠養贍助。一邦阜安。中司執法。外督州部。可兼¶
御史中丞。其宰奉先也。封畿千里。斯邑為大。墾田之數二¶
萬頃。每歲引芻粟之車九千兩。公布政有條。事皆肅給。邑¶
有園寢。多充奉之勞。中貴人率常旁午。有怙勢憑寵之吏。¶
侮慢公法。公箠殺之。強家惡子。散落他邑。政成四稔。去而¶ 
<pb:NFKB_QTW_p0478-11a>
見思。邑人姚芝等相與詣闕。請刊金石。公之佐嗣曹王臯¶
也。荊門漢上之理。和門之政。軍司馬馬彞主之。郡邑之政。¶
而公主之。征南日登峴首。命賓友。有成[:#AS-89E3:●]坐嘯之逸。言理¶
行者。甲于他邦。其後屬帥歿兵亂。人胥大恐。公從容指揮。¶
熸其同惡。軍壘和靜。不知有兵。在奉先日。天子聞公樊漢¶
丕績。理邑殊化。召入明廷。咫尺慰勉。其任理官吏京縣尉¶
甸服也。咸有勤績。稱於官司。可謂終始不回。宜享榮號者¶
矣。頌曰。¶ 

公未至止。郡無典刑。賦集役煩。人豈樂生。有里不居。有田¶
<pb:NFKB_QTW_p0478-11b>
不畊。法禁廢弛。游人縱橫。鄉有疾癘。乞靈捨藥。邑有黨庠。¶
不學將落。貧人稅重。豪家賦薄。田稀翳桑。猛虎為虐。自公¶
來思。經教大開。墾彼荊榛。化為莓苔。隘關溢廛。萬商俱來。¶
罷吏息人。老安少懷。提封之內。邑無曠土。游手滅跡。藝桑[:#AS-FB55:●¶
]¶ 
[:#AS-FBED:●]犬畝。青衿圓冠。宛若鄒¶
魯。貧均富斂。祛其疾苦。時或札瘥。害及于人。頒以良藥。絕¶
其聽神。網寬禁疎。有制有倫。出入阡陌。心勞體勤。有獸不¶
搏。由公服馴。皇奪良牧。彼肥之曲。遷臨壽春。朱英暢轂。撫¶
我何儉。舍我何速。願公壽考。享有百祿。瞻是豐碑。慰彼惸¶
獨。¶ 

<pb:NFKB_QTW_p0478-12a>

* 鄭餘慶¶ 
:PROPERTIES:
:PERSID: QTWAUT1326
:END:

餘慶字居業。鄭州滎陽人。大歷中進士。貞元中拜中書侍¶
郎同中書門下平章事。貶郴州司馬。順宗立。以尚書左丞¶
召。憲宗朝復以本官知政事。罷為太子賓客。累除太子少¶
師。封滎陽郡公。穆宗立。進位檢校司徒。卒年七十五。贈太¶
保。諡曰貞。¶ 

** 請抽京外官俸料修孔子廟堂奏¶ 
:PROPERTIES:
:TITID: QTWTIT09821
:PERSID: QTWAUT1326
:END:

請京見任文官一品以下。九品以上。及外使兼京正員官¶
<pb:NFKB_QTW_p0478-12b>
者。每月所請料錢。請率計每貫抽一十文。以充國子監修¶
造先師廟。及諸室宇繕壁。經公廨雜用之餘。益充本錢。諸¶
色隨便宜處置。臣以為歷事文吏。無非孔徒。所取至微。足¶
以資學。教化之根本。人倫之綱紀。陛下文德武功。勘亂除¶
暴。事超歷代。道貫百王。國學毀壞荒蕪。蓋以兵戎日久。而¶
修葺未暇也。今寇難滌蕩。天下砥平。爰俾耆臣。叨領儒職。¶
臣兢於受命。敢不肅恭。伏念旬時。莫過於此。伏望天恩。便¶
賜允許。仍令戶部每月據數。並以實錢付國子監。其東都¶
留司京官。亦準數率錢。便充東都國子監修理。¶ 

** 請定五六品官祭服奏¶ 
:PROPERTIES:
:TITID: QTWTIT09822
:PERSID: QTWAUT1326
:END:

<pb:NFKB_QTW_p0478-13a>

內外官服朝服入祭服者。其中五品。多有疑悞。約執事宜。¶
自今已後。其執事官是五品者。雖帶六品已下散官。即有¶
劒珮綬。其六品以下職事官。縱有五品已下散官。並不得¶
服劒珮綬。¶ 

** 左僕射賈耽神道碑¶ 
:PROPERTIES:
:TITID: QTWTIT09823
:PERSID: QTWAUT1326
:END:

公諱耽。字敦詩。其先長樂人也。七代祖元楷。因葛榮之亂¶
避地。始徙家於浮陽。隋開皇中。改浮陽為清池。今為清池¶
人也。烈祖遠則。皇德州長河尉。祖知義。皇沁州沁源主簿。¶
<pb:NFKB_QTW_p0478-13b>
贈揚州大都督。考炎之。贈尚書左僕射。皆才光道溢。器位¶
非偶。積善有遂。鍾於魏公。公天寶十載明經高第。乾元中¶
授貝州臨清尉。州縣之職。與公非宜。兵戈甫興。時不韜才。¶
公詣闕獻書。授絳州太平尉。太原節度王思禮察公器重¶
識高。涵泳萬頃。署度支判官。轉試左驍衞兵曹。試大理司¶
直監察殿中侍御史。職並如故。遂遷檢校繕部員外郎兼¶
太原少尹侍御史北都副留守。仍賜金章紫綬。就加檢校¶
禮部郎中。凡歷數使。賓待益重。奇才愈茂。宏器日彰。天下¶
士君子推公為棟梁。遷汾州刺史。在郡七年。憯怛之愛。忠¶
利之教。序四器。導五常。百姓日用而不知。熙然致於仁壽。¶ 

<pb:NFKB_QTW_p0478-14a>

烏足語其瑣細歟。徵拜鴻臚卿兼左右威遠營使。通夷狄¶
之情。序賓客之位。其有素矣。是歲拜梁州刺史兼御史中¶
丞山南西道節度觀察度支營田等使。加朝議大夫。封廣¶
川男。時守臣梁崇義。恃漢水峴山之險。負固倔強。公受詔¶
領麾下沿江東討。降均州。屯穀城。所向皆捷。以功加銀青¶
光祿大夫。上以慎理軍旅。以信夷夏。邊封謐清。而百姓宴¶
安。是時故山南西道節度使相國鄖公震洎邠寧節度使¶
張僕射獻甫。或為部刺史。或為都將。皆雄毅宏達。常流不¶
<pb:NFKB_QTW_p0478-14b>
及。忌能飛語。危疑是懼。軍帥之例。罕有全度。公前推信誠。¶
中發坦蕩。咸以事曉。加之慰薦。竟垂忠勳。兼佩將相。引張¶
推轂受脤。微公之恢朗洞識。二人曷能臻歟。在鎮三年。遷¶
檢校工部尚書襄州刺史御史大夫山南東道節度觀察¶
使。會李希烈亂常。朝廷致誅。詔公為司徒梁公勉招討副¶
使。以公懿德[:#AS-9061:⿰王褱]姿。不宜為副。寇難未平。徵拜工部尚書。職¶
崇喉舌。望允台鼎。俄以本官兼御史大夫東都留守。判東¶
都尚書省事。充東都畿汝州都防禦使。又加東都畿唐汝¶
鄧州都防禦觀察使。舊例居守不出王城。公以射藝絕倫。¶
氣橫秋霜。德宗知公信在言前。優詔特許薄狩郊甸。允所¶ 
<pb:NFKB_QTW_p0478-15a>
謂珪璋特達之德也。遷檢校尚書右僕射。充義成軍節度¶
鄭滑等州觀察處置等使。屬有鄰師。戍兵護邊。魚服鶡冠。¶
異軍三千。公弛柝罷警。門闥洞開。慮其未安。重延廊廡。坦¶
易信誠。挺出今古。海渟山峙。茫茫屹屹。培塿畎澮。安得不¶
服其洪濤峻嶠歟。凡更四鎮。踐履如一。尋以風疾。懇形封¶
章。御札名方與十全之醫馳賜。不允陳讓。俄而獲瘳。貞元¶
九年入覲。拜尚書右僕射同中書門下平章事。朝廷為之¶
寶。巖廊為之重。天下以之信向。蠻夷以之懷來。加金紫光¶
祿大夫。轉左僕射。依前平章事。遷檢校司空。依前左僕射¶
<pb:NFKB_QTW_p0478-15b>
平章事。遂嬰風疾。四表陳讓。不俞朝旨。御醫盈門。中使填¶
路。嗚呼。有盛衰也。有晝夜也。聚散之理常也。死生之變大¶
也。愚智同塵。賢不肖共轍。孰能究之哉。公為御史。先府君¶
追贈太子中允。先夫人鞠氏贈東萊縣太君。歸本郡遷葬。¶
鄉邦榮之。先府君累贈尚書左僕射。鞠太君贈齊國太夫¶
人。祖贈揚州大都督。祖妣崔氏累贈博陵郡太夫人。廟貌¶
觀德。豐碑紀烈。奉君親而載劬。啟手足而免夫。始卒之道。¶
侯其韙而。以永貞元年十月一日。薨于長安光福里之私¶
第。享年七十六。輟朝四日。再贈太傅。詔鴻臚卿渾鍊持節。¶ 

<pb:NFKB_QTW_p0478-16a>

備賻絹一千匹。米粟一千石。詔葬長安高陽原。夫人贈扶¶
風郡夫人武功蘇氏。駕部郎中守忠之孫。處士珣之女。先¶
公二十五年而歿。至是而合葬焉。秉周禮也。長子疇。太常¶
寺協律郎。凋于青春。次子疄。太子議郎。少子㽥。京兆府參¶
軍。公好古。在汾州時。於戒行尼寺家童院得晉西河王司¶
馬斌碑。太康中尚書郎索靖八分書。翳薈蕪薉之下。字可¶
辨者猶存大半。有割太原四縣以為邦邑之語。公再建於¶
寺殿之前。為尚書時。魏懷鄭汴。軍聲未輯。詔公宣遏。而兩¶
<pb:NFKB_QTW_p0478-16b>
家之難解。抑推君命。且曰服寬信也。公翫習經籍。老而不¶
倦。九流百氏。靡不該覽。通夷裔之風俗。盡山川之險易。歷¶
代沿革之自。百王廢置之由。關塞通塞之因。牧圉盛衰之¶
異。道程疎密之準。要荒享獻之數。聚米畫沙。成於指掌。矧¶
夫丹青神化。縑緗纂述。數十年來。西戎陷我河湟。其圖籍¶
志錄。泯絕散落。非公強力精專。蹂[:#AS-9D52:⿰足蘭]貫穿。靡書不探。雖賤¶
必訪。則自汧龍而西。傳疑唱謬。紛紛不已。已化為草昧。天¶
意若曰降公之聰達精博。拯厥將墜歟。興元元年。詔公譔¶
國圖。貞元十四年。先獻關中隴右及山南九州等圖。又譔¶
別錄六卷。吐蕃黃河錄共四卷。優詔裦異。賜馬一匹。銀器¶ 
<pb:NFKB_QTW_p0478-17a>
數事。錦綵三百匹。十四年冬。撰海內華夷圖成。并撰古今¶
郡國縣道四夷述四十卷。貞元十道錄四卷。賜馬兩匹。銀¶
器數事。錦綵五百匹。又內出銀榼二。蓋殊渥也。於戲。渤海¶
左涌。洪河前激。泱漭其地氣。必將有以孕育哲聖。謨明盛¶
時。為紀為綱。為棟為梁。體貳為仁。萬夫之望。豈特河海地¶
理云乎哉。亦將上動昭回。下降星精。為忠為孝。為聰為明。¶
為君子為宏器。公有大度容物也。浩無津涯。而恪慎競畏。¶
不有怠也。有明哲保身也。孰云肯綮。而端方肅祗。未嘗離¶
也。公奉親以孝。事主以忠。待天下以信。博識以強力。廉隅¶
<pb:NFKB_QTW_p0478-17b>
以砥礪。居台座十三年。秉戎律四鎮垂十五年。產不過中¶
人。日給有不暇之意。非夫脫落塵機。翺翔青冥。孰能然哉。¶
夫郤縠之說禮樂敦詩書。祭遵雖在軍旅不忘俎豆。邴吉¶
之不過汙丞相車茵。劉寬之無爛汝手。叔度之涯涘。元陽¶
之不伐。衞玠之理遣情恕。公咸頡頏恢博。得其兼備者已。¶
公考求六藝。張弓挾矢。允謂殊倫。連墮冥冥之羽。雙貫五¶
采之翬。殪豶豖之獸。圖畫歌詠。噫嘻君子多乎哉。文章之¶
製。博達而清約。盛矣。著述有未就者。歿有遺恨。疄等知公¶
與餘慶有忘年之眷。見託紀徽烈。俾鴻伐芬芳不歇。表唐¶ 
<pb:NFKB_QTW_p0478-18a>
得賢臣之目焉。銘曰。¶ 

圓方既明。淪渾粹精。辰耀騰溢。降為賢英。郁郁魏公。薰然¶
淑清。脫落瑣細。胷吞長鯨。天寶之季。北塵薦起。懷策上謁。¶
言塵可止。少年下位。事不行矣。命官絳臺。渥澤伊始。車騎¶
開府。司空晉陽。萃賢揚幕。優游抑揚。惟公聳然。落落堂堂。¶
㣥議乃曰。允膺巖廊。剖竹西河。眾蘇情結。風俗丕變。載欣¶
載悅。六鈞服猛。雙鴻一發。式是威武。洸洸烈烈。入掌九賓。¶
羽儀清都。四夷荒職。貢畫地圖。帝曰漢中。實惟爾區。廷授¶
龍節。雙旌碩儒。推轂漢南。乃司冬官。保釐成周。白馬登壇。¶
<pb:NFKB_QTW_p0478-18b>
更踐數鎮。撫人以寬。或三四年。遂成勝殘。徵弼中樞。朝廷¶
為實。謀不外揚。功宣造膝。與物宥過。意工言質。天下日用。¶
曷由窺室。知命兮死生齊。松楸列兮埏成蹊。海胷兮渾渾¶
浩浩。一指兮天和倪。謬知言之重顧。銘樂石兮悽悽。萬物¶
或幾乎息兮。惟公德兮竟隮。¶ 

** 祭杜佑太保文¶ 
:PROPERTIES:
:TITID: QTWTIT09824
:PERSID: QTWAUT1326
:END:

維元和八年歲次癸巳四月癸未朔九日辛卯。銀青光祿¶
大夫守太子太保兼判太常寺事鄭餘慶銀青光祿大夫¶
守兵部尚書王昭銀青光祿大夫吏部侍郎楊於陵中大¶ 
<pb:NFKB_QTW_p0478-19a>
夫守戶部侍郎判度支盧坦朝議大夫守刑部侍郎充諸¶
道鹽鐵轉運使王播朝議大夫權知禮部侍郎韋貫之等。¶
謹以清酌之奠。敬祭于故太保贈太傅杜公之靈。伏惟嶽¶
峙毓德。台符炳靈。實啟邦傑。佐時文明。厚仁保和。待物推¶
誠。夷道不隔。直心無營。允釐㣥官。參歷庶務。周旋四朝。出¶
入三署。顧言慎行。道在忠恕。絓組外身。江河比度。始從郎¶
位。職典邦賦。重人惜費。惠恕周布。建中之初。受命分符。報¶
政長川。擁節番禺。越俗蠻陬。是訓是濡。既撫淮楚。遂荒隋¶
都。時當徐方。俶優為虞。截河鏁流。擁滯邦輸。統以威重。簡¶
<pb:NFKB_QTW_p0478-19b>
于帝俞。鎮寧二境。並建雙旟。十萬貙虎。指揮風趨。任兼文¶
武。志尚詩書。兵賦著典。郡政來蘇。學該地理。識究元機。天¶
寵載加。時問逾積。聿來登庸。作弼邦國。邦計攸掌。國機畢¶
畫。永貞之際。宮闈秘隔。順皇沉疾。奸臣竊職。公聽㣥位。總¶
已夕惕。躬宣詔旨。捧授金冊。一人出震。㣥邪蕩滌。崇秩屢¶
增。湛恩備錫。朝登劒履。樂侔金石。沐澣良辰。宴慰親客。朱¶
輪紫綬。富盛赫奕。戒足思退。居高不危。國有大計。猶將來¶
咨。才實不器。用皆適時。位極元老。守逾謙卑。靈壽方賜。懸¶
車忽辭。冀期頤以遐保。遽樂往而哀隨。餘慶等早忝班行。¶ 

<pb:NFKB_QTW_p0478-20a>

嘗承顧盼。仰台庭以增欷。臨素車而申奠。嗚呼哀哉。伏惟¶
尚饗。¶ 

¶
