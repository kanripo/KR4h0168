#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID KR4H0168
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_-1251-1-> 
#+PROPERTY: JUAN 0125
欽定全唐文卷一百二十五¶ 

<pb:KR4h0168_NKFB_0125-01a>

* 周世宗¶ 
:PROPERTIES:
:PERSID: QTWAUT0061
:END:

帝諱榮。本姓柴氏。聖穆皇后之姪。太祖養為巳子。唐天祐¶ 
十八年生。廣順三年授開封尹。封晉王。顯德元年正月即¶ 
位。在位六年。年三十九。諡曰睿武孝文皇帝。廟號世宗。¶ 

** 贈史彥超檢校太師制¶ 
:PROPERTIES:
:TITID: QTWTIT03782
:PERSID: QTWAUT0061
:END:

故輸忠翊戴功臣鎮國軍節度華商等州觀察處置等使¶ 
兼河東道行營先鋒都指揮使檢校太保史彥超。嚴能齊¶ 
衆。武可摧凶。振鐸號軍。伸其膽勇。登鋒捍寇。誓以身先。一¶ 
<pb:KR4h0168_NKFB_0125-01b>
昨北戎阻兵。同惡相濟。爾乃力排羣醜。體中重創。雖虜騎¶ 
巳大奔。而將軍之先歿。袵金革而剛強巳矣。聽鼓鼙而傷¶ 
歎如何。言念純臣。宜膺褒美。俾追贈於崇秩。用報慰於重¶ 
泉。可贈檢校太師。¶ 

** 授景範中書侍郎平章事制¶ 
:PROPERTIES:
:TITID: QTWTIT03783
:PERSID: QTWAUT0061
:END:

朕自履宸極。思平泰階。出一令慮下民之未從。行一事懼¶ 
上元之罔祐。晨興夕惕。終歲於茲。雖禮讓漸聞興行。而風¶ 
雨未之咸若。豈刑政之斯闕。而德教之未敷哉。繇是進用¶ 
良臣。輔宣元化。雖朕志先定。亦輿情具瞻。爰擇嘉辰。誕敷¶ 
<pb:KR4h0168_NKFB_0125-02a>
明命。樞密院直學士中大夫尚書工部侍郎上柱國晉陽¶ 
縣開國男食邑三百戶賜紫金魚袋景範。昔佐先帝。每罄¶ 
嘉謨。逮事眇躬。愈傾忠節。奉上得大臣之體。檢身為君子¶ 
之儒。一昨戎輅親征。皇都是守。賛勳賢於留府。副徵發於¶ 
行營。軍政所資。國用無闕。今則靈臺偃革。宣室圖功。思先¶ 
朝欲用之言。成聖考得賢之美。俾參大政。仍掌利權。爾其¶ 
明聽朕言。往敷元化。予欲則垂象而清品彙。爾則順天道¶ 
以序彞倫。予欲恤刑名而息戰爭。爾則謹憲章而恢廟略。¶ 
天人之際懸合。軍民之事罔渝。則國相之尊。非爾孰處。邦¶ 
<pb:KR4h0168_NKFB_0125-02b>
計之重。惟才是臧。勉思倜儻以致君。勿效因循而保位。佇¶ 
聞成積。用副虛懷。可正議大夫中書侍郎平章事判三司。¶ 

** 授高麗國王王昭開府儀同三司檢校太尉制¶ 
:PROPERTIES:
:TITID: QTWTIT03784
:PERSID: QTWAUT0061
:END:

姬旦分疆。肅慎列明堂之位。武王尊德。朝鮮受箕子之封。¶ 
矧乃代守東藩。材稱閒世。襲衣冠而奉正朔。瞻象魏以走¶ 
梯航。推誠遠慕於華風。重譯來朝於興運。嘉乃丕績。宜覃¶ 
懋恩。特進檢校太尉使持節元菟州都督大義軍節度使¶ 
上柱國高麗國王王昭。地控辰韓。風行日域。命氏本神仙¶ 
之族。炳靈分象緯之精。為仁自契於太平。既觀繇巳。述職¶ 
<pb:KR4h0168_NKFB_0125-03a>
罔殊於諸夏。來奉充庭。朕嗣守鴻圖。方崇王道。禮樂征伐¶ 
之柄。盡出眇躬。山河帶礪之盟。思傳不朽。但遵聲教。豈限¶ 
遐遙。俾光燾土之封。更假自天之寵。於戲。儀同三事。無先¶ 
開府之尊。冠聳四梁。愈見上公之貴。琢蒼玉為爾珮。飾豐¶ 
貂為爾冠。用報好音。且彰柔遠。爾其仰宣朝命。下慰州民。¶ 
泛濟水為恩波。還同在藻。指家山於緱嶺。免詠式微。永為¶ 
屬國之賓。無闕外臣之禮。可授開府儀同三司檢校太尉¶ 
依前使持節元菟州諸軍事行元菟州都督充大義軍使¶ 
高麗國王。勳如故。¶ 
<pb:KR4h0168_NKFB_0125-03b>

** 追封郯王侗等制¶ 
:PROPERTIES:
:TITID: QTWTIT03785
:PERSID: QTWAUT0061
:END:

禮以緣情。恩以悼往。矧在友于之列。尤鍾惻愴之思。故皇¶ 
弟贈太保侗贈司空信等。玉葉聯芳。金莖比瑞。屬景運之¶ 
初啟。何大年之不登。未翦桐珪。連彫棣萼。俾予終鮮。實動¶ 
永懷。既登敘以無階。在䟽封而豈恡。贈其王爵。慰我天倫。¶ 
侗追封郯王。信追封王。¶ 

** 李穀罷相制¶ 
:PROPERTIES:
:TITID: QTWTIT03786
:PERSID: QTWAUT0061
:END:

鴻水未堙。舟楫賴濟川之用。密雲既雨。郊原成利物之功。¶ 
惟賢哲之保躬。蹈初終於元吉。我有良相。時惟正人。七年¶ 
<pb:KR4h0168_NKFB_0125-04a>
竭力於扶持。六氣遂乖於頤養。踰歲伏枕。九陳讓詞。敦諭¶ 
雖頻。告請彌切。暫輟秉鈞之任。不移論道之資。仍益戶封。¶ 
斯為異數。推忠協謀佐理功臣特進守司空門下侍郎同¶ 
中書門下平章事監修國史上柱國隴西郡開國公食邑¶ 
一千五百戶食實封二百戶李穀。昔事先朝。勤勞王室。暨¶ 
登上相。佐佑朕躬。疾因憂國而有加。志在避權而知足。煩¶ 
燮調而斯久。釋難重以為宜。漸俟痊平。別期委任。俾展輅¶ 
車之禮。用光水土之官。惟爾誠明。當體優異。凡百有位。知¶ 
予尚賢。可守司空。加食邑五百戶食實封二百戶。功臣散¶ 
<pb:KR4h0168_NKFB_0125-04b>
官勳如故。仍令所司擇日。備禮冊命。¶ 

** 興制舉制¶ 
:PROPERTIES:
:TITID: QTWTIT03787
:PERSID: QTWAUT0061
:END:

制策懸科。前朝盛事。莫不訪賢良於側陋。求讜正於箴規。¶ 
殿庭之閒。帝王親試。其或大裨於國政。有益於時機。則必¶ 
待以優恩。縻之好爵。拔奇取異。無尚於茲。得人者昌。於是¶ 
乎在。爰從近代。久廢此科。懷才抱器者鬱而不伸。隱耀韜¶ 
光者晦而莫出。遂使翹翹之楚。多致於棄捐。皎皎之駒。莫¶ 
就於縻縶。遺才滯用。闕孰甚焉。天下諸色人中。有賢良方¶ 
正。能直言極諫。經學優深。可為師法。詳閑吏理。達於教化¶ 
<pb:KR4h0168_NKFB_0125-05a>
者。不限前資見任職官。黃衣草澤。並許應詔。其逐處州府。¶ 
依每歲貢舉人試例。差官別考試解送尚書吏部。仍量試¶ 
策論三道。共三千言以上。當日內取文理俱優人物爽秀¶ 
者。方得解送。取來年十月集上都。其登朝官亦許上表自¶ 
舉。¶ 

** 加贈皇從弟守愿等官制¶ 
:PROPERTIES:
:TITID: QTWTIT03788
:PERSID: QTWAUT0061
:END:

故皇從弟贈左領軍衞將軍守愿贈左監門衞將軍奉超¶ 
贈左千牛衞將軍遜等。天潢演派。棣萼騰芳。咸敦孝悌之¶ 
情。並著謙和之譽。頃因季代。不享遐齡。每念非辜。難忘有¶ 
<pb:KR4h0168_NKFB_0125-05b>
慟。宜加贈典。復賁泉扃。守愿可贈左衞大將軍。奉超可贈¶ 
右衞大將軍。遜可贈左武衞大將軍。¶ 

** 命薦舉令錄詔¶ 
:PROPERTIES:
:TITID: QTWTIT03789
:PERSID: QTWAUT0061
:END:

令錄之官。政理之本。親民總務。在幹與廉。雖銓衡舊規。每¶ 
常慎擇。而縉紳多士。難以具知。爰開舉善之門。以廣用才¶ 
之道。應在朝文資官翰林學士兩省官內。有曾歷藩郡賓¶ 
職州縣官者。宜令各舉堪為令錄者一人。務在強明清慎。¶ 
公平勤恪。其中有巳曾任令錄。亦許稱舉。並當擢用。不拘¶ 
選限資敘。雖姻族近親。亦無妨嫌。只須舉狀內具言。除官¶ 
<pb:KR4h0168_NKFB_0125-06a>
之日。仍署舉主姓名。若在官貪濁不公。懦弱不理。或職務¶ 
廢闕。或處斷乖違。並量事狀重輕。連坐舉主。仍令御史臺¶ 
催促本官。旋具奏聞。限兩月內舉狀齊足。如出使在外者。¶ 
候回日準此指揮。務在稱揚循吏。激勸官途。庶符用乂之¶ 
方。共布惟和之政。¶ 

** 求言詔¶ 
:PROPERTIES:
:TITID: QTWTIT03790
:PERSID: QTWAUT0061
:END:

善操理者。不能有全功。善處身者。不能無過失。雖堯舜禹¶ 
湯之上聖。文武成康之至明。尚猶思逆耳之言。求苦口之¶ 
藥。何況後人之不逮哉。朕承先帝之靈。居至尊之位。涉道¶ 
<pb:KR4h0168_NKFB_0125-06b>
猶淺。經事未深。嘗懼昏蒙。不克負荷。自臨宸極。巳過周星。¶ 
至於刑政取舍之閒。國家措置之事。豈能盡是。須有未周。¶ 
朕猶自知。人豈不察。而在位者未有一人指朕躬之過失。¶ 
食祿者曾無一言論時政之是非。豈朕之寡昧。不足與言¶ 
耶。豈人之循默。未肯盡心耶。豈左右前後。有所畏忌耶。豈¶ 
高卑疎近。自生閒別耶。古人云。君子大言受大祿。小言受¶ 
小祿。又云。官箴王闕。則是士大夫之有祿位。無不言之人。¶ 
然則為人上者。不能感其心而致其言。此朕之過也。得不¶ 
求骨鯁之辭。詢正直之議。共申裨益。庶洽治平。朕於卿大¶ 
<pb:KR4h0168_NKFB_0125-07a>
夫。才不能盡知。面不能盡識。若不採其言而觀其行。審其¶ 
意而察其忠。則何以見器略之淺深。任用之當否。若言之¶ 
不入。罪實在予。苟求之不言。將誰執咎。應內外文武臣僚。¶ 
今後或有所見所聞。並許上章論諫。若朕躬之有闕失。得¶ 
以盡言。時政之有瑕疵。勿宜有隱。方求名實。豈尚虛華。苟¶ 
或素不工文。但可直書其事。理有謬誤者。當期舍短。言涉¶ 
傷忤者。必與留中。所冀盡情。免至多慮。諸有司局公事者。¶ 
各宜舉職。事有不便者。革之可也。理有可行者。舉之可也。¶ 
勿務因循。漸成訛謬。臣僚有出使在外迴者。苟或知黎庶¶ 
<pb:KR4h0168_NKFB_0125-07b>
之利病。聞官吏之優劣。當具敷奏。以廣聽聞。班行職位之¶ 
中。遷除改轉之際。即當考陳力之輕重。較言事之否臧。奉¶ 
公切直者。當議甄升。臨事蓄縮者。須行抑退。翰林學士兩¶ 
省官職居侍從。乃論思諫諍之司。御史臺官任處憲司。是¶ 
擊搏糾彈之地。論其職分。尤異羣官。如逐任官內。無所獻¶ 
替啟發彈舉者。三月限滿。合遷轉時。宜令中書門下先奏¶ 
取進止。凡爾有位。宜悉朕懷。¶ 

** 京城別築羅城詔¶ 
:PROPERTIES:
:TITID: QTWTIT03791
:PERSID: QTWAUT0061
:END:

惟王建國。實曰京師。度地居民。固有前則。東京華夷臻湊。¶ 

<pb:KR4h0168_NKFB_0125-08a>
水陸會通。時向隆平。日增繁盛。而都城因舊。制度未恢。諸¶ 
衞軍營。或多窄隘。百司公署。無處興修。加以坊市之中。邸¶ 
店有限。工商外至。億兆無窮。僦賃之資。添增不定。貧闕之¶ 
戶。供辦實艱。而又屋宇交連。街衢湫隘。入夏有暑濕之苦。¶ 
居常多煙火之憂。將便公私。須廣都邑。宜令所司於京城¶ 
四面別築羅城。先立標幟。候將來冬末春初。農務閒時。即¶ 
量差近甸人夫。漸次修築。春作纔動。便令放散。如或土功¶ 
未畢。則迤邐次年修築。所冀寬容辦集。今後凡有營葬。及¶ 
興置宅竈并草市。並須去標幟七里外。其標幟內。候官中¶ 
<pb:KR4h0168_NKFB_0125-08b>
擘畫定街巷軍營倉場諸司公廨院務了。百姓即任營造。¶ 

** 毀私建寺院禁私度僧尼詔¶ 
:PROPERTIES:
:TITID: QTWTIT03792
:PERSID: QTWAUT0061
:END:

釋氏真宗。聖人妙道。助世勸善。其利甚優。前代以來。累有¶ 
條貫。近年巳降。頗紊規繩。近覽諸州奏聞。繼有緇徒犯法。¶ 
蓋無科禁。遂至尤違。私度僧尼。日增猥雜。創修寺院。漸至¶ 
繁多。鄉村之中。其弊轉甚。漏網背軍之輩。苟剃削以逃刑。¶ 
行姦為盜之徒。託住持而隱惡。將隆教法。須辨否臧。宜舉¶ 
舊章。用革前弊。諸道府州縣鎮村坊應有勅額寺院。一切¶ 
仍舊。其無勅額者。並仰停廢。所有功德佛像及僧尼。並騰¶ 
<pb:KR4h0168_NKFB_0125-09a>
併於合留寺院內安置。天下諸縣城郭內。若無勅額寺院。¶ 
祗於合停廢寺院內。選功德屋宇最多者。或寺院僧尼各¶ 
留一所。若無尼住。祗留僧寺院一所。諸軍鎮坊郭及二百¶ 
戶巳上者。亦依諸縣例指揮。如邊遠州郡無勅額寺院處。¶ 
於停廢寺院內。僧尼各留兩所。今後並不得創造寺院蘭¶ 
若。王公戚里諸道節刺巳下。今後不得奏請創造寺院。及¶ 
請開置戒壇。男子女子。如有志願出家者。並取父母祖父¶ 
母處分。巳孤者取同居伯叔兄弟處分。候聽許方得出家。¶ 
男年十五巳上。念得經文一百紙。或讀得經文五百紙。女¶ 
<pb:KR4h0168_NKFB_0125-09b>
年十三巳上。念得經文七十紙。或讀得經文三百紙者。經¶ 
本府陳狀乞剃頭。委錄事參軍本判官試驗經文。其未剃¶ 
頭閒。須留髮髻。如有私剃頭者。却勒還俗。其本師主決重¶ 
杖勒還俗。仍配役三年。兩京大名府京兆府青州各處置¶ 
戒壇。候受戒時。兩京委祠部差官引試。其大名府等三處。¶ 
祗委本判官錄事參軍引試。如有私受戒者。其本人師主¶ 
臨壇三綱知事僧尼。並同私剃頭例科罪。應合剃頭受戒¶ 
人等。逐處聞奏。候勅下委祠部給付憑由。方得剃頭受戒。¶ 
應男女有父母祖父母在。別無兒息侍養。不聽出家。曾有¶ 
<pb:KR4h0168_NKFB_0125-10a>
罪犯。遭官司刑責之人。及棄背父母逃亡奴婢。姦人細作。¶ 
惡逆徒黨。山林亡命。未獲賊徒。負罪潛竄人等。並不得出¶ 
家剃頭。如有寺院輒容受者。其本人及師主三綱知事僧¶ 
尼。鄰房同住僧尼。並仰收捉禁勘。申奏取裁。僧尼俗士。自¶ 
前多有捨身燒臂鍊指。釘截手足。帶鈴挂燈。諸般毀壞身¶ 
體。戲弄道具。符禁左道。妄稱變現。還魂坐化。聖水聖燈妖¶ 
幻之類。皆是聚衆眩惑流俗。今後一切止絕。如有此色人。¶ 
仰所在嚴斷。遞配邊遠。仍勒歸俗。其所犯罪重者。準格律¶ 
處分。每年造僧帳兩本。其一本奏聞。一本申祠部。逐年四¶ 
<pb:KR4h0168_NKFB_0125-10b>
月十五日後。勒諸縣取索管界寺院僧尼數目申州。州司¶ 
攅帳。至五月終巳前。文帳到京。僧尼籍帳內無名者。並勒¶ 
還俗。其巡禮行脚。出入往來。一切取便。¶ 

** 令點檢祠祭詔¶ 
:PROPERTIES:
:TITID: QTWTIT03793
:PERSID: QTWAUT0061
:END:

今後諸處祠祭。應有牲牢香幣饌料供具等。仰委本司官¶ 
吏躬親較。務在精至。行事儀式。依附禮經。大祠祭合用¶ 
樂者。仍須祀前教習。凡關祀事。宜令太常博士及監察御¶ 
史用心點檢。稍或因循。必行朝典。¶ 

** 答張昭進兵法詔¶ 
:PROPERTIES:
:TITID: QTWTIT03794
:PERSID: QTWAUT0061
:END:

<pb:KR4h0168_NKFB_0125-11a>

朕昔覽兵書。麤知前事。將觀機要。委卿撰述。曾未踰時。遠¶ 
來呈進。披尋之際。備見精詳。論戰法之大綱。與孫吳而共¶ 
貫。賴卿博學。副朕所懷。宜示頒宣。用明恩寵。嘉奬在念。再¶ 
三不忘。今賜卿衣著二百匹。銀器一百兩。¶ 

** 平揚州諭諸道詔¶ 
:PROPERTIES:
:TITID: QTWTIT03795
:PERSID: QTWAUT0061
:END:

朕自渡長淮。尋清千里。戎輅方期於南下。金陵哀告而上¶ 
章。乞駐禁軍。稱臣待罪。念其危迫。未遣攻收。不謂忽逞狂¶ 
謀。又屯殘寇。韓令坤趙韓等。憤其姦詐。勠力掃除。銳旅纔¶ 
交。賊徒大敗。生擒偽將。盡奪樓船。竚於旦夕之閒。便見澄¶ 
<pb:KR4h0168_NKFB_0125-11b>
清之運。凡聞克捷。諒極懽呼。¶ 

** 慎擇諸司寺監官詔¶ 
:PROPERTIES:
:TITID: QTWTIT03796
:PERSID: QTWAUT0061
:END:

諸司職員。皆係奏補。當執役之際。悉藉公勤。及聽選之時。¶ 
尤資幹敏。苟非慎擇。漸致因循。應諸司寺監。今後收補役¶ 
人。並須人材俊利。身言可採。書札堪中。自前行止。委無訛¶ 
濫。勒本司關送吏部。引驗人材。考校筆札。其中選者。連所¶ 
試書跡及正身。引過中書。餘從前後格勅處分。仍每年祗¶ 
得一度奏補。¶ 

** 許京城街道取便種樹掘井詔¶ 
:PROPERTIES:
:TITID: QTWTIT03797
:PERSID: QTWAUT0061
:END:

<pb:KR4h0168_NKFB_0125-12a>

輦轂之下。謂之浩穰。萬國駿奔。四方繁會。此地比為藩翰。¶ 
近建都城。人物諠闐。閭巷隘陿。雨雪則有泥濘之患。風旱¶ 
則有火燭之憂。每遇炎蒸。易生疫疾。近者開廣都邑。展引¶ 
街坊。雖然暫勞。久成大利。朕昨自淮上。迴及京師。周覽康¶ 
衢。更思通濟。千門萬戶。庶諧安逸之心。盛暑隆冬。倍減寒¶ 
溫之苦。其京城內街道濶五十步者。許兩邊人戶各於五¶ 
步內取便。種樹掘井。修蓋涼棚。其三十步以下至二十五¶ 
步者。各與三步。其次有差。¶ 

** 修梁均帝唐清泰帝實錄詔¶ 
:PROPERTIES:
:TITID: QTWTIT03798
:PERSID: QTWAUT0061
:END:
<pb:KR4h0168_NKFB_0125-12b>

書契巳來。史冊相繼。明君暗主。罔或遺之。所以紀一時之¶ 
興亡。為千古之鑒戒。梁均帝唐清泰二主。皆居大寶。奄宅¶ 
中區。雖負扆當陽。不享延洪之數。而編年紀事。宜存纂錄¶ 
之規。用備闕文。永傳來裔。其梁均帝唐清泰二主實錄。宜¶ 
差兵部尚書張昭修纂。其同修纂官員。亦委張昭定名奏¶ 
請。¶ 

** 修太祖實錄詔¶ 
:PROPERTIES:
:TITID: QTWTIT03799
:PERSID: QTWAUT0061
:END:

伏以太祖聖神恭肅文武孝皇帝削平多難。開啟洪圖。用¶ 
干戈而清域中。修禮樂而治天下。克勤克儉。乃武乃文。八¶ 
<pb:KR4h0168_NKFB_0125-13a>
紘方混於車書。三載忽遺於弓劒。英謀睿略。既高冠於前¶ 
王。聖德神功。尚未編於信史。詢於典禮。闕孰甚焉。宜垂不¶ 
朽之文。以永無疆之美。其太祖聖神恭肅文武孝皇帝實¶ 
錄。宜差兵部尚書張昭修纂。其同修纂官員。委張昭定名¶ 
奏請。¶ 

** 求遺書詔¶ 
:PROPERTIES:
:TITID: QTWTIT03800
:PERSID: QTWAUT0061
:END:

史館所少書籍。宜令本館諸處求訪補填。如有收得書籍¶ 
之家。並許進納。其進書人部帙多少。等第各與恩澤。如是¶ 
卷帙少者。量給資帛。如館內巳有之書。不在進納之限。¶ 
<pb:KR4h0168_NKFB_0125-13b>

** 春令赦宥詔¶ 
:PROPERTIES:
:TITID: QTWTIT03801
:PERSID: QTWAUT0061
:END:

朕自守丕圖。嘗勤庶政。念萬方之至廣。終日勞心。恐一物¶ 
之未蘇。通宵不寐。屬乾元資始。春日載陽。升紫殿以發德¶ 
音。秉鎮圭而朝羣后。順青帝發生之令。體元穹亭育之仁。¶ 
思與羣生。同慶嘉運。及物之澤。罔閒於幽遐。作解之恩。宜¶ 
均於雷雨。應天下見禁罪人。除犯大辟外。一切釋放。應諸¶ 
色亡命之人。官中自來追捕未獲者。今並放罪。諸道州府¶ 
應欠顯德三年終巳前秋夏稅物。並與除放。諸處敗闕場¶ 
院人員。自來累行徵督。尚有逋欠。實無抵當者。宜令三司¶ 
<pb:KR4h0168_NKFB_0125-14a>
具欠分析數目聞奏。別候指揮。內外文武職官。自前曾有¶ 
犯罪停免黜削人等。宜令中書門下樞密院具罪犯因繇¶ 
聞奏。別候進止。應淮南界內百姓。宜令行營將校告報諸¶ 
軍。不得俘虜傷害。應有文學之吏。武勇之人。或幕府州縣¶ 
官等。臨事強明。在任有所振舉。為衆稱譽者。宜令所在長¶ 
吏具名聞奏。在朝文武臣僚。於知識人中有如此者。亦可¶ 
公舉。並當擢用。待之厚祿。於戲。帝王之於億兆也。教之化¶ 
之。納於仁壽。當五兵未戢。舜干暫舞於兩階。洎中夏小康。¶ 
湯網宜開於三面。用示好生之德。竚遵且格之言。凡被照¶ 
<pb:KR4h0168_NKFB_0125-14b>
臨。體朕至意。¶ 

** 受壽州降諭天下詔¶ 
:PROPERTIES:
:TITID: QTWTIT03802
:PERSID: QTWAUT0061
:END:

朕昨者再舉銳師。重清淮甸。憑元穹之助順。賴將相之協¶ 
心。盡致援軍。便臨孤壘。劉仁贍智勇俱竭。請罪軍門。相次¶ 
遣男。奉表輸誠。乞全生聚。今月十一日大陳兵衆。直扺城¶ 
池。劉仁贍率在城兵士一萬餘衆。及軍府將吏僧道百姓¶ 
等。出城納款。尋便撫安。壽春既靜於煙塵。江表竚同於文¶ 
軌。遠聞克捷。當慰衷誠。¶ 

** 賜劉仁贍詔¶ 
:PROPERTIES:
:TITID: QTWTIT03803
:PERSID: QTWAUT0061
:END:

<pb:KR4h0168_NKFB_0125-15a>

朕昨者再幸淮淝。盡平諸砦。念一城之生靈。久困重圍。豁¶ 
三面之疎網。少寬疲瘵。果聞感義。累貢來章。卿受任江南。¶ 
鎮茲淮甸。踰年固守。誠節不虧。近代封疆之臣。卿且無愧。¶ 
忠烈迴翔之際。不失事機。萬民獲保於安全。一境便期於¶ 
舒泰。卿便可宣達恩信。慰撫軍城。將覿儀形。良增欣沃。覽¶ 
奏嘉奬。再三在懷。¶ 

** 賜劉仁贍詔¶ 
:PROPERTIES:
:TITID: QTWTIT03804
:PERSID: QTWAUT0061
:END:

朕臨御萬邦。推誠克巳。當五兵未戢。雷霆宣震耀之功。暨¶ 
萬旅投戈。覆載示生成之德。況卿等受任本國。保茲列藩。¶ 
<pb:KR4h0168_NKFB_0125-15b>
勠力邦家。將帥常道。救援不及。迴翔得宜。事主盡心。何罪¶ 
之有。巳令宣諭。當體優恩。勉自保調。無更疑慮。稱奬在念。¶ 
寤思不忘。¶ 

** 追封越王誼等詔¶ 
:PROPERTIES:
:TITID: QTWTIT03805
:PERSID: QTWAUT0061
:END:

父子之道。聖賢不忘。再思夭閼之端。愈動悲傷之抱。故皇¶ 
子賜左驍衞大將軍誼贈左武衞大將軍誠贈左屯衞大¶ 
將軍諴等。鳳雛龍翰。嘗聳其殊姿。玉折蘭摧。早罹於非禍。¶ 
載惟往事。有足傷懷。宜增一字之封。仍贈三台之秩。表吾¶ 
追念。慰乃英靈。誼追封越王。誠追封吳王。諴追封韓王。¶ 

<pb:KR4h0168_NKFB_0125-16a>

** 求直言詔¶ 
:PROPERTIES:
:TITID: QTWTIT03806
:PERSID: QTWAUT0061
:END:

朕暇日觀書。見前代名臣。議時政得失。皆直指其事。不尚¶ 
枝詞。舉一善必適其材。懲一惡必當其咎。故能中外無壅。¶ 
悔吝不生。居上者聽之而不疑。在下者言之而無罪。嘻。埋¶ 
輪都亭。惡梁冀也。陳屍下室。進蘧瑗也。曹參期獄市無撓。¶ 
充國議屯田之制。李勉嫉惡。謂盧為姦邪。詩人樂善。美¶ 
張仲之孝友。皆明述臧否。端若貫珠。時主聞之。可以區別。¶ 
施於臣僚。得事君盡忠之義。用之邦國。有從諫如流之稱。¶ 
爰自近朝。頗虧公道。上封事者。言無可採。議刑罰者。事不¶ 
<pb:KR4h0168_NKFB_0125-16b>
酌中。論阿黨則莫顯姓名。述正直則曾無按據。卒歲延納。¶ 
終無可觀。為臣事君。不當如是。今後每遇入閣。其待制官¶ 
候對。及文武臣僚非時所上章䟽。並須直書其事。不得隱¶ 
情。但云某人有文。某人有武。某人曉錢穀。某人能理人。某¶ 
處所官吏因循。某州縣刑獄冤濫。某事利於國而未舉。某¶ 
事害於民而未除。經營四方者術策何施。裨賛萬機者闕¶ 
遺何補。何人讜正之士。何人詐偽之端。苟上下同心。則綱¶ 
紀有序。當寡昧求理之際。適賢良獻可之時。當極言之。朕¶ 
自詳覽。黜陟二柄。期於必行。咨爾羣僚。各體深意。其待制¶ 
<pb:KR4h0168_NKFB_0125-17a>
候對官。今後於文班內論次充。不在只取刑法官。¶ 

** 飭州縣清釐詞狀詔¶ 
:PROPERTIES:
:TITID: QTWTIT03807
:PERSID: QTWAUT0061
:END:

準令諸論田宅婚姻。起十一月一日至三月三十日。州縣¶ 
爭論。舊有釐革。每至農月。貴塞訟端。近聞官吏因循。繇此¶ 
成弊。凡有訴競。故作逗遛。至時而不與盡詞。入務而即便¶ 
停罷。強猾者因此得志。孤弱者無以自伸。起今後應有人¶ 
論訴物業婚姻。取十一月一日後許陳詞狀。至二月三十¶ 
日權停。自二月三十日巳前。如巳有陳詞。至權停日公事¶ 
未了絕者。仰本處州縣亦與盡理勘逐。須見定奪了絕。其¶ 
<pb:KR4h0168_NKFB_0125-17b>
本處官吏如敢違慢。並當重責。其三月一日後至十月三¶ 
十日前。如有婚田詞訟者。州縣不得與理。若是交相侵奪。¶ 
情理妨害。不可停滯者。不拘此限。¶ 

** 令舉軍職詔¶ 
:PROPERTIES:
:TITID: QTWTIT03808
:PERSID: QTWAUT0061
:END:

文武之道迭用。軍旅之事非輕。朝廷方整車徒。欲清區宇。¶ 
咸資戎事。甚渴雄才。勇鷙之人。每延頸而在念。照臨之內。¶ 
非博訪以難知。應在朝上將軍統軍大將軍將軍率府率¶ 
副率等。宜令各舉有武勇膽力。騎射趫捷。堪為軍職者三¶ 
兩人。仍具年歲及歷職去處奏聞。如巳在禁軍者。不在稱¶ 
<pb:KR4h0168_NKFB_0125-18a>
舉。俟舉到日。並當此職騎射。看驗人材。雖是姻親。亦許公¶ 
舉。但於狀內具言。如任用之後。不副所舉。即量事輕重。連¶ 
坐舉主。¶ 

** 定考滿月限詔¶ 
:PROPERTIES:
:TITID: QTWTIT03809
:PERSID: QTWAUT0061
:END:

職官攸設。數易則弊生。政理所施。久行則民信。前典有三¶ 
載考績之義。昔賢垂三年報政之規。將欲化民。莫如師古。¶ 
諸道幕職州縣官。依舊制以三十箇月為滿。起今年正月¶ 
一日後。所授官並以三周年為月限。閏月不在其內。每年¶ 
常調選人及諸色求仕人。取十月一日巳前到京。下納文¶ 
<pb:KR4h0168_NKFB_0125-18b>
解及陳乞文狀。委所司依舊例磨勘注授。至十二月上旬¶ 
終。並須了畢。便令赴官。限二月終以前到任。若違程。仰本¶ 
處不得放上。且令舊官在任。如是無故違程。依格殿選。其¶ 
有故違程者。須分明出給得所在憑由。許至前冬赴集。今¶ 
年赴任者。不在此例。其特勅除授。及隨幕判官。赴任不拘¶ 
時月之限。應授官人至滿日。替人未到閒。宜令且守本官。¶ 
主當公事。依舊請俸。州府亦不得差署攝官替下。如是遭¶ 
喪停任。身故假滿。非時闕官之時。只可差前資正官及有¶ 
出身人承攝。如逐處無正官及有出身人。即選清強人承¶ 
<pb:KR4h0168_NKFB_0125-19a>
攝。仍依正官例支與俸錢。具名奏聞。¶ 

** 駮落郭峻趙保雍等及第詔¶ 
:PROPERTIES:
:TITID: QTWTIT03810
:PERSID: QTWAUT0061
:END:

比者以近年貢舉。頗是因循。頻詔有司。精加試練。所冀去¶ 
留無濫。優劣昭然。昨據貢院奏。今年新及第進士等所試¶ 
文字。頗有否臧。爰命詞臣。再令考覆。庶涇渭之不雜。免玉¶ 
石之相參。其劉垣單貽慶李頌徐緯張覲等。詩賦稍優。宜¶ 
放及第。王汾據其文字。亦未精當。念以頃曾駮落。特與成¶ 
名。熊若谷陳保衡皆是遠人。深可嗟念。亦放及第。郭峻趙¶ 
保雍楊丹安元度張昉董咸則杜思道等。未甚苦辛。並從¶ 
<pb:KR4h0168_NKFB_0125-19b>
退黜。更宜修進。以俟將來。知貢院右諫議大夫劉濤。選士¶ 
不當。有失用心。可責授右賛善大夫。俾令省過。以戒當官。¶ 

** 頒賜諸道元稹均田圖詔¶ 
:PROPERTIES:
:TITID: QTWTIT03811
:PERSID: QTWAUT0061
:END:

朕以寰宇雖安。蒸民未泰。當乙夜觀書之際。較前賢阜俗¶ 
之方。近覽元稹長慶集。見在同州時所上均田表。較當時¶ 
之利病。曲盡其情。俾一境之生靈。咸受其賜。傳於方冊。可¶ 
得披尋。因令裂素成圖。直書其事。庶王公觀覽。觸事經心。¶ 
利於國而便於民。無亂條理。背於經而合於道。盡繫變通。¶ 
但要適宜。所務濟世。繄乃勳舊。共庇黎元。今賜元稹所奏¶ 
<pb:KR4h0168_NKFB_0125-20a>
均田圖一面。至可領也。¶ 

** 賜諸道均田詔¶ 
:PROPERTIES:
:TITID: QTWTIT03812
:PERSID: QTWAUT0061
:END:

朕以干戈既弭。寰海漸寧。言念黎元。務令通濟。須議普行¶ 
均定。所貴求適重輕。卿受任方隅。深窮理本。必能副寡昧¶ 
平分之意。察鄉閭致弊之源。明示條章。用分憂寄。竚聆集¶ 
事。允屬推公。今差使臣往彼括。餘從別勅處分。¶ 

** 定學士朝請例詔¶ 
:PROPERTIES:
:TITID: QTWTIT03813
:PERSID: QTWAUT0061
:END:

翰林學士職係禁庭。地居親近。與班行而既異。在朝請以¶ 
宜殊。起今後當直下直學士。並宜令逐日起居。其當直學¶ 
<pb:KR4h0168_NKFB_0125-20b>
士。仍赴晚朝。¶ 

** 答竇儼詔¶ 
:PROPERTIES:
:TITID: QTWTIT03814
:PERSID: QTWAUT0061
:END:

竇儼所上封章。備陳政要。舉當今之急務。疾近世之因循。¶ 
器識可嘉。辭理甚當。故能立事。無愧莅官。所請編集大周¶ 
通禮大周正樂宜依。仍令於內外職官前資前名中。選擇¶ 
文學之士。同共編集。具名以聞。委儼總領其事。所須紙筆。¶ 
下有司供給。¶ 

** 賜偽泉州節度使留從效詔¶ 
:PROPERTIES:
:TITID: QTWTIT03815
:PERSID: QTWAUT0061
:END:

黃禹錫至。省所上表。歸附大朝。兼於京都置邸務。事具悉。¶ 

<pb:KR4h0168_NKFB_0125-21a>
卿自保全土宇。惠養黎元。立功早達於機權。臨事固無於¶ 
凝滯。乃能望中原而內附。陳方略以輸誠。永言恭勤。良多¶ 
嘉奬。爰自江南通和之後。朝廷禮遇方深。用恩信以綏懷。¶ 
俾寰區而是則。兼以卿本道地鄰江表。常奉金陵。遽有改¶ 
圖。理宜盡善。如上都置邸。與彼抗衡。雖百谷朝宗。無以異¶ 
也。¶ 

** 詳定雅樂詔¶ 
:PROPERTIES:
:TITID: QTWTIT03816
:PERSID: QTWAUT0061
:END:

禮樂之重。國家所先。近朝巳來。雅音廢墜。雖時運之多故。¶ 
亦官守之因循。遂使擊拊之音。空留梗㮣。旋相之法。莫究¶ 
<pb:KR4h0168_NKFB_0125-21b>
指歸。樞密使王朴。博識古今。懸通律呂。討尋舊典。撰集新¶ 
聲。定六代之正音。成一朝之盛事。其王朴所奏旋宮之法。¶ 
宜依張昭等議狀行。仍令有司依調制曲。其閒或有疑滯。¶ 
更委王朴裁酌施行。¶ 

** 祭司寒勅¶ 
:PROPERTIES:
:TITID: QTWTIT03817
:PERSID: QTWAUT0061
:END:

據月令。孟冬祭司寒於北郊。其司寒一祠。一且準月令施¶ 
行。藏冰開冰。祭司寒之神。事屬別祭。後有冰室。尚取指揮。¶ 

** 令張昭田敏校勘經典釋文勅¶ 
:PROPERTIES:
:TITID: QTWTIT03818
:PERSID: QTWAUT0061
:END:

經典之來。訓釋為重。須資鴻博。共正疑訛。庶使文字精研。¶ 

<pb:KR4h0168_NKFB_0125-22a>
免至傳習眩惑。其經典釋文。巳經本監官員校勘外。宜差¶ 
兵部尚書張昭太常卿田敏詳校。¶ 

** 駮落新進士嚴說等勅¶ 
:PROPERTIES:
:TITID: QTWTIT03819
:PERSID: QTWAUT0061
:END:

尚書禮部貢院奏。今年新及第進士李覃嚴說何儼武允¶ 
成王汾閭邱舜卿楊徽之任惟吉趙鄰幾周度張慎微王¶ 
翥馬文劉選程浩然李震等一十六人所試詩賦文論策¶ 
等。國家設貢舉之司。求英俊之士。務詢文行。方中科名。比¶ 
聞近年巳來。多有濫進。或以年勞而得第。或因媒勢以出¶ 
身。今歲所放舉人。試令看詳。果見紕繆。須至去留。其李覃¶ 
<pb:KR4h0168_NKFB_0125-22b>
何儼楊徽之趙鄰幾等四人。宜放令及第。其嚴說武允成¶ 
王汾閭邱舜卿任惟吉周度張慎微王翥馬文劉選程浩¶ 
然李震等一十二人。藝學未精。並宜勾落。且令苦學。以俟¶ 
再來。禮部侍郎劉溫叟。失於選士。頗屬因循。據其過尤。合¶ 
行譴謫。尚示寬恕。特與矜容。劉溫叟放罪。其將來貢舉公¶ 
事。仍令所司別具條理聞奏。¶ 

** 令毀銅器鑄錢勅¶ 
:PROPERTIES:
:TITID: QTWTIT03820
:PERSID: QTWAUT0061
:END:

國家之利。泉貨為先。近朝巳來。久絕鑄造。至於私下。不禁¶ 
銷鎔。歲月漸深。奸弊尤甚。今採銅興冶。立監鑄錢。冀便公¶ 
<pb:KR4h0168_NKFB_0125-23a>
私。宜行條制。起今後除朝廷法物軍器官物及鏡。並寺觀¶ 
內鐘磬鈸相輪火珠鈴鐸外。其餘銅器。一切禁斷。應兩京¶ 
諸道州府銅象器物。諸色裝鉸所用銅。限勅到五十日內。¶ 
並須毀廢送官。其私下所納到銅。據斤兩給付價錢。如出¶ 
限有隱藏。及埋窖使用者。一兩至一斤。所犯人及知情人¶ 
徒二年。所由節級四鄰杖七十。捉事告事人賞錢十貫。一¶ 
斤至五斤。所犯及知情人各徒三年。所由節級四鄰杖九¶ 
十。捉事告事人賞錢二十貫。五斤巳上。不計多少。所犯人¶ 
處死。知情人徒二年。配役一年。所由節級四鄰杖一百。捉¶ 
<pb:KR4h0168_NKFB_0125-23b>
事告事人賞錢三十貫。其人戶若納到熟銅。每斤官中給¶ 
錢一百五十。生銅每斤一百。其銅鏡令官中鑄造。於東京¶ 
置場貨賣。許人收買。於諸處興販。其朝廷及諸州見管法¶ 
物軍器官物。舊用銅製造并裝飾者。候經使用破壞。即時¶ 
改造。仍今後不得更使銅。內有合使銅者。奏取進止。¶ 

** 征淮南勅¶ 
:PROPERTIES:
:TITID: QTWTIT03821
:PERSID: QTWAUT0061
:END:

朕自纉承基構。統御寰瀛。方當恭巳臨朝。誕修文德。豈欲¶ 
興兵動衆。專耀武功。顧茲昏亂之邦。須舉弔伐之義。蠢爾¶ 
淮甸。敢拒大邦。因唐室之陵遲。接黃寇之喪亂。飛揚跋扈。¶ 

<pb:KR4h0168_NKFB_0125-24a>
垂六十年。盜據一方。僭稱偽號。倖數朝之多事。與北境而¶ 
交通。厚起戎心。誘為邊患。晉漢之代。寰宇未寧。而乃招納¶ 
叛亡。朋助凶慝。李金全之據安陸。李守貞之叛河中。大起¶ 
師徒。來為應援。攻侵高密。殺掠吏民。迫奪閩越之封疆。塗¶ 
炭湘潭之士庶。以至我朝啟運。東魯不庭。發兵而應接慕¶ 
容。觀釁而憑陵徐部。沭陽之役。曲直可知。尚示包荒。猶稽¶ 
問罪。爾後維揚一境。連歲阻饑。我國家念彼災荒。大許糴¶ 
易。前後擒獲將士。皆遣放還。自來禁戢邊兵。不令侵撓。我¶ 
無所負。彼實多奸。勾誘契丹。至今未巳。結連并寇。與我世¶ 
<pb:KR4h0168_NKFB_0125-24b>
讎。罪惡難名。人神共憤。今則推輪命將。鳴鼓出師。徵浙右¶ 
之樓船。下朗陵之戈甲。東西合勢。水陸齊攻。吳孫晧之計¶ 
窮。自當歸命。陳叔寶之數盡。何處偷生。應淮南將士軍人¶ 
百姓等。久隔朝廷。莫聞聲教。雖從偽俗。應樂華風。必須善¶ 
擇安危。早圖去就。如能投戈獻款。舉郡來降。具牛酒以犒¶ 
師。奉圭符而請命。車服玉帛。豈恡旌酬。土地山河。誠無愛¶ 
惜。刑賞之令。信若丹青。苟或執迷。寧免後悔。王師所至。軍¶ 
政甚明。不犯秋毫。有同時雨。百姓父老。各務安居。剽虜焚¶ 
燒。必令禁止。自茲兩地。永為一家。凡爾蒸黎。當體誠意。¶ 

<pb:KR4h0168_NKFB_0125-25a>

** 太廟及諸祠非親祀不用犢勅¶ 
:PROPERTIES:
:TITID: QTWTIT03822
:PERSID: QTWAUT0061
:END:

祭祀尚誠。祝史貴信。非誠與信。何以事神。禴祭重於殺牛。¶ 
黍稷輕於明德。犧牲之數。具載典經。前代以來。或有增損。¶ 
宜採酌中之禮。且從貴少之文。起今後祭圓丘方澤社稷。¶ 
並依舊用犢。太廟及諸祠。宜準上元二年九月二十一日¶ 
制。並不用犢。如朕親行事。則依常式。¶ 

** 減鹽稅勅¶ 
:PROPERTIES:
:TITID: QTWTIT03823
:PERSID: QTWAUT0061
:END:

齊州管內。元於秋苗上俵配蠶鹽。謂之察頭鹽。每一石徵¶ 
錢三千文。苗畝雖減於舊時。鹽數不侈於往日。且聞黎庶。¶ 
<pb:KR4h0168_NKFB_0125-25b>
頗亦艱辛。其滄棣濱淄青五州管內所請蠶鹽。每一石徵¶ 
絹一匹。地里相接。苦樂頓殊。輸輕者量與增添。賦重者時¶ 
宜蠲減。庶無偏黨。用示均平。其齊州所納鹽價錢。特與減¶ 
放一半。只徵一千五百文。其滄棣濱淄青等州。每鹽一石。¶ 
舊徵絹一匹。起來年後加一匹。¶ 

** 停銅魚勅¶ 
:PROPERTIES:
:TITID: QTWTIT03824
:PERSID: QTWAUT0061
:END:

銅魚之設。雖載前編。原其始初。蓋防偽濫。今諸道牧守。每¶ 
遇除移。並特降放制書。又何假於符契。如聞請納。頗是煩¶ 
勞。宜易前規。罷茲虛器。其銅魚並宜停廢。¶ 

<pb:KR4h0168_NKFB_0125-26a>

** 定攝官出身勅¶ 
:PROPERTIES:
:TITID: QTWTIT03825
:PERSID: QTWAUT0061
:END:

攝官承乏。或久罄於公勤。因時側揚。宜特行於旌錄。諸處¶ 
自前應有攝官曾經五度者。與一時出身。仍先令所司磨¶ 
勘。須得親任公事文書。解由分明。每攝須及半年巳上。方¶ 
得充為任數。仍行所司引驗人材。及考試書判。的然堪錄¶ 
用者。方得施行。¶ 

