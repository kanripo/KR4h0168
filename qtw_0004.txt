#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0003-21b> ¶¶¶¶¶¶
#+PROPERTY: JUAN 0004
欽定全唐文卷四¶ 

<pb:NFKB_QTW_p0004-01a>

* 太宗皇帝¶ 
:PROPERTIES:
:PERSID: QTWAUT0002
:END:

帝諱世民。高祖神堯皇帝次子。方四歲。有書生謁高祖。見¶ 
帝曰。龍鳳之姿。天日之表。其年幾冠。必能濟世安民。語畢¶ 
而去。不知所往。因以為神。故採其語名之。首創大業。平定¶ 
天下。初封趙公。進爵秦王。武德九年立為太子。八月受內¶ 
禪。明年改元貞觀。在位二十三年。年五十三。諡曰文皇帝。¶ 
廟號太宗。追尊文武大聖大廣孝皇帝。集四十卷。¶ 

** 臨層臺賦¶ 
:PROPERTIES:
:TITID: QTWTIT00102
:PERSID: QTWAUT0002
:END:
<pb:NFKB_QTW_p0004-01b>

惟萬幾之暇景。屏千慮於巖廊。元英移其暮節。白日黯其¶ 
斜光。鬱金階兮起霧。碧玉宇兮流霜。延複道於阿閣。啟重¶ 
門於建章。爾乃崇基迴構。危簷閒出。暑結冬臺。寒濃夏室。¶ 
望雕軒之拱漢。觀鏤檻之擎日。柱引桂而圓虛。芬舒蓮而¶ 
倒實。霞觀近兮紅逼。煙樓遙兮翠密。念作者兮為勞。愧居¶ 
之而有逸。於是慨然自思。情懷不怡。雖移新之建址。實從¶ 
故而裁基。鑒前王之御世。亦因機而化之。換卑宮於穴處。¶ 
改巢樹於茅茨。何燥濕之殊致。乃澆淳之換時。有前前之¶ 
累改。無後後之相師。則若阿房初製。窮八荒之巧藝。甘泉¶ 
<pb:NFKB_QTW_p0004-02a>
始成。極三秦之壯麗。工靡日而不勞。役無時而暫憩。加以¶ 
長城亘地。絕脈遐荒。疊鄣峙漢。層簷映廊。反是中華之弊。¶ 
翻資北狄之強。烽纔煙而巳備。河欲凍而先防。玉帛殫於¶ 
帑藏。黎庶殞於風霜。噴胡塵於渭水。騰朔馬於漁陽。罄有¶ 
限之賦斂。給無厭之豺狼。既陵轢於千古。乃虔思於百王。¶ 
屬虛躬之纂武。登皇圖而御宇。宏三策於廟堂。變千機於¶ 
狂虜。頓王綱於沙漠。製雲羅於海浦。移種落。殄凶渠。卷毳¶ 
帳。埽穹廬。門無關於地軸。戶不納於天樞。肆黎元於耕鑿。¶ 
一文軌於車書。循今蹤兮覽前跡。俯層城兮臨太液。鑑高¶ 
<pb:NFKB_QTW_p0004-02b>
深之外固。蕩心神而內益。有土木之二勞。非干戈之兩役。¶ 
雖復重基數仞。異細柳之初營。疊岸盈丈。開上林而玩兵。¶ 
彼露臺之一儉。乃延德於蒼生。此崇基之漸泰。方起謗於¶ 
黎甿。利懷小而忘大。害棄重而思輕。是猶蜀侯之貪金。喪¶ 
其國於岷峨。智伯之縱辯。迷自灌於洪波。鑒損益而為寡。¶ 
殊禍福而成多。故庸愚之尚志。豈賢達之殊智。至若膏雨¶ 
雲飛。八紘廣被。信觸類而流澤。非有求於報施。故謂施而¶ 
不自矜者。亦成功之大義。受而不知感者。乃悖德之深累。¶ 
澄遣心意。坐怡情抱。一德是珍。萬物非寶。不避辱於真惡。¶ 

<pb:NFKB_QTW_p0004-03a>

豈求榮於偽好。既同德而同心。共流芳於王道。¶ 

** 感舊賦(并序)¶ 

:PROPERTIES:
:TITID: QTWTIT00103
:PERSID: QTWAUT0002
:END:

余將問罪東夷。言過洛邑。聊因暇景。散慮郊畿。流盼城闕¶ 
之閒。覩弱齡遊觀之所。風雲如故。卉木維新。少壯不留。忽¶ 
焉白首。追思曩日。緬成異世。感時懷舊。撫轡忘歸。握管敘¶ 
情。賦之云爾。¶ 

惟端扆之餘隙。屬凝陰於暮年。時觀兵於九伐。聊息駕於¶ 
三川。登臨原隰。悵望郊壥。覽綺紈之遊踐。觀疇昔而依然。¶ 
地不改其城闕。時無異其風煙。想飛蓋於河曲。思解佩於¶ 
<pb:NFKB_QTW_p0004-03b>
芝田。挾彈銅駝之右。連鑣金谷之前。薪指倏其代謝。舟壑¶ 
俄而貿遷。屬隋季之分崩。遇中原之喪亂。濯龍變為汙池。¶ 
平樂化為京觀。天地兮厭黷。人神兮憤惋。遂收袂而電舉。¶ 
乃奮衣而雲翔。據三秦兮鳳跱。出九谷兮龍驤。揮寶劒之¶ 
虹彩。迴雕戈於日光。掃欃槍兮定六合。廓氛沴兮靜八荒。¶ 
昔總戎於藩屏。今拱己於巖廊。營餘故柳。壘有殘牆。懷壯¶ 
齡之慷慨。撫虛躬而自傷。觀世俗之飄忽。鑒存亡於宇宙。¶ 
林何春而不花。花非故年之秀。水何日而不波。波非昔年¶ 
之溜。豈獨人之易新。故在物而難舊。歲月運兮寒復暑。日¶ 
<pb:NFKB_QTW_p0004-04a>
月流兮夜還晝。信造化之常經。孰聖賢之可救。於是停輿¶ 
郊郭。極眺山川。信茲都之壯麗。乃卜宅於姬年。興亡兮代¶ 
襲。隆替兮相沿。惟在德而為故。實棄道而難全。仰煙霞兮¶ 
思子晉。俯浩汗兮想張騫。歎高蹤之靡覿。嘉令譽之空傳。¶ 
聊憑軾而靜慮。懷古人而悵焉。況復氣結隆冬。歲窮餘律。¶ 
對落景之蒼茫。聽寒風之蕭瑟。雲散葉而無蔕。雪凝花而¶ 
不實。霧嶺斷兮疑連。煙林踈兮似密。節物同於前載。懽憂¶ 
殊於曩日。扣沈思而多端。寄翰墨而何述。¶ 

** 小山賦¶ 
:PROPERTIES:
:TITID: QTWTIT00104
:PERSID: QTWAUT0002
:END:
<pb:NFKB_QTW_p0004-04b>

何四序之交運。轉三陽之暮時。風辭暄而入暑。樹替錦而¶ 
成帷。想蓬瀛兮靡覿。望崑閬兮難期。抗微山於綺砌。橫促¶ 
嶺於丹墀。啟一圍而建址。崇數尺以成岯。既無秀峙之勢。¶ 
本乏雲霞之資。承墜宇之殘露。挂低空之斷絲。爾乃參差¶ 
絕巘。葳紆短逕。風暫下而將飄。煙纔高而不暝。寸中孤嶂¶ 
連還斷。尺裏重巒欹復正。岫帶柳兮合雙眉。石澄流兮分¶ 
兩鏡。爾其移芳植秀。擢幹抽莖。松新翠薄。桂小丹輕。細影¶ 
雜兮俱亂。弱勢交兮共縈。纔有力以勝蝶。本無心而引鶯。¶ 
半葉舒而巖暗。一花散而峰明。何纖微之同景。亦卑細以¶ 
<pb:NFKB_QTW_p0004-05a>
相成。於是換浮歡於沈思。賞輕塵於勝地。俯蟻垤而有餘。¶ 
仰終南而多愧。非為固於九折。庶無虧於一簣。聊夕翫而¶ 
朝臨。足攄懷而蕩志。¶ 

** 小池賦(并序)¶ 

:PROPERTIES:
:TITID: QTWTIT00105
:PERSID: QTWAUT0002
:END:

許敬宗家有小池。作賦賜之。¶ 
若夫素秋開律。碧沼凝光。引涇渭之餘潤。縈咫尺之方塘。¶ 
竹分叢而合響。草異色而同芳。徘徊躑躅。淹留自足。疊風¶ 
紋兮連復連。折回流兮曲復曲。映垂蘭而轉翠。翻輕苔而¶ 
動綠。牽狹鏡兮數尋。泛芥舟而巳沈。涌菱花於岸腹。擘蓮¶ 
<pb:NFKB_QTW_p0004-05b>
影於波心。減微涓而頓淺。足一滴而還深。於時景落地濱。¶ 
霧黯踈筠。舒卷澄霞彩。高低碎月輪。露宿鳥之全翮。隱游¶ 
魚之半鱗。岸隨年而或故。流與日而終新。雖有慙於溟渤。¶ 
亦足瑩乎心神。¶ 

** 威鳳賦¶ 
:PROPERTIES:
:TITID: QTWTIT00106
:PERSID: QTWAUT0002
:END:

有一威鳳。憩翮朝陽。晨遊紫霧。夕飲元霜。資長風以舉翰。¶ 
戾天衢而遠翔。西翥則煙氛閟色。東飛則日月騰光。化垂¶ 
鵬於北裔。訓㣥鳥於南荒。弭亂世而方降。膺明時而自彰。¶ 
俯翼雲路。歸功本樹。仰喬枝而見猜。俯修條而抱蠧。同林¶ 
<pb:NFKB_QTW_p0004-06a>
之侶俱嫉。共榦之儔並忤。無桓山之義情。有炎州之凶度。¶ 
若巢葦而居安。獨懷危而履懼。鴟鴞嘯乎側葉。燕雀喧乎¶ 
下枝。慙巳陋之至鄙。害他賢之獨奇。或聚咮而交擊。乍分¶ 
羅而見羈。戢凌雲之逸羽。韜偉世之清儀。遂乃蓄情宵影。¶ 
結志晨暉。霜殘綺翼。露點紅衣。嗟憂患之易結。歎矰繳之¶ 
難違。期畢命於一死。本無情於再飛。幸賴君子。以依以恃。¶ 
引此風雲。濯斯塵滓。披蒙翳於葉下。發光華於枝裏。仙翰¶ 
屈而還舒。靈音摧而復起。盼八極以遐翥。臨九天而高峙。¶ 
庶廣德於衆禽。非崇利於一己。是以徘徊感德。顧慕懷賢。¶ 
<pb:NFKB_QTW_p0004-06b>
憑明哲而禍散。託英才而福延。答惠之情彌結。報功之志¶ 
方宣。非知難而行易。思令後以終前。俾賢德之流慶。畢萬¶ 
葉而芳傳。¶ 

** 皇德頌¶ 
:PROPERTIES:
:TITID: QTWTIT00107
:PERSID: QTWAUT0002
:END:

厥初造化。人倫既興。乃建君長。司牧黎烝。肇自爻畫。爰代¶ 
結繩。軒昊既謝。唐虞以升。後隋德衰。順時革命。三季之末。¶ 
干戈是爭。赫矣神武。經期作聖。下括九圍。上齊七政。業統¶ 
文武。勳邁高光。何險不濟。何患不攘。士女綏悅。篚厥元黃。¶ 
斯物之至。昭於我王。我王覆育。資生懷造。配堯登唐。方周¶ 
<pb:NFKB_QTW_p0004-07a>
在鎬。翕受敷施。明徵定保。允迪厥德。惟清帝道。帝道欽明。¶ 
天下和平。三時不害。百穀以成。我庾斯積。如坻如京。既富¶ 
而教。訟息刑清。明明天子。令聞不巳。百姓為心。萬邦在己。¶ 
家賴寬政。朝稱多士。齊一華戎。混同書軌。東池溟渤。西苑¶ 
隅邱。八蠻職貢。六狄懷柔。至德潛洽。元化旁流。日慎一日。¶ 
雖休勿休。先天不違。靈物効質。丹羽儀韶。翠黃承轡。甘露¶ 
零草。祥風應律。嘉禾醴泉。比焉自出。符瑞見兮煥圖書。壇¶ 
場設兮望鑾輿。至人忘己體沖虛。凝神姑射厭宸居。厭宸¶ 
居。叶冥契。龍駕昇兮邈遐逝。垂元範兮光來裔。與元象兮¶ 
<pb:NFKB_QTW_p0004-07b>
長昭晰。飛英聲兮越三代。永錫祚兮萬億載。¶ 

** 賜真人孫思邈頌¶ 
:PROPERTIES:
:TITID: QTWTIT00108
:PERSID: QTWAUT0002
:END:

鑿開徑路。名魁大醫。羽翼三聖。調和四時。降龍伏虎。拯衰¶ 
救危。巍巍堂堂。百代之師。¶ 

** 答薛收上諫獵書令¶ 
:PROPERTIES:
:TITID: QTWTIT00109
:PERSID: QTWAUT0002
:END:

覽讀所陳。實悟心膽。今日成我。卿之力也。明珠兼乘。豈比¶ 
來言。當以誡心。書何能盡。今賜卿黃金四十錠。以酬雅意。¶ 

** 二名不偏諱令¶ 
:PROPERTIES:
:TITID: QTWTIT00110
:PERSID: QTWAUT0002
:END:

依禮。二名義不偏諱。尼父達聖。非無前指。近世以來。曲為¶ 
<pb:NFKB_QTW_p0004-08a>
節制。兩字兼避。廢闕巳多。率意而行。有違經語。今宜依據¶ 
禮典。務從約。仰效先哲。垂法將來。其官號人名。及公私¶ 
文籍。有世及民兩字不連讀者。並不須避。¶ 

** 置文館學士教¶ 
:PROPERTIES:
:TITID: QTWTIT00111
:PERSID: QTWAUT0002
:END:

昔楚國尊賢。崇道光於申穆。梁邦接士。楷德重於鄒枚。咸¶ 
以著範前修。垂芳後烈。顧惟菲薄。多謝古人。高山仰止。能¶ 
無景慕。是以芳蘭始被。深思冠蓋之遊。丹桂初叢。庶延髦¶ 
俊之士。既而場苗蓋寡。空留皎皎之姿。喬木從遷。終愧嚶¶ 
嚶之友。所冀通規正訓。輔其闕如。故側席無倦於齊庭。開¶ 
<pb:NFKB_QTW_p0004-08b>
筵有待於燕館。屬以大行臺司勳郎中杜如晦記室考功¶ 
郎中房元齡于志寧軍諮祭酒蘇世長天策府記室薛收¶ 
文學褚亮姚思廉太學博士陸德明孔穎達主簿李道元¶ 
天策倉曹李守素王府記室參軍虞世南參軍事蔡允恭¶ 
薛元敬顏相時宋州總管府戶曹許敬宗太學助教蓋文¶ 
達諮議典籤蘇勗等。或背淮而至千里。或適趙以欣三見。¶ 
咸能垂裾邸第。委質藩維。引禮度而成典則。暢文詞而詠¶ 
風雅。優游幕府。是用嘉焉。宜令并以本官兼文館學士。¶ 

** 建置二王後國官廟宇制¶ 
:PROPERTIES:
:TITID: QTWTIT00112
:PERSID: QTWAUT0002
:END:

<pb:NFKB_QTW_p0004-09a>

二王之後。禮數宜崇。寢廟不修。廩餼多闕。非所以追崇先¶ 
代。式敬國賓。可令所司。量置國官。營立廟宇。¶ 

** 冊封突利可汗制¶ 
:PROPERTIES:
:TITID: QTWTIT00113
:PERSID: QTWAUT0002
:END:

突利可汗阿史那什鉢苾。志懷英果。識機能斷。情深獨悟。¶ 
實惟先覺。往在北蕃。位地兼重。早知慕化。特佈款誠。及漠¶ 
北降災。龍荒兆亂。潛圖決策。棄難歸朝。披露膽肝。備陳丹¶ 
赤。轉禍為福。厥義可嘉。宜有襃隆。用彰寵渥。錫茲茅土。職¶ 
參戎禁。可右衞大將軍。封北平郡王。食邑千戶。¶ 

** 加李靖特進制¶ 
:PROPERTIES:
:TITID: QTWTIT00114
:PERSID: QTWAUT0002
:END:
<pb:NFKB_QTW_p0004-09b>

高秩厚禮。允屬茂勳。貴德崇讓。用光彞典。尚書右僕射代¶ 
國公靖。器識恢宏。風度沖邈。早申期遇。夙投忠款。宣力運¶ 
始。効績邊隅。南定荊揚。北清沙塞。皇威遠暢。功業有成。及¶ 
參聞政本。職重端副。綢繆翌賛。勤勞宴績。知無不為。歲寒¶ 
彌厲。既懷沖挹。以疾固辭。表䟽懇至。情理難奪。煩以吏職。¶ 
有乖養賢。宜加優寵。申其雅志。可特進勳如故。并賜帛一¶ 
千段。尚乘馬兩匹。祿賜國官府佐及親事帳內防閤等。並¶ 
依舊給。患若小瘳。每三兩日至門下中書平章事。患若未¶ 
除。任在第攝養。¶ 

<pb:NFKB_QTW_p0004-10a>

** 令所司與禮官議宗廟制度制¶ 
:PROPERTIES:
:TITID: QTWTIT00115
:PERSID: QTWAUT0002
:END:

朕以不造。惸惸在疚。日月如流。星靈浸遠。霜露所感。觸目¶ 
殞絕。宗廟之制。有國大典。皇運之始。且事因循。今山陵有¶ 
日。遷祔非遠。宜允舊章。永世作則。可令所司與禮官等詳¶ 
議奏聞。¶ 

** 授鄶王元裕等官制¶ 
:PROPERTIES:
:TITID: QTWTIT00116
:PERSID: QTWAUT0002
:END:

門下。膏腴之地。允屬茂親。藩屏之重。寄深盤石。鄶王元裕。¶ 
譙王元名。並器懷韶令。業尚明敏。望兼梁趙。譽冠酆郇。並¶ 
建之議可歸。按部之職斯重。加茲寵命。仰惟國章。元裕可¶ 
<pb:NFKB_QTW_p0004-10b>
使持節鄧州諸軍事鄧州刺史。改封鄧王。元名可持節壽¶ 
州刺史。改封舒王。食邑並如故。¶ 

** 授高士廉左僕射制¶ 
:PROPERTIES:
:TITID: QTWTIT00117
:PERSID: QTWAUT0002
:END:

司會政本。執法任隆。歷選攸難。惟賢是屬。特進尚書申州¶ 
刺史上柱國申國公高士廉。器宇沖邈。機神峻遠。材稱棟¶ 
幹。望重搢紳。地惟姻婭。廼誠著於疇昔。業預經綸。嘉庸彰¶ 
於夷險。出總方岳。入賛機衡。獻替之情。譽光八舍。銓總之¶ 
美。聲洽九流。啟沃是寄。鹽梅斯在。宜貳端右。允副式瞻。可¶ 
尚書左僕射。特進刺史勳官封如故。¶ 

<pb:NFKB_QTW_p0004-11a>

** 授顏師古祕書監制¶ 
:PROPERTIES:
:TITID: QTWTIT00118
:PERSID: QTWAUT0002
:END:

祕書望華。史官任重。選衆而舉。歷代攸難。守祕書監顏師¶ 
古。體業淹和。器用詳敏。學資流略。詞兼典麗。職司圖書。亟¶ 
經歲序。朱紫既辨。著述有成。宜正名器。允茲望實。可祕書¶ 
監。¶ 

** 授長孫無忌太子太師房元齡太子太傅蕭瑀太子太保制¶ 
:PROPERTIES:
:TITID: QTWTIT00119
:PERSID: QTWAUT0002
:END:

明兩之里。實固宗祧。輔導之職。莫先師保。是以呂望召奭。¶ 
騰芳於有周。叔孫元成。繼美於隆漢。司徒趙國公無忌。器¶ 
<pb:NFKB_QTW_p0004-11b>
範宏邈。風鑒秀遠。材稱棟幹。地兼姻戚。佐命之功。勒乎鐘¶ 
鼎。論道之譽。穆乎台槐。股肱是屬。邦國攸賴。教諭少陽。僉¶ 
望斯在。司空梁國公元齡。體業忠肅。識具宏通。誠著霸圖。¶ 
功宣鼎業。奉上之節。所懷必盡。益國之事。知無不為。必能¶ 
厲茲六行。審喻三善。特進宋國公瑀。操行清約。識局貞正。¶ 
夙受先遇。早升朝右。立身之操。必在於直道。體國之心。無¶ 
忘於忠義。輔翼儲貳。望實攸歸。無忌可太子太師。元齡可¶ 
太子太傅。瑀可太子太保。¶ 

** 授鄧王元裕等刺史制¶ 
:PROPERTIES:
:TITID: QTWTIT00120
:PERSID: QTWAUT0002
:END:

<pb:NFKB_QTW_p0004-12a>

門下。維翰之寄。允屬茂親。藩屏之重。必資令望。鄧州刺史¶ 
鄧王元裕。襟神韶令。理識清確。壽州刺史舒王元名。體業¶ 
夷雅。志尚淹和。並夙膺朝寵。早莅藩任。政令著於謠俗。嘉¶ 
譽洽於搢紳。宜加榮命。允茲朝典。元裕可梁州刺史。元名¶ 
可許州刺史。封並如故。¶ 

** 授安州刺史吳王恪等官制¶ 
:PROPERTIES:
:TITID: QTWTIT00121
:PERSID: QTWAUT0002
:END:

門下。體國經邦。資懿親而作屏。設官分職。俟方岳以宣風。¶ 
用能式固本枝。克隆盤石。前安州都督吳王恪等。並識量¶ 
明允。體業貞固。禮高彞器。望重維城。學藝之譽日新。忠孝¶ 
<pb:NFKB_QTW_p0004-12b>
之風早茂。分命有典。僉議攸歸。可依前件。¶ 

** 授魏王泰雍州牧制¶ 
:PROPERTIES:
:TITID: QTWTIT00122
:PERSID: QTWAUT0002
:END:

門下。牧伯之重。莫先畿甸。周衞之職。任切巡警。詳求今古。¶ 
必俟賢戚。揚州大都督魏王泰。器業凝遠。文藻夙成。好學¶ 
見稱。樂善不倦。入作卿士。抑有前規。重司文武。允膺僉政。¶ 
可雍州牧。¶ 

** 即位大赦詔¶ 
:PROPERTIES:
:TITID: QTWTIT00123
:PERSID: QTWAUT0002
:END:

惟天為大。七政所以授時。惟辟奉天。三才於是育物。故能¶ 
彌綸宇宙。經緯乾坤。大庇生靈。闡揚洪烈。我大唐誕膺嘉¶ 
<pb:NFKB_QTW_p0004-13a>
運。載協昌期。丕受龍圖。肇開鳳紀。太上皇徇齊作聖。睿哲¶ 
欽明。奄有八荒。光宅四表。牢籠軒昊。跨躡殷周。金鏡俯臨。¶ 
玉燭遐被。然而至德弗宰。成功不居。高謝萬邦。委茲重器。¶ 
郊禋曠典。士民翹屬。欽惟宗社。義存享獻。朕以寡昧。實膺¶ 
統緒。辭不獲免。式纂洪業。靈命既臻。用升寶位。君臨兆庶。¶ 
繼軌百王。若涉大川。罔知攸濟。方資令哲。共康治道。今紹¶ 
祚伊始。奉答天休。思敷惠澤。被於黎獻。可大赦天下。自武¶ 
德九年八月九日昧爽以前。罪無重輕。巳發覺未發覺。繫¶ 
囚見徒。悉從原免。武德元年以來流配者亦并放還。凡厥¶ 
<pb:NFKB_QTW_p0004-13b>
庶僚。進爵一級。其五品巳上先無爵邑者封開國男。六品¶ 
巳下各加一級。關內及蒲芮虞秦陝鼎六州。免二年租調。¶ 
自餘率土。普給復一年。八十巳上各賜米二石。綿帛五段。¶ 
百歲巳上各賜米四石。綿帛十段。仍加版授。以旌尚齒。鰥¶ 
寡孤獨不能自存者。量事優恤。其有至孝純著。達於鄉黨。¶ 
徵詣闕庭。厚加襃擢。節義之夫。貞順之婦。州府列上。旌表¶ 
門閭。高年碩學。直言正諫。所在長官。隨狀薦舉。亡命山澤。¶ 
挾藏軍器。百日不首。復罪如初。敢以赦前事告言者。以其¶ 
罪罪之。¶ 

<pb:NFKB_QTW_p0004-14a>

** 加淮安王神通燕郡王藝開府儀同三司詔¶ 
:PROPERTIES:
:TITID: QTWTIT00124
:PERSID: QTWAUT0002
:END:

襃崇賢戚。有國彞典。厚秩清階。式隆朝望。左武衞大將軍¶ 
上柱國淮安王神通。宗室之長。德品優宏。締構之初。早樹¶ 
勳績。右武衞大將軍上柱國燕郡王藝。夙著嘉庸。志懷強¶ 
毅。久司戎禁。見稱貞確。宜加榮寵。式允具瞻。並可開府儀¶ 
同三司。¶ 

** 放宮女詔¶ 
:PROPERTIES:
:TITID: QTWTIT00125
:PERSID: QTWAUT0002
:END:

爰始正家。刑於四海。王者內職。取象天官。上備列宿之序。¶ 
下供掃除之役。肇自古昔。具有節文。末代奢淫。搜求無度。¶ 
<pb:NFKB_QTW_p0004-14b>
朕嗣膺寶歷。撫育黔黎。克己厲精。庶幾至理。顧省宮掖。其¶ 
數實多。恐茲幽閉。久離親族。一時減省。各從罷散。歸其戚¶ 
屬。任從婚娶。¶ 

** 備北寇詔¶ 
:PROPERTIES:
:TITID: QTWTIT00126
:PERSID: QTWAUT0002
:END:

城彼朔方。周朝盛典。繕治河上。漢室宏規。所以作固京畿。¶ 
設險邊塞。式遏寇虐。隔礙華戎。自隋氏季年。中夏喪亂。黔¶ 
黎凋盡。州城空虛。空厥因之。侵犯疆埸。乘閒倖釁。深入長¶ 
驅。寇暴滋盛。莫能禦制。皇運以來。東西征伐。兵車屢出。未¶ 
遑北討。遂令胡馬再入。至於涇渭。蹂踐禾稼。駭懼居民。喪¶ 
<pb:NFKB_QTW_p0004-15a>
失既多。虧廢生業。朕分命師旅。挫其鋒銳。頻獲名王。每夷¶ 
渠帥。然而凶狡不息。驅侵未巳。御以長算。利在修邊。其北¶ 
道諸州。所置城寨。粗巳周遍。未能備悉。今約以和通。雖云¶ 
疲寇。然蕃情難測。更事修葺。僉曰宜之。朕以版築之功。方¶ 
資力役。畚鍤之用。興發且多。念彼劬勞。用深怵惕。加以普¶ 
給優復。詔書始下。旋即科召。有若食言。百姓將疑。謂予不¶ 
信。但民為邦本。本固邦寧。醜虜馮陵。實為民患。其城寨鎮¶ 
戍。須有修補。審量遠近。計度功力。所在軍民。且共營辦。所¶ 
司具為條式。務使成功。宣示閭里。明知此意。¶ 
<pb:NFKB_QTW_p0004-15b>

** 封吏部尚書長孫無忌等詔¶ 
:PROPERTIES:
:TITID: QTWTIT00127
:PERSID: QTWAUT0002
:END:

襃賢昭德。昔王令典。旌善念功。有國彞訓。吏部尚書上黨¶ 
縣公長孫無忌中書令臨淄縣侯房元齡右武大將軍¶ 
尉遲敬德兵部尚書建平縣男杜如晦左衞將軍全椒縣¶ 
子侯君集等。或夙參謀謨。綢繆幃幄。竭心傾懇。備申忠益。¶ 
或早從任使。契闊戎麾。誠著艱難。績宣內外。義冠終始。志¶ 
堅金石。誓以山河。實允朝議。無忌封齊國公。元齡封邢國¶ 
公。敬德封吳國公。如晦封萊國公。君集封潞國公。邑各三¶ 
千戶。¶ 

<pb:NFKB_QTW_p0004-16a>

** 諭崇篤實詔¶ 
:PROPERTIES:
:TITID: QTWTIT00128
:PERSID: QTWAUT0002
:END:

立人之道。曰仁與義。為國之基。德歸於厚。自有隋馭宇。政¶ 
刻刑煩。上懷猜阻之心。下無和暢之志。遂使朋友遊好。慶¶ 
弔不通。鄉土聯官。請問斯絕。至有里門相接。致胡越之乖。¶ 
患難在身。忘救恤之義。風頹俗弊。一至於此。化民以德。豈¶ 
斯之謂。朕纂歷膺期。思宏至道。因兆民之所賴。求萬國之¶ 
懽心。凡厥庶寮。咸使輯睦。君臣之際。期於無隱。永言前失。¶ 
特宜敦勵。自今內外官人。須相存問。勿致疑阻。有遇疚疾。¶ 
遞加詢問。為營醫療。知其增損。不幸物故。及遭憂恤。隨事¶ 
<pb:NFKB_QTW_p0004-16b>
慰省。以申情好。務從篤實。各存周厚。朝廷無拘忌之節。交¶ 
遊有久要之歡。遵道而行。率履不越。斯則上下交泰。品物¶ 
咸亨。惠政所加。達於四表。布告天下。咸知朕意。¶ 

** 立中山王承乾為皇太子詔¶ 
:PROPERTIES:
:TITID: QTWTIT00129
:PERSID: QTWAUT0002
:END:

尚書奏議。以為少陽作貳。元良治本。虔奉宗祏。式固邦家。¶ 
中山王承乾。地居嫡長。丰姿峻嶷。仁孝純深。業履昭茂。早¶ 
聞睿哲。幼觀詩禮。允茲守器。養德春宮。朕欽承景業。嗣膺¶ 
寶位。憲則前王。思隆正緒。宜依衆請。以答僉望。可立承乾¶ 
為皇太子。¶ 

<pb:NFKB_QTW_p0004-17a>

** 聖侯詔封孔德綸為襃¶ 
:PROPERTIES:
:TITID: QTWTIT00130
:PERSID: QTWAUT0002
:END:

宣尼以大聖之德。天縱多能。王道藉以裁成。人倫資其教¶ 
義。故孟軻稱生人以來。一人而已。自漢氏馭歷。魏室分區。¶ 
爰及晉朝。暨於隋代。咸相崇尚。用存禋祀。朕欽若前王。憲¶ 
章故實。親師宗聖。是所庶幾。存亡繼絕。抑惟通典。可立孔¶ 
子後為襃聖侯。以隋故紹聖侯孔嗣悊嫡子德綸為嗣。主¶ 
者施行。¶ 

** 改元貞觀詔¶ 
:PROPERTIES:
:TITID: QTWTIT00131
:PERSID: QTWAUT0002
:END:

朕遐觀方冊。歷選前王。大道既隱。至公斯革。莫不思樹風¶ 
<pb:NFKB_QTW_p0004-17b>
聲。用隆鼎命。太皇膺籙受圖。功成治定。鄙聖人之餘事。顧¶ 
天下而窅然。永言俗累。高居物表。爰以大寶。俯授微躬。自¶ 
肅奉神器。亟移灰律。屬三正在旦。萬國來庭。長世之術既¶ 
宏。惟新之命方始。體元居正。今則其時。可改武德十年為¶ 
貞觀元年。¶ 

** 令有司勸勉民閒嫁娶詔¶ 
:PROPERTIES:
:TITID: QTWTIT00132
:PERSID: QTWAUT0002
:END:

昔周公治定制禮。垂裕後昆。命媒氏之職。以會男女。每以¶ 
仲春之月。順時行令。蕃育之禮既宏。邦家之化攸在。及政¶ 
教淩遲。諸侯力爭。官失其守。人變其風。致使謠俗有失時¶ 
<pb:NFKB_QTW_p0004-18a>
之譏。鰥寡無自存之術。漢魏作教。事非師古。道隨世隱。義¶ 
逐時乖。重以隋德淪胥。數鍾迍剝。五都俱覆。萬方咸蕩。暨¶ 
參墟奮旅。救彼艱危。區縣削平。總斯圖籍。顧瞻禹跡。提封¶ 
尚存。乃眷周餘。掃地咸盡。痛心疾首。寤寐無忘。蓋惟上元¶ 
之大德曰生。蒸民以最靈為貴。一經喪亂。多餌豺狼。朕肅¶ 
奉天命。為之父母。平定甫爾。劬勞未堪。厚生樂業。尚多踈¶ 
簡。永言亭育。用切於懷。若不申之以婚姻。明之以顧復。便¶ 
恐中饋之禮斯廢。絕嗣之釁方深。有懷怨曠之情。或致淫¶ 
奔之辱。憲章典故。實所庶幾。宜令有司。所在勸勉。其庶人¶ 
<pb:NFKB_QTW_p0004-18b>
之男女無室家者。並仰州縣官人。以禮聘娶。皆任其同類¶ 
相求。不得抑取。男年二十女年十五已上。及妻喪達制之¶ 
後。孀居服紀已除。並須申以媒媾。令其好合。若貧窶之徒。¶ 
將迎匱乏者。仰於其親近。及鄉里富有之家。裒多益寡。使¶ 
得資送以濟。其鰥夫年六十寡婦年五十已上。及婦人雖¶ 
尚少而有男女。及守志貞潔者。並任其情願。無勞抑以嫁¶ 
娶。刺史縣令以下官人。若能使婚姻及時。鰥寡數少。量準¶ 
戶口增多。以進考第。如其勸導乖方。失於配偶。准戶減少。¶ 
以附殿失。¶ 

<pb:NFKB_QTW_p0004-19a>

** 禁官人違律詔¶ 
:PROPERTIES:
:TITID: QTWTIT00133
:PERSID: QTWAUT0002
:END:

朕恭膺寶命。撫臨率土。永鑒前王。憲章典故。雖文質遞變。¶ 
沿革不同。而發號施令。殊塗一揆。皆所以成當世之典謨。¶ 
開生民之耳目。納之軌度。令行禁止。自律令頒下。積有歲¶ 
時。內外㣥官。多不尋究。所行之事。動乖文旨。此乃臣有所¶ 
隱。民不見德。與夫不令而誅。何以異也。斯豈守道履正徇¶ 
公奉法者乎。自今以後。官人行事與律乖違者。仰所司糾¶ 
劾。具以名聞。¶ 

** 授長孫無忌尚書右僕射詔¶ 
:PROPERTIES:
:TITID: QTWTIT00134
:PERSID: QTWAUT0002
:END:
<pb:NFKB_QTW_p0004-19b>

望隆朝右。任重國鈞。尚想風猷。義惟賢戚。吏部尚書齊國¶ 
公長孫無忌。識量宏遠。神情警發。道照搢紳。才資文武。樽¶ 
俎之策。電斷風馳。干戈所指。雲銷霧散。幾深之慮彌著。忠¶ 
義之節以彰。斯固立德佐時。降靈輔闕。宜以翼賛。授之端¶ 
揆。可尚書右僕射。¶ 

** 緩力役詔¶ 
:PROPERTIES:
:TITID: QTWTIT00135
:PERSID: QTWAUT0002
:END:

周氏設官。分掌邦事。漢家創制。允定章程。故使百工咸理。¶ 
五材異用。雖沿革有時。而此途莫爽。但欽明之后。役自子¶ 
來。昏亂之朝。期盡民力。或祁寒隆暑。未獲小康。或俾夜作¶ 
<pb:NFKB_QTW_p0004-20a>
明。繼之以燭。淫費不已。凋喪為期。朕祗奉明命。撫臨億兆。¶ 
愛育之心。發於寤寐。每諮謀卿士。詢訪芻蕘。何嘗不以節¶ 
儉為懷。憂矜在念。自非田疇耘穫。軍國資須。未嘗別使一¶ 
人。輒求一物。每有丁匠之所。常申戒作之司。令其寬大功¶ 
程。務從閒逸。少府僚屬。莫不聞知。而營造矛鎧。催督非理。¶ 
竭人之力。以求己功。朝夕左右。尚乖期約。遠方勞役。何以¶ 
克堪。雖四海之內。無煩經始。然繕治器械。修葺城隍。及隄¶ 
防浸決。橋梁壞毀。事不獲巳。必藉人功。須慰彼民心。緩其¶ 
日用。宜頒告天下。知朕意焉。¶ 
<pb:NFKB_QTW_p0004-20b>

** 賑關東等州詔¶ 
:PROPERTIES:
:TITID: QTWTIT00136
:PERSID: QTWAUT0002
:END:

蟲霜為害。風雨不時。政道未康。咎徵斯在。朕祗奉明命。撫¶ 
育黔黎。憂閔之至。實切懷抱。輕徭薄賦。務本勸農。必望民¶ 
殷物阜。家給人足。而陰陽不和。氣候乖舛。永言罪已。撫心¶ 
多媿。河北燕趙之際。山西并潞所管。及蒲虞之郊。豳延以¶ 
北。或春逢亢旱。秋遇霜淫。或蟊賊成災。嚴凝早降。有致饑¶ 
饉。慚惕無忘。特宜矜恤。救其疾苦。可令中書侍郎溫彥博¶ 
尚書右丞魏徵治書侍御史孫伏伽檢校中書舍人辛諝¶ 
等。分往諸州。馳驛檢行。其苗稼不熟之處。使知損耗多少。¶ 

<pb:NFKB_QTW_p0004-21a>

戶口乏糧之家存問。若為支計。必當細勘。速以奏聞。待使¶ 
人還京。量行賑濟。¶ 

** 襃獎崔季舒等詔¶ 
:PROPERTIES:
:TITID: QTWTIT00137
:PERSID: QTWAUT0002
:END:

齊故尚書僕射崔季舒。給事黃門侍郎郭遵。尚書右丞封¶ 
孝炎。昔仕鄴中。名位通顯。志存忠讜。抗䟽極言。無救社稷¶ 
之亡。遂見龍逢之酷。其季舒子剛。遵子雲。孝炎子君遵。並¶ 
以門遭時譴。淫刑濫及。宜崇襃獎。特異常倫。可免內侍。量¶ 
才別敘。¶ 

** 允長孫無忌遜位詔¶ 
:PROPERTIES:
:TITID: QTWTIT00138
:PERSID: QTWAUT0002
:END:
<pb:NFKB_QTW_p0004-21b>

昔東漢功臣。莫任機密。西京戚里。或存退讓。故能長守富¶ 
貴。不懼危殆。尚書右僕射齊國公無忌。神識清舉。風彩凝¶ 
映。賢戚之望。朝野所推。比軒禁不虞。釁生慮表。倉卒之閒。¶ 
厥功以茂。自居樞要。聲實俄遠。然以椒掖之親。處權衡之¶ 
地。深知止足。有戒滿盈。收袵之言。情詞懇切。宜遂其心。以¶ 
厲貪競。可解尚書右僕射。仍進散位開府儀同三司。¶ 

** 旱蝗大赦詔¶ 
:PROPERTIES:
:TITID: QTWTIT00139
:PERSID: QTWAUT0002
:END:

宥過肆眚。列聖所以垂風。一面三驅。至人所以被物。故知¶ 
畫冠化俗。義在無刑。擊磬求情。志存踈網。然去聖滋遠。淳¶ 
<pb:NFKB_QTW_p0004-22a>
風漸薄。上陵下替。獄訟繁興。罪名日積於書。深文亟陳¶ 
於嘉石。自非帝堯臨政。臯陶作師。觀色聽聲。哀矜靡失。雖¶ 
復三章兩造。能無冤濫。自新改過。其道何由。朕以虛薄。恭¶ 
膺大寶。虔對三靈。君臨九服。昧旦求衣。夜分忘寢。履薄乘¶ 
奔。未足為喻。兢兢業業。懼弗負荷。是以詳詢卿宰。下及芻¶ 
蕘。務求切直。救其不逮。推赤心於萬物。罄誠言於多士。惟¶ 
以蒼生在念。豈矜黃屋之尊。嗟四海之未寧。慮一物之失¶ 
所。飭躬厲己。無忘晷刻。率斯道也。庶感幽明。思與㣥辟。俱¶ 
興至治。而世教未康。元風尚鬱。去歲霖雨。既損秋場。今茲¶ 
<pb:NFKB_QTW_p0004-22b>
旱蝗。又傷宿麥。萬姓嗷然。懸罄已甚。此皆朕之不德。兆庶¶ 
何辜。將由視聽弗明。刑罰失度。遂使陰陽舛謬。時序乖違。¶ 
矜物罪己。載懷憂惕。若使年穀豐稔。天下乂寧。移災朕身。¶ 
以存萬國。是所願也。甘心無吝。此言之信。有同皦日。故披¶ 
露胸臆。義在無隱。八方率土。想見朕心。今東作方興。而膏¶ 
澤不降。仰彼雲漢。翹心何已。宜布寬大之恩。以順雷雨之¶ 
德。可大赦天下。¶ 

** 收埋骸骨詔¶ 
:PROPERTIES:
:TITID: QTWTIT00140
:PERSID: QTWAUT0002
:END:

隋運將盡。㣥凶鼎沸。干戈不息。饑饉相仍。流血成川。暴骸¶ 
<pb:NFKB_QTW_p0004-23a>
滿野。朕往因軍旅。周覽川原。每所臨視。用傷心慮。自祗膺¶ 
寶命。義切哀矜。雖道謝姬文。而情深掩骼。諸有骸骨暴露¶ 
者。宜令所在官司。收斂埋瘞。稱朕意焉。¶ 

** 貶裴虔通詔¶ 
:PROPERTIES:
:TITID: QTWTIT00141
:PERSID: QTWAUT0002
:END:

天地定位。君臣之義以彰。卑高既陳。人倫之道斯著。是用¶ 
篤厚風俗。化成天下。雖復時經治亂。主或昏明。疾風勁草。¶ 
芳芬無絕。剖心焚體。赴蹈如歸。夫豈不愛七尺之軀。重百¶ 
年之命。諒由君臣義重。名教所先。故能明大節於當時。立¶ 
清風於身後。至如趙高之殞二世。董卓之鴆宏農。人神所¶ 
<pb:NFKB_QTW_p0004-23b>
疾。異代同憤。況凡庸小豎。有懷凶悖。遐觀典策。罔不誅夷。¶ 
辰州刺史長蛇縣男裴虔通。昔在隋代。委質藩僚。煬帝以¶ 
舊邸之情。特相愛幸。遂乃忘蔑君親。潛圖弒逆。密伺閒隙。¶ 
招結㣥醜。長㦸流矢。一朝竊發。天下之惡。孰云可忍。宜其¶ 
夷宗焚首。以彰大戮。但年代異時。累逢赦令。可特免極刑。¶ 
投之四裔。用明逆順之理。以獎君臣之義。可除名削爵。遷¶ 
配驩州。¶ 

** 致仕朝參在見任本品之上詔¶ 
:PROPERTIES:
:TITID: QTWTIT00142
:PERSID: QTWAUT0002
:END:

尚齒重舊。先王以之垂範。還章解組。朝臣於是克終。釋菜¶ 
<pb:NFKB_QTW_p0004-24a>
合樂之儀。東膠西序之制。養老之義。遺文可覩。朕恭膺大¶ 
寶。憲章故實。乞言尊事。彌切深衷。然情存今古。世踵澆季。¶ 
而策名就列。或乖大體。至若筋力將盡。桑榆且迫。徒竭夙¶ 
興之勤。未悟夜行之罪。其有心驚知足。行堪激厲。謝事公¶ 
門。收骸閭里。能以禮讓。固可嘉焉。內外文武㣥臣。年高致¶ 
仕。抗表去職者。參朝之日。宜在見任本品之上。¶ 

** 禁奏祥瑞詔¶ 
:PROPERTIES:
:TITID: QTWTIT00143
:PERSID: QTWAUT0002
:END:

昔自帝王受天明命。其有二儀感德。百靈效祉。莫不君臣¶ 
動色。歌頌相趨。朕恭膺大寶。情深夕惕。每見表奏符瑞。慚¶ 
<pb:NFKB_QTW_p0004-24b>
恧增懷。且安危在乎人事。吉凶係於政術。若時主肆虐。嘉¶ 
貺未能成其美。如治道休明。咎徵不能致其惡。以此而言。¶ 
未為可請。自今已後。麟鳳龜龍大瑞之類。依舊表奏。自外¶ 
諸瑞應奏者。惟顯在物色目及出見處。更不得苟陳虛飾。¶ 
徒事浮詞。¶ 

** 為戰亡人設齋行道詔¶ 
:PROPERTIES:
:TITID: QTWTIT00144
:PERSID: QTWAUT0002
:END:

門下。刑期無刑。皇王之令典。以戰止戰。列聖之通規。是以¶ 
湯武干戈。濟時靜亂。豈期不愛黔首。肆行誅戮。禁暴戢兵。¶ 
蓋不獲已。朕自隋末創義。志存拯溺。北征東伐。所向平殄。¶ 

<pb:NFKB_QTW_p0004-25a>

然黃鉞之下。金鏃之端。凡所傷殪。難用勝紀。雖復逆命亂¶ 
常。自貽絕殞。惻隱之心。追以愴憫。生靈之重。能不哀矜。悄¶ 
然疚懷。無忘興寢。竊以如來聖教。深尚慈仁。禁戒之科。殺¶ 
害為重。永言此理。彌增悔懼。今宜為自征討以來。手所誅¶ 
翦。前後之數。將近一千。皆為建齋行道。竭誠禮懺。朕之所¶ 
服衣物。並充檀捨。冀三途之難。因斯解脫。萬劫之苦。藉此¶ 
宏濟。滅怨障之心。趣菩提之道。¶ 

