#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0406-21a> 
#+PROPERTY: JUAN 0407
欽定全唐文卷四百七¶ 

<pb:NFKB_QTW_p0407-01a>

* 徐景暉¶ 
:PROPERTIES:
:PERSID: QTWAUT1049
:END:

景暉。天寶時人。¶ 

** 對勞農有闕判¶ 
:PROPERTIES:
:TITID: QTWTIT08608
:PERSID: QTWAUT1049
:END:

** 　冬勞農大酋有闕主司糾劾訴稱六物未備¶ 
:PROPERTIES:
:TITID: QTWTIT08608
:PERSID: QTWAUT1049
:END:

昔在后稷躬稼。宣王命籍。用天之道。因地之利。率先以勸。¶
敦本斯在。是候春鶊初飛。饁彼南畝。秋蟬已噪。穫乎東臯。¶
順月令以迎貓。佇星迴而合蜡。八政罔忒。九職攸序。搜粟¶
多乎敖廩。典農蓄於京坻。以備荒札。將禦凶饉。而穰田滿¶
<pb:NFKB_QTW_p0407-01b>
篝。豈用淳于之哂。載餚入野。常聞王丹之勞。惟彼大酋。是¶
稱司醞。徒學杜康之藝。有[:#AS-8B70:⿰⺅⿱⿰夭夭心]儀狄之職。陶器必良。工善其¶
事。火齊式序。職司其憂。和羹既用於鹽梅。合禮必資於麴¶
糵。六物未備。胡不及言。三農既休。忽此闕禮。使上農空迷¶
於帝力。大酋合寘於國章。¶ 

* 張仲甫¶ 
:PROPERTIES:
:PERSID: QTWAUT1050
:END:

仲甫。天寶時人。¶ 

** 雷賦¶ 
:PROPERTIES:
:TITID: QTWTIT08609
:PERSID: QTWAUT1050
:END:

粵若稽古。太始之初。陰陽和而為炭。天地張而為爐。鎔鑄¶ 
<pb:NFKB_QTW_p0407-02a>
品類。陶汰清虛。名之四海。謂之八區。陰陽相盪。感成雷乎。¶
號曰天地之鼓。事載河圖之書。藏冰以時。則響出而不震。¶
仲秋之月。必聲隱而無餘。或震怒百里。雨潤同沾。法威刑¶
於牧宰。察醜惡於毫纎。或殷轔而鼓作。或滅沒而韜潛。吼¶
若天開。闢如地裂。動靜必以其時。喜怒於焉有節。是以樊¶
重入室。王裒遶墓。終不苟於瑕疵。冀中平於朗寤。蠻夷於¶
是膽懾。賢豪於是心懼。惡不戒而潛至。善乃全而焉措。無¶
貴無賤。敬天之怒。五星不逆。六氣合度。發陽和。啟蟄戶。農¶
事興作。秋成斯覩。以日繫時。有倫有序。歘焉而來。倏焉而¶
<pb:NFKB_QTW_p0407-02b>
去。鼓勇莫測其蹤。安息莫知其所。搜獲山川。洗滌寰宇。爾¶
其為狀也。則乃聯鼓畾畾。力士雄雄。雲飛電耀。起自震宮。¶
其為聲也。磊磊落落。砰砰訇訇。龍潛魚躍。海湧山傾。星宿¶
為之霾翳。日月為之昏暝。夫其赩赫震燿。紛紜煽作。臨峻¶
崖。投深壑。終不騁於雄豪。將勸善而懲惡。布雲雨於潛龍。¶
銜丹書於白雀。若乃王綱如繩。籠羅有情。是謂小人無禮。¶
君子無刑。守容貌而無恒。豈耳目之不明。終冀貞廉於衆¶
口。法令未若於雷霆。¶ 

* 梁涉¶ 
:PROPERTIES:
:PERSID: QTWAUT1051
:END:

<pb:NFKB_QTW_p0407-03a>

涉。天寶朝官司勳員外郎。¶ 

** 長竿賦¶ 
:PROPERTIES:
:TITID: QTWTIT08610
:PERSID: QTWAUT1051
:END:

伊酺醵之可觀。有格澤之修竿。勢百常以莖擢。文五彩而¶
花攢。可負以致遠。又行之匪艱。故得一人之慶。而為萬國¶
之歡。獨步華場。偏臨廣術。當太階以影正。對重樓而首出。¶
岌岌兮高柱承天。亭亭兮若木拂日。有美人兮來從紫闈。¶
為都盧兮衣錦褧衣。凝靚妝以如玉。聳輕身兮若飛。倏龍¶
盤而婉轉。遂花落而霏微。朝雲乍興。神女之初降。曉月將¶
<pb:NFKB_QTW_p0407-03b>
落。姮娥之未歸。於是伐鼓雷響。鳴金星合。從正殿以獨步。¶
巡廣場而未匝。勢欲傾掉。力將彈壓。天地為之振動。樓臺¶
為之岌嶪。臨人自正兮有異從繩。處險而安兮匪同履冰。¶
豈有象於鴻漸。終無教於猱升。聞北風其涼。我則懷將恐¶
將懼。見南山之壽。我則喜不騫不崩。則知蹲會稽者其言¶
矯。在浚郊者其利少。曷若揚王庭。越木杪。為域中之大。見¶
天下之小。哂伏波之銅柱。遙居海裔。陵漢武之金莖。揭出¶
雲表。惟我皇而念茲。遂角觝而存之。非為作奇技。庶堯之¶
謗木可為。非為作無益。庶舜之舞干可持。使遷喬者仰止。¶
守直者方斯。臨下則正而不譎。在上則高而不危。夫是跨¶ 
<pb:NFKB_QTW_p0407-04a>
越古今。標格寰宇。聞之者鳧趨雀躍。見之者足蹈手舞。非¶
測日之表可傳。非淩雲之梯足數。將揭焉以山立。或拊之¶
而林聚。故知斯竿無親。惟力是鄰。雖盛德之在木。必先容¶
而假人。欲為柱兮承彼大廈。願為檝兮當彼要津。既呈材¶
以效質。樂我王於萬春。¶ 

** 對馬驚師徒判¶ 
:PROPERTIES:
:TITID: QTWTIT08611
:PERSID: QTWAUT1051
:END:

** 　卜氏為御馬驚師徒小却監軍糾為無勇卜氏遂死之或誄其功監軍請寘乎理誄者執云非罪¶ 
:PROPERTIES:
:TITID: QTWTIT08611
:PERSID: QTWAUT1051
:END:

赤羽相向。魯載乘邱之役。紅塵交飛。國驂賁父之御。事匹¶
蒙馬。力均投牛。變非銜橛。驚為流矢。殊郤克之不止。因潰¶
<pb:NFKB_QTW_p0407-04b>
齊軍。成魯師之小却。便亡卜氏。汙朱輪豈敢言病。驗白肉¶
乃知非罪。逝者既往。吾誰與歸。死而可哀。士始有誄。此焉¶
寘理。孰曰監軍。雖欲必也正名。是故惡夫佞者。¶ 

** 對樂師教舞判¶ 
:PROPERTIES:
:TITID: QTWTIT08612
:PERSID: QTWAUT1051
:END:

** 　甲年十三為國子樂師教之舞象甲不受命樂師將撻甲云違禮不伏¶ 
:PROPERTIES:
:TITID: QTWTIT08612
:PERSID: QTWAUT1051
:END:

夏序殷膠。建國尊務。養老齒冑。先王大猷。所以長幼分規。¶ 

<pb:NFKB_QTW_p0407-05a>

道業差序。咸殊誦習。將明告教。射御書數。分制則於樂章。¶
中和祗庸。遵規儀於性府。即大成以方就。爰小舞而首陳。¶
必在準繩。無或差忒。以言國子。辨慧斯聞。系彼勳華。金張¶
錫慶。遵其禮樂。游夏申歡。學畢幼儀。言辭外傅。年昇舞勺。¶
乃踐上庠。春誦夏弦。深期順節。尊師重道。寧願踰閑。佩觿¶
之成童未及。摳衣之舞象何先。雖欲速於有知。終見陷於¶
無度。儻聞一知二。亦何守於彞倫。必也非禮勿言。固可拘¶
之年限。制於未亂。詳茲雅得紀綱。扑作教刑。撫事難從捶¶
<pb:NFKB_QTW_p0407-05b>
楚。¶ 

** 對琴有殺聲判¶ 
:PROPERTIES:
:TITID: QTWTIT08613
:PERSID: QTWAUT1051
:END:

** 　甲鼓琴多殺聲景與其鄰懸鏡於樹以盤水察之盡達微隱甲訟景非理云恐有害人¶ 
:PROPERTIES:
:TITID: QTWTIT08613
:PERSID: QTWAUT1051
:END:

綠琴高張。觸物易操。朱弦促調。緣心應聲。既峩峩以在山。¶
亦蕩蕩而著水。甲逢有道。每歌詠於南薰。景屬無為。亦歡¶
娛於北里。彈絲靜聽。無聞獨鶴之吟。外物生情。忽作捕蟬¶
之思。平生雅意。妙曲先知。邂逅商音。有鄰便覺。鏡懸於樹。¶
疑桂魄之澄空。水止於盤。若冰壺之在鑑。隱微必察。善惡¶
斯彰。纔聞蔡氏之絃。遽作淮南之術。迹或多於猜忌。罪無¶ 
<pb:NFKB_QTW_p0407-06a>
抵於章程。事則可憑。訟乃無咎。¶ 

* 石鎮¶ 
:PROPERTIES:
:PERSID: QTWAUT1052
:END:

鎮。天寶十年進士。¶ 

** 洞庭張樂賦(以八音克諧天地充滿為韻)¶ 

:PROPERTIES:
:TITID: QTWTIT08614
:PERSID: QTWAUT1052
:END:

昔帝軒出震。用率大戛。三才以貞。萬人以察。戰蚩尤於涿¶
鹿之墟。登飛龍九五。張咸池於洞庭之野。舞元鶴二八。遂¶
使素女緘瑟。昭文輟琴。壎箎協韻。笙磬同音。始鏗鏘以拊¶
石。終訇隱而摐金。雷出地中。以成奮豫之象。風行水上。油¶
<pb:NFKB_QTW_p0407-06b>
生子諒之心。包混茫之廣大。含元氣之高深。不知不識。順¶
帝之則。無視無聽。至道之極。三月忘味。思在齊而攸聞。七¶
旬格苗。非得雋而為克。所以事與時並。名與功偕。㣥方既¶
睦。庶尹允諧。且如碩人褎然。萬舞在前。秉翟奕奕。象九奏¶
於鈞天。后夔爰至。三步既次。夾振躚躚。率百獸於厚地。諒¶
人神之在和。何匏竹之足備。况乎皇上降衷。以符德充。理¶
七音於周雅。歌五絃於舜風。仁親是務。車軌攸同。信敷草¶
木。澤被昆蟲。在坑谷而何有。與幬載而齊功。故得萬屬宅¶
心。四夷修款。音無惉懘。義取觀盥。聞正始之頌聲。足誡盈¶
以持滿。空歌詩以獻賦。若窺天之以管。¶ 

<pb:NFKB_QTW_p0407-07a>

** 罔兩賦(以道德希夷仁義為韻)¶ 

:PROPERTIES:
:TITID: QTWTIT08615
:PERSID: QTWAUT1052
:END:

粵若窮理盡性。在宗載考。觀窮元元。訏謨天造。憫鷦鷯之¶
為得。處一枝而屬厭。詞罔兩而格言。詳萬籟於至道。道之¶
為體也。無思無慮。惟靜惟默。皇帝得之而升於雲天。維斗¶
得之而運於宸極。下崆峒之路。理必諧於襄野。登隱坌之¶
邱。義無虧於建德。爾其問影責實。稽謀惟微。審行止之常¶
分。固怨葘而用希。陰與夜兮吾所隱。火與日兮吾所依。若¶
<pb:NFKB_QTW_p0407-07b>
有待而持操。誠不協於天機。且夫步日者足。憐蚿者夔。雖¶
鳧鵠而異稟。將斷續而則悲。苟安時以處順。惟我心之則¶
夷。如莫耶之或躍。必歐冶之見遺。客有感而歎曰。大塊勞¶
我。聖人不仁。天地無私於覆載。陰陽脗合於陶鈞。動之則¶
矯。冥之則親。汎然無跡。瞠然絕塵。時既來而不再。物亦煦¶
而知春。夫如是。則何患無位不作。守道安貧而已哉。於是¶
罔兩卑陬改容。逡巡徐避。養淡泊。懷簡易。鄙白龍之遇制。¶
嗤文豹之有累。寓百骸於神理。休四海之光被。在埏埴於¶
洪鑪。得修身之明義。¶ 

* 蔣至¶ 
:PROPERTIES:
:PERSID: QTWAUT1053
:END:

至。天寶十年進士。¶ 

<pb:NFKB_QTW_p0407-08a>

** 洞庭張樂賦(以八音克諧天地充滿為韻)¶ 

:PROPERTIES:
:TITID: QTWTIT08616
:PERSID: QTWAUT1053
:END:

聆黃帝之遺音。澹乎至察。天非私覆。稱其德以無三。國有¶
元風。應其方以宣八。所以合德樞之幽鍵。率至人之大戛。¶
當其存乎象用。酌彼鈎深。將合之於萬籟。故稽之於八音。¶
非剽之以耳。寧聽之以心。風師拊石。雲將摐金。棄園客之¶
絲。彈為鶴舞。辭羌人之竹。擫以龍吟。雖不擊而不考。或習¶
習而愔愔。坐忘斯得。旋歸靜默。其始也懼。其終也惑。迴日¶
<pb:NFKB_QTW_p0407-08b>
月之運行。會鬼神之柔克。淒清廣莫之野。曼衍華胥之國。¶
奔夷貊於蟠木之東。聳鱗翰於幽陵之北。和容遠被。休氣¶
充塞。邦用榮懷。人之克諧。何以鼓靈鼗之坎坎。撞猛簴之¶
喈喈。至乃起於無眹。調之自然。張洞庭兮聽咸池。同嶰谷¶
兮合鈞天。昭炎氏之作頌。寓莊生之外篇。是則成象者樂¶
之餘。希聲者樂之器。舞妙有為八佾。懸至和為二肆。觀其¶
妙叩以元關。動無方覃於厚地。貫陰陽而不測。庸詎識其¶
純粹。吾君纘戎。始酌遺風。集端虛於黃屋。攘靡曼於元宮。¶
理代之音兮蹈而不厲。不言而化兮美以能充。今以視昔。¶
實由元同。受靈命之誕敷。窅希夷之自滿。考徵音於天樂。¶
謝能賦於窺管。¶ 

<pb:NFKB_QTW_p0407-09a>

** 罔兩賦(以道德希夷仁義為韻)¶ 

:PROPERTIES:
:TITID: QTWTIT08617
:PERSID: QTWAUT1053
:END:

揖傲吏以逍遙。啟真經於探討。則知辨彫萬物。富有三寶。¶
假影外之微陰。喻域中之大道。惟彼罔兩。同夫糾纆。[:#AS-85DD:⿺⻎貇]兮¶
難名。混兮不測。離婁目眩而方見。桑宏心計而寧識。其出¶
也與影俱遊。其入也與陰俱息。乃謂影曰。子於我兮何力。¶
我與子兮何德。將詰之於心。請對之於臆。殊途兮同歸。孰¶
是兮孰非。進豈苟得。退殊所希。繫我有待。俾爾相依。在波¶
<pb:NFKB_QTW_p0407-09b>
瀾而比目。升雲漢而聯飛。胡乃折責其持操。而欲論乎等¶
威者哉。且夫出入隨日。行藏任時。儀形長短。取象毫釐。雖¶
曩華而今槁。豈變態而殊姿。語默無滯。類達人之舒卷。視¶
聽無及。符至道之希夷。原夫以陰託影。以影輔人。行則無¶
跡。居必同塵。不樂葆大。寧悲賤貧。茹藜被褐非所恥。腰金¶
鳴玉非所珍。誰泣楊朱之路。誰迷宣父之津。誠滑疑於至¶
理。不夭閼於天真。則知於物有憑。處身如寄。和光遠害是¶
其道。先人後已是其義。鑒之者雖臨水而罕窺。畏之者將¶
奔走而奚避。欲明有象於無象。有愧知音之意。¶ 

* 孫翊仁¶ 
:PROPERTIES:
:PERSID: QTWAUT1054
:END:

翊仁。天寶十年進士。¶ 

<pb:NFKB_QTW_p0407-10a>

** 朝元閣賦(以高抗山頂升覽清遠為韻)¶ 

:PROPERTIES:
:TITID: QTWTIT08618
:PERSID: QTWAUT1054
:END:

神之本也。以朝為大。乾之德也。以元為高。合二美以制閣。¶
俾萬人兮不勞。何哉。彼朝元之為狀。厥高因於巖嶂。岌嶪¶
兮初謂湧於山巔。崔巍兮又謂居於天上。崇崇之勢。博敞¶
宏壯。斜窺渭北。笑玉樹而徒空。俯對終南。與金闕而相抗。¶
迥出象外。信非人間。陽烏乍轉以迴翼。翔鵾不逮而空還。¶
七聖同遊。罷還襄野。萬國以會。自是塗山。既而元冬啟景。¶
<pb:NFKB_QTW_p0407-10b>
六合清迥。法駕行幸於溫泉。羽斾駢羅於高頂。帝乃躋稜¶
層。考休徵。天之動。日之升。馳繚垣以望䆗窱。開閶闔而越¶
凌兢。視遠如邇。臨高可憑。於以旁眺。於以迴覽。窗前桃實。¶
在方朔之深知。閣上鳳巢。表帝軒之聖感。昔秦皇學道。漢¶
主長生。祈年既築。望仙復營。人既勞止。事卒無成。豈比夫¶
向背山澤。密邇皇城。池八水而下臨無地。階重巖兮上摩¶
太清。至若早霜啟色。積雪初晴。壯泰山之日觀。比天台之¶
赤城。信我后之攸處。與神仙之混并。嗟乎。登高作賦。十上¶
何晚。題陸雲之閣。吾道應行。薦揚子之文。其事不遠。¶ 

* 房寬¶ 
:PROPERTIES:
:PERSID: QTWAUT1055
:END:

寬。天寶十年進士。¶ 

<pb:NFKB_QTW_p0407-11a>

** 泰階六符賦(以元亨利貞為韻)¶ 

:PROPERTIES:
:TITID: QTWTIT08619
:PERSID: QTWAUT1055
:END:

天垂象。其徒實繁。聖作則。克叶元元。故六符之效祉。同五¶
星之可言。匪侵名於傅說。不奪彩於軒轅。有道則見。熲然¶
以明。示萬物之咸若。表三階之砥平。歷歷珠貫。煌煌弁橫。¶
高以視卑。八荒仰其不忒。低而能觸。四海悅其光榮。昔昧¶
者謂前王之淫縱。今明者彰我后之元亨。既歸仁於垂拱。¶
亦叶政於阿衡。寧不以燮理詣極。耿耿莫京。麴糵以之作¶
<pb:NFKB_QTW_p0407-11b>
醴。鹽梅於是調羹。近取諸身。長乎庶類。率土雖廣。至德遐¶
備。救旱則霖雨為先。濟川則舟楫是利。不然者。奚得與南¶
極而齊出。拱北辰而為次。跂彼無報。既織女之多慚。晥爾¶
服箱。知牽牛之增愧。繼東井之應福。何潁川之足懿。事契¶
其誠。萬邦以貞。亦既啟瑞。終然永清。且逢時而不隱。猶牧¶
謙而作程。每避日以照曜。孰與月而爭晶。順秋冬以迴斡。¶
隨河漢以低傾。寧直降龍駟之特稟。應仙郎之美名。信可¶
久而可大。等無臭而無聲。謬管窺以體物。幸芻蕘之見并。¶ 

* 沈仲¶ 
:PROPERTIES:
:PERSID: QTWAUT1056
:END:

仲。天寶時進士。¶ 

** 象環賦(以謙德無事循轉為韻)¶ 

:PROPERTIES:
:TITID: QTWTIT08620
:PERSID: QTWAUT1056
:END:

<pb:NFKB_QTW_p0407-12a>

佩服之設。惟德是瞻。夫子之服素而博。夫子之德稱而廉。¶
式制象以表諸儉。豈無玉兮體乎謙。謙而伊何。服用有則。¶
舍寶佩庶。以彰其無位。制象環實。亦明其讓德。匪玉兮匪¶
金。是雕兮是刻。取其焚身之齒。奪其截肪之色。磨而不磷。¶
涅而不黑。相彼玦兮。謂其玦之有離。制此環兮。體其環之¶
不極。因良工以表器。奉聖人以聘國。苟炯戒之斯存。曷威¶
儀之有忒。於是不師爾制。爰始我謀。錯落增色。晶明克舒。¶
寫金規於顧兔。掩素彩之隨珠。崇其五寸之範。輝彼十圍¶
<pb:NFKB_QTW_p0407-12b>
之軀。貴其文兮。我則文而能潔。謂其曲也。我則曲而不踰。¶
既圓體以就滿。亦虛中而應無。服為身表。環為佩器。若禮¶
義之相須。豈周旋之暫墜。將以體象其法理。亦以循環乎¶
志意。雜章甫以為飾。騰組綬而生輝。蔚禮經以畱規。掩水¶
蒼之故事。明夫素王立範。象豈因循。必使動容有則。箴規¶
合倫。得禮容之不選。著盛德之日新。環之質兮。取其終始¶
罔遺。象之齒也。取其堅白可珍。體夫子之歷聘周流。似夫¶
子之從時屈伸。象環之制兮。其義不淺。謙撝之旨兮。因斯¶
而闡。道崇受物。用能寬而有容。理貴適時。體如丸而任轉。¶
忝明試以效拙。敢獻賦而旌善。¶ 

<pb:NFKB_QTW_p0407-13a>

* 韓液¶ 
:PROPERTIES:
:PERSID: QTWAUT1057
:END:

液。天寶時進士。¶ 

** 公孫宏開東閣賦(以風勢聲理暢休實久為韻)¶ 

:PROPERTIES:
:TITID: QTWTIT08621
:PERSID: QTWAUT1057
:END:

千載之下。凜然清風。才生於代。道積厥躬。洎六十而達。為¶
百夫之雄。時然後遇。否極斯通。賤不憂貧。牧豕之心在。貴¶
而好我。招賢之道崇。招賢伊何。東閣不閉。常虛懷以應物。¶
每趨風以接袂。屈已於士。德必不孤。應以同聲。冥而合契。¶
<pb:NFKB_QTW_p0407-13b>
爰符禮以為食。不倨賢而恃勢。故門多長者之轍。奄有輝¶
光。座必非常之人。亘以年歲。豈惟開閣於暇日之中。抑亦¶
畱心於接應之際。道不虛行。有聞有聲。方積善以志其大。¶
匪飾非以外其情。故人得盛大之譽。館得招賢之名。欣其¶
託身之先。美其投足之始。名以才著。高因下起。槐市居尊。¶
柏臺是履。多士拭目。㣥英傾耳。猶尚德以尊賢。將興化以¶
致治。豈比夫鄭驛迎而為賢。陳榻解而稱美。然以匪階而¶
遷。任道而暢。自家刑國。封侯作相。不出十年之中。獨立㣥¶
賢之上。欽若前哲。惟德之休。其儀棣棣。其政優優。知足則¶
止。辭榮而歸侯。好賢不倦。垂範而空畱。且資以時須。賢為¶
代出。得之者則政舉。失之者則政逸。安得不開閣以崇敬。¶ 

<pb:NFKB_QTW_p0407-14a>

袪繁華而摭實。誰其嗣之。代何不有。惟秉鈞與當軸。宜欽¶
風而善誘。庶斯道之不虧。信昭彰之可久。¶ 

* 魏縝¶ 
:PROPERTIES:
:PERSID: QTWAUT1058
:END:

縝。天寶時進士。¶ 

** 梓材賦(以理材為器如政之術為韻)¶ 

:PROPERTIES:
:TITID: QTWTIT08622
:PERSID: QTWAUT1058
:END:

昔成王纂位。周公輔理。命爾康叔。尹茲殷士。既因命以申¶
勸。欲善終而令始。述文武之所修。陳藝術之攸起。播英聲¶
<pb:NFKB_QTW_p0407-14b>
於典訓。揚芬烈於國史。則知上之化下。如梓之材。遵繩墨¶
以運思。受鎔模於簡能。其度木也。佇林衡之畢選。其取制¶
也。仰倕和之所開。於是既勤樸斵。惟所云為。奚茲服用。靡¶
尚精奇。信其有益。取於無私。工必止其淫巧。物欲稱其事¶
宜。去雕鏤所以昭代俗之反素。塗丹雘所以知禮義之攸¶
施。擬古呈功。觀象制器。或因事以立法。亦憑質而託類。臨¶
時通軌。開物以利。乃作誥於聖人。俾流戒於在位。凡教在¶
始。而法在初。莫不念乎梓匠。慎爾攸居。苟方圓之失理。是¶
風化之蔑如。故王者削殷迹。述周令。汲汲賢良。孜孜善政。¶
招延俊造。以輔明盛。偉夫立德垂訓。名言在茲。凡百斧藻。¶
各共乃司。勿謂幽昧。神其聽之。自然片善無遺。㣥材靡失。¶ 

<pb:NFKB_QTW_p0407-15a>

輪桷兼採。棟梁並出。實有補於大廈。方見用於王室。擅高¶
曾之規矩。騰雅頌之洋溢。闡無疆之淑懿。成不朽之政術。¶ 

* 湯履冰¶ 
:PROPERTIES:
:PERSID: QTWAUT1059
:END:

履冰。天寶時擢書判拔萃科。¶ 

** 對梢溝判¶ 
:PROPERTIES:
:TITID: QTWTIT08623
:PERSID: QTWAUT1059
:END:

** 　甲通梢溝三十里主者按興役不申甲云水潄之不合申¶ 
:PROPERTIES:
:TITID: QTWTIT08623
:PERSID: QTWAUT1059
:END:

甲義恤葘畬。志殷溝洫。懼襄陵之荐及。梢齧攸通。稽濬川¶
之前聞。源流遂遠。當以崇朝其雨。高岸為谷。無勞役之事。¶
<pb:NFKB_QTW_p0407-15b>
濟稼穡之艱。里則斯遙。功則其倍。涇泥是沃。俄分數斗之¶
謠。韓工已成。良開萬代之利。歲自便稔。邦由是臧。異東西¶
之見分。寧嗟別思。殊劉項之有割。是悅昌期。潄而不徭。足¶
以嘉尚。決而非役。奚用申為。粉署將繩。恐涉察泉之義。白¶
圭思復。宜從因水之詞。¶ 

* 張仲宣¶ 
:PROPERTIES:
:PERSID: QTWAUT1060
:END:

仲宣。元宗時對策擢第。¶ 

** 對知合孫吳可以運籌決勝策¶ 
:PROPERTIES:
:TITID: QTWTIT08624
:PERSID: QTWAUT1060
:END:

問。朕聞武以保大定功。刑以禁邪止殺。軒轅三皇之聖。莫¶ 
<pb:NFKB_QTW_p0407-16a>
能去兵。陶唐五帝之聰。時猶振旅。故知體國經野。宜有弔¶
伐。居安慮危。可無豫備。朕纂承丕業。虔守大寶。因祖宗之¶
既康。恐文武之將墜。兢兢戒慎。翼翼憂勤。而德教誕敷。烽¶
燧尚警。三邊每勞於征伐。百姓不歌於耕鑿。言念于役。深¶
軫於懷。所以日旰忘飡。中宵輟寐。思謀臣以制敵。折衝於¶
樽俎。索名將以守邊。降伏其戎寇。行何法也。得致斯人哉。¶
子等藏器待時。呈才應命。盡陳古今之事。備詳攻守之策。¶
至時賢著述。往彥勳庸。兵法有五十三家。宜分其四種。漢¶
臣有二十八將。自比夫幾人。景略可逮於孔明。張遼得齊¶
<pb:NFKB_QTW_p0407-16b>
於關羽。斛律光賀若弻。近代之用誰優。我李勣與李靖。先¶
朝之光誰最。又卭南一方之地。磧西萬里之域。將棄之以¶
促境。寧守之以勞人。鎮梁州至於流沙。軍隴坂至於積石。¶
險阻要害。予疑汝明。秦中歲役於防水。若為釐革。代北年¶
疲於禦塞。奚所變通。薊門屯田。何術以休其弊。柳城梗澀。¶
何籌以繫其虜。凡此邊廷。今為重鎮。何經何見。何履何歷。¶
若兵不獲巳。用何奇謀。貞我師旅。使有征無戰。必文可來¶
之。施何異政。柔彼夷狄。使懷惠畏威。咸述爾能。直言其事。¶
當有昇壇之拜。佇伸推轂之寵。¶ 

<pb:NFKB_QTW_p0407-17a>

對。臣聞玉弩垂芒。耀明威於紫緯。金方戒序。凝殺氣於丹¶
霄。然則負扆登樞。規七衡而立辟。垂旒御辨。法四選以詳¶
刑。是故黃運披圖。靜妖氛於涿鹿。丹陵啟業。耀佳兵於洞¶
庭。伏惟陛下陟上帝之耿命。順下人之樂推。總不測之謂¶
神。包混成而為道。然後運天地日月以臨之。洩雷雨水火¶
以育之。宣道德仁義以綏之。張禮樂刑政以肅之。然則宿¶
離無忒。天清也。海外無波。地平也。左學上庠。文明也。保大¶
定功。武威也。由是東西沈潛。朔南浹洽。草木咸若。昆蟲無¶
<pb:NFKB_QTW_p0407-17b>
夭。猶且日慎一日。雖休勿休。俯徇謙光。循易象之明義。降¶
詢得失。追漢策之高蹤。所以廣訪芻蕘。旁求道路。臣戎旃¶
賤伍。樗散陋容。策蹇以忘疲。勵弱而知倦。猥茲庸菲。充賦¶
闕庭。奉詔慚惶。啟處無地。所冀齊庭設炬。九九之術先收。¶
燕館初開。先尊郭隗而已。敢緣斯議。庶竭丹誠。制策曰。思¶
謀臣以制敵。折衝於樽俎。索名將以守邊。降伏其戎寇。行¶
何法也。得致斯人哉。臣聞晉謀元帥。漢召材官。必資悅禮¶
之英。咸選良家之子。誠請秋風授律。吉日拜將。收不疑之¶
十計。問子明之五策。賞必以功。罰必以信。則良將斯至矣。¶
大功可舉矣。制策曰。兵法有五十三家。且分其四種。臣聞¶ 
<pb:NFKB_QTW_p0407-18a>
習手足。便器械。積虞關。具攻守。伎巧之兵也。權德刑。隨斗¶
繫。因五勝。解鬼神。陰陽之兵也。雷動風舉。後發先至。離合¶
向背。而應變無常。形會之兵也。守正而用奇。詳形而計戰。¶
兼伎巧。包陰陽。權宜之兵也。然後憤之以仁義。信之以賞¶
罰。以我直而權其曲。以我智而薄其愚。以我和而制其離。¶
以我治而乘其亂。故雖孫吳再生。亦不知為敵人計矣。制¶
策曰。漢臣有二十八將。自比夫幾人。臣聞漢有二十八將¶
者。上應二十八宿也。或以文雅光國。鄧禹有決勝之奇。或¶
以武能威人。吳漢有綏邊之略。功論樹下。馮異之績彌彰。¶
<pb:NFKB_QTW_p0407-18b>
冰結河中。王霸之誠尤著。臣以卑賤。夙無器業。竊循運合。¶
聖恩不次。得參賢俊之末。安敢自強而比哉。清問猥及。臣¶
當萬死。制策曰。景略可逮於孔明。張遼得齊於關羽。斛律¶
光賀若弻。近代之用誰優。臣聞景略之功也。孔明之績也。¶
張遼之謀也。關羽之烈也。斛律光之勇也。賀若弻之略也。¶
廣論之則耀靈不駐。略談之又書不盡言。景略之佐秦堅。¶
纔騁如熊之捷。孔明之匡蜀主。克著臥龍之名。張遼運籌¶
之方。可以歸之於先軌。關羽搴旗之効。可以論之於後塵。¶
賀若弻之破陳軍。功先諸將。斛律光之扶齊國。名劣衆人。¶ 

<pb:NFKB_QTW_p0407-19a>

以次而言。斷可知矣。制策曰。我李勣與李靖之功誰最者。¶
臣聞李勣者。智也仁也。勇也嚴也。躬教可以圖始。心教可¶
以保衆。自伐三韓。克清九族。所以東夷之人。不敢西向也。¶
至於李靖者。安可同年而語哉。大征北狄。詎見絕其餘氛。¶
授鉞南蠻。寧見殄其遺寇。所以蠻胡猾夏。邊鄙亟聳者。良¶
由此也。制策曰。卭南一方之地。磧西萬里之域。將棄之以¶
促境。寧守之以勞人。鎮涼州至於流沙。軍隴坂至於積石。¶
險阻要害。予疑汝明。秦中歲役於防水。若為釐革。代北年¶
<pb:NFKB_QTW_p0407-19b>
疲於禦塞。奚所變通。薊門屯田。何術以休其弊。柳城梗澀。¶
何籌以繫其虜。凡此邊庭。今為重鎮。何經何見。何履何歷。¶
臣聞膜拜憬裔。既崇於弔代。昧谷遐方。實資於鎮撫。薇亦¶
柔止。猶聞遣戌之詩。瓜時在期。尚起踐更之役。今欲明守¶
邊之術。開斥地之制。緬惟經算。俯訪芻蕘。謏聞鄙術。何足¶
以觀之。夫先王馭道也。必專其邊守。疆以戎索。恃吾有以¶
備。懷其所以來。招攜以禮。懷遠以德。今丸山在境。猶發度¶
遼之師。葱河卷祲。仍開拜井之屯。勞人遠役。其何以哉。若¶
乃務廣其土。以疲其人。宿兵於無用之地。勞師於不禦之¶
俗。聖王之道。未之前聞。制策曰。若兵不獲已。用何良謀。貞¶ 
<pb:NFKB_QTW_p0407-20a>
我師旅。使有征無戰。必文可來之。施何異政。柔彼夷狄。使¶
懷惠畏威。臣聞季梁在隨。楚朝罷議。仲尼居衞。晉國折謀。¶
語曰。死諸葛走生仲達。陛下誠然德音發於帷幄。清風翔¶
於無外。大啟爵命。以示四方。拔將選才。各盡其用。急善同¶
於饑渴。用人疾於應響。杜奸佞之門。廢鄭衞之樂。混清六¶
合。實由乎此。雖西有不羈之寇。北有不賓之虜。征之則勞¶
師。待之則無益。故班固曰。有其田。不可耕而食。得其人。不¶
可臣而藩。來則懲而禦之。去則備而守之。蓋懷惠畏威也。¶
但以日暮途遠。汲深綆短。文不逮意。書何盡言。謹對。¶ 
¶
<pb:NFKB_QTW_p0407-20b>

¶
