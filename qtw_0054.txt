#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0053-13a> ¶¶¶¶¶¶¶
#+PROPERTY: JUAN 0054
欽定全唐文卷五十四¶ 

<pb:NFKB_QTW_p0054-01a>
　德宗(五)¶ 

** 罷邕府金坑勅¶ 
:PROPERTIES:
:TITID: QTWTIT01980
:PERSID: QTWAUT0009
:END:

朕聞致理之君。克勤於德。不貴遠物。所寶惟賢。故堯設茅¶ 
茨。禹卑宮室。光武捨去寶劍。順帝封還大珠。朕以眇身。獲¶ 
守丕業。仰止前王之德。思齊太素之風。未嘗緣情於服翫。¶ 
措意於珠玉。庶乎捐金抵璧。返樸還淳。邕州所奉金坑。誠¶ 
為潤國。語人以利。非朕素懷。方以不貪為寶。惟德其物。豈¶ 
尚茲難得之貨。生其可欲之心耶。其金坑宜委康澤差擇¶ 
<pb:NFKB_QTW_p0054-01b>
清強官專勾當。任貧下百姓採劚。不得令酋豪及官吏影¶ 
占侵擾。聞奏當重科貶。俾夫俗臻富壽。人識廉隅。副朕意¶ 
也。¶ 

** 勘造簿籍勅¶ 
:PROPERTIES:
:TITID: QTWTIT01981
:PERSID: QTWAUT0009
:END:

內外文武官職田及公廨田。準式州縣每年六月三十日¶ 
勘造白簿申省。與諸司文解勘會。至十月三十日徵收。給¶ 
付本官。近來不守常規。多不申報。給付之際。先付清望要¶ 
官。其閒慢卑官。即被延引不付。自今後準式各令送付本¶ 
官。又準式職田黃籍每三年一造。自天寶九載以後。更不¶ 
<pb:NFKB_QTW_p0054-02a>
造籍。宜各委州縣每年差專知官巡覆。仍造簿依限申交¶ 
所司。不得隱漏及妄破蒿荒。如有違犯。專知官及本典準¶ 
法科罪。¶ 

** 改元建中勅¶ 
:PROPERTIES:
:TITID: QTWTIT01982
:PERSID: QTWAUT0009
:END:

春秋有五色之統。蓋王者踰年建號。體元居正。上以繼業¶ 
反始。下以書事布策。示不忍有變於中年也。朕以不造。銜¶ 
恤在疚。而三事大夫。迫至公之命。喻大孝之道。實奪予哀。¶ 
為衆所戴。恐墜祖宗之遺烈。不若先帝之前訓。如履薄將¶ 
陷。如乘奔失御。濡露之感。忽焉歲初。罔極之懷。瞻天靡及。¶ 
<pb:NFKB_QTW_p0054-02b>
舊物未改。常典惟新。勉而從之。良增感奉。其以大歷十五¶ 
年改為建中元年。所司準式。庶協履端於始載符皇極之¶ 
義也。¶ 

** 賜劉晏自盡勅¶ 
:PROPERTIES:
:TITID: QTWTIT01983
:PERSID: QTWAUT0009
:END:

亂常干紀。罪莫大焉。除惡去邪。刑其無捨。忠州刺史劉晏。¶ 
性本姦回。志惟凶慝。頃司邦賦。歷踐朝倫。剝削為功。毒痡¶ 
黎庶。按問贓賄。不知紀極。朕將崇政本。必去憸人。猶是含¶ 
垢。務全大體。俾從降黜。尚列藩侯。黷亂之辜。掩而不問。旋¶ 
乃結聚亡命。擅興師徒。罔有悛心。力行非度。播於人聽。惡¶ 
<pb:NFKB_QTW_p0054-03a>
跡彰聞。爰命連率。究實其罪。而蒐兵補卒。遍於鄉閭。執銳¶ 
披堅。出於郊境。拒捍朝旨。威脅使臣。人之無良。一至於此。¶ 
孽由自作。法所不容。正其典刑。以懲姦蠹。宜賜自盡。仍令¶ 
庾準差官勾當。處置聞奏。¶ 

** 行常平法勅¶ 
:PROPERTIES:
:TITID: QTWTIT01984
:PERSID: QTWAUT0009
:END:

夫常平者。常使榖價如一。大豐不為之減。大儉不為之加。¶ 
雖遇災荒。人無菜色。自今巳後。忽米價貴時。宜量出官米¶ 
十萬石。麥十萬石。每日量付兩市行人下價糴貨。¶ 

** 授朱巨川中書舍人勅¶ 
:PROPERTIES:
:TITID: QTWTIT01985
:PERSID: QTWAUT0009
:END:
<pb:NFKB_QTW_p0054-03b>

典掌王言。潤色鴻業。必資純懿之行。以彰課最之績。久更¶ 
其職。用得其才。朝議郎行尚書司勳員外郎知制誥朱巨¶ 
川。學綜墳史。文含風雅。貞廉可以勵俗。通敏可以成務。自¶ 
司綸翰。屢變星霜。酌而不竭。時謂無對。今六官是總。百度¶ 
惟貞。才識兼求。爾其稱職。膺一獎拔。是用正名。光我禁垣。¶ 
實在斯舉。可守中書舍人。散官如故。¶ 

** 襃贈淮寧軍忠義將吏勅¶ 
:PROPERTIES:
:TITID: QTWTIT01986
:PERSID: QTWAUT0009
:END:

王者體至公而立極。申明賞以垂法。旌德表善。發揮忠貞。其有推丹誠以奉君。臨大節而不奪。守志明節。殺身定難。¶ 

<pb:NFKB_QTW_p0054-04a>

則襃勸之典。所宜優異。李希烈背天逆物。通結羣盜。奸謀¶ 
藏於汴宋。罪迹彰於汝鄭。傾陷城邑。虐毒蒸黎。忠義之徒。¶ 
因懷感激。故淮寧軍節度都虞正議大夫試大理卿兼¶ 
許州別駕占闕兼御史大夫上柱國政和郡王食實封一¶ 
百戶周曾。忿奸邪之亂紀。處危逼而思正。陰建明義。叶誅¶ 
元兇。遂與故許州都督鎮遏兵馬使同淮寧軍節度副使¶ 
開府儀同三司賜太常卿兼御史中丞上柱國定州郡王¶ 
食實封五十戶王玢故淮寧軍節度左廂兵馬使兼十將¶ 
開府儀同三司賜太常卿兼潞州長史占闕兼御史中丞¶ 
<pb:NFKB_QTW_p0054-04b>
上柱國常林郡王食實封五十戶呂從賁故十將輔國大¶ 
將軍行右金吾大將軍員外置同正員兼賜太常卿上柱¶ 
國合浦郡王食實封五十戶康秀琳故節度監押衙宣德¶ 
郎監察御史裏行賜緋魚袋姚憺故十將銀青光祿大夫¶ 
賜太子賓客上柱國梁興朝故十將開府儀同三司太常¶ 
卿河東縣開國伯賈樂卿故輔國大將軍員外置同正員¶ 
兼賜太常卿侯仙欽等。誓心定志。潛結忠謀。將臨汝海之¶ 
郊。師於襄城之野。方議梟其同惡。獻首鎬京。率彼戎旗。南¶ 
屯蔡邑。傳一檄以定許。冀[:#AS-8864:⿺克寸]日而方就。許冀有應。殲弭可¶ 
<pb:NFKB_QTW_p0054-05a>
期。事方垂成。為魁渠之所糾察。緬懷義烈。悉嬰屠戮。無辜¶ 
殞命。萬夫增憤。形質委於原野。忠魂越於草莽。恍惚幽壤。¶ 
茫茫無依。朕所以負扆長嘆。坐朝興悼。念忠良之不造。空¶ 
名在而身歿。休德壯志。貫於神明。而為元惡矯誣。翻欲歸¶ 
過。豈可使義烈之績。泯而不彰。宜加襃贈。以示中外。曾可¶ 
太尉。賜食封二百戶。通前三百戶。玢可司徒。賜食封二百¶ 
戶。通前二百五十戶。從賁可尚書左僕射。賜食封一百戶。¶ 
通前一百五十戶。秀琳可贈尚書右僕射。賜食封一百戶。¶ 
通前一百五十戶。憺可贈兵部尚書。賜食封二百戶。興朝¶ 
<pb:NFKB_QTW_p0054-05b>
可贈戶部尚書。賜食封一百戶。樂卿可贈刑部尚書。賜食¶ 
封二百戶。仙欽可贈工部尚書。賜食封一百戶。仍令右散¶ 
騎常侍蕭昕往汝州界首。以禮致祭。并委李勉哥舒曜與¶ 
州計會。訪其家口。父子兄弟。具其名聞。即當類敘。別有優¶ 
獎。有子者仍許其同父官爵。其子孫三代以來有過犯者。¶ 
得以遞減一等罪論。用彰峻節。淮寧軍節度押衙中散大¶ 
夫試殿中監兼唐州別駕占闕上柱國韋清。與周曾姚憺¶ 
始末同志。曾等遇害。清以智免。率其麾下。閒道歸誠。大節¶ 
可嘉。公賞冝茂。可銀青光祿大夫守太子賓客兼御史大¶ 
<pb:NFKB_QTW_p0054-06a>
夫定安郡王。食邑三千戶。仍賜實封二百戶。勳如故。朕撫¶ 
臨億兆。於今五年。每旰食宵衣。勤求政理。推誠委下。日冀¶ 
休兵。明未燭幽。德慚柔遠。戎車尚戒。大信猶鬱。使忠烈之¶ 
士。殞身賊庭。靜言興懷。一食三歎。罪己之責。實謂在予。其¶ 
周曾等所賜實封。可載於典策。傳其子孫。永固山河之誓。¶ 
代代無絕。自建中以來。如有為國竭誠。密圖元惡。事或未¶ 
就。翻被誅夷。或名氏未彰。或休聲未振者。既死節於王事。¶ 
宜書勳於竹帛。並委諸道招討節度所在博訪。明加曉示。¶ 
得其事迹。具以奏聞。特以襃獎。朕方建明義於蠻貊。宣大¶ 
<pb:NFKB_QTW_p0054-06b>
信於四海。申必罰以懲其姦慝。施厚賞以報其勳庸。宣布¶ 
天下。令知朕意。¶ 

** 宣慰兩河百姓勅¶ 
:PROPERTIES:
:TITID: QTWTIT01987
:PERSID: QTWAUT0009
:END:

朕嗣守大業。於今五年。承祖宗之成烈。受明靈之耿命。何¶ 
嘗不損己求瘼。視人如傷。思省徭賦。以康邦俗。納羣生於¶ 
壽域。躋大化於昇平。而德固虛薄。志不昭感。叛人未附。戎¶ 
馬方殷。在予之責。鑒寐多懼。自兩河背叛。兇逆相因。殺害¶ 
無辜。竊盜城邑。搖蕩我邊鄙。荐食我黎元。勞我師徒。費我¶ 
征賦。累更時歲。未克厎寧。朕子育萬人。務康暴亂。棄其細¶ 
<pb:NFKB_QTW_p0054-07a>
故。待以初誠。申之以大信。示之以好惡。將冀迷乃知復。困¶ 
則能通。亦欲先德後刑。有征無戰。不勞師旅。以致和平。而¶ 
包藏禍心。自相搆釁。侮慢朝旨。偷恤甲兵。去順効逆。曾無¶ 
悛志。謂天可罔。謂責可逃。緩之則為患益深。逼之則矯(闕)¶ 
窮究。挾藏詐匿。詭毒萬端。陷此忠良。申雪無路。朕為人父¶ 
母。實所痛心。豈可忍此姦回。為之覆燾。是以大整師旅。肅¶ 
爾天誅。載清㝢縣。以息黎庶。事不得巳。而至於斯。頃以軍¶ 
興。飛輓相次。軍供之費。餽運之勤。屢擾農商。或擅其利。州¶ 
縣征賦。重及疲人。朕心在止戈。日冀蠲復。先志未就。後慮¶ 
<pb:NFKB_QTW_p0054-07b>
繼之。徵責既加。名目猶廣。百姓私養。無以自贍。惟是夙夜。¶ 
不遑晏寧。豈不知耕織之艱難。轉輸之勞苦。每一念至。載¶ 
深憂旰。儻上元垂祐。烈祖降靈。憑將帥之謀。股肱之力。俾¶ 
我一戎。永清四海。則頒賦名目悉停。兩稅定數。亦各減放。¶ 
以便萬姓。咸與昭蘇。各委節度觀察刺史縣令。所在郡邑。¶ 
明加曉諭。使知予意。朕鬱於大道。遠邇未臻。必假人力。以¶ 
清多難。宣布中外。咸使聞知。¶ 

** 宣慰平盧軍陷淮西將士勅¶ 
:PROPERTIES:
:TITID: QTWTIT01988
:PERSID: QTWAUT0009
:END:

勅淮寧軍將士等。頃自平盧。來赴國難。涉溟海不測之險。¶ 

<pb:NFKB_QTW_p0054-08a>
滅兇賊作亂之徒。其後分鎮淮西。防秋隴上。奉我王事。久¶ 
著勳勞。或耆老見存。子弟相繼。舉其誠効。並是勳臣。頃被¶ 
李希烈脅從。無路申雪。永言勳舊。實可憫傷。邇者巳勅諸¶ 
軍。不加征伐。冀能相率。歸保功名。副我念舊之心。成其自¶ 
新之節。其陷在淮西將士。應有親族。在節度觀察使及刺¶ 
史縣令等。切使安存。使皆得所。如有莊宅店鋪。奴婢六畜¶ 
產業等。各任如舊。不得輒有侵擾。如全家歿在淮西。更無¶ 
親族為主者。即官為檢校。待當主復。即時檢付。仍分明布¶ 
告。咸使知之。¶ 
<pb:NFKB_QTW_p0054-08b>

** 郜國大長公主別館安置勅¶ 
:PROPERTIES:
:TITID: QTWTIT01989
:PERSID: QTWAUT0009
:END:

妖妄莫甚於巫蠱。罪惡莫逾於姦亂。迹涉於此。刑其捨諸。¶ 
郜國大長公主。澡質天潢。不慎其德。行違禮法。志匿回邪。¶ 
信妖孽之虛言。求厭勝之非福。憫其將老之年。從我議親¶ 
之典。置於別館。勿謂無恩。其子蕭位。不思諫正。手䟽祝詞。¶ 
其弟蕭佩儒偲。及異父兄駙馬都尉裴掖。相與知情。陷於¶ 
不義。蜀州別駕蕭鼎商州豐陽令韋恪前彭州司馬李萬¶ 
等。謬居清貫。輕紊常倫。在其門庭。多行穢德。忝列衣冠之¶ 
緒。豈宜履舄之交。宜令京兆府決重杖四十。配流賀州。裴¶ 
<pb:NFKB_QTW_p0054-09a>
掖綿州安置。蕭佩儒偲等並配房州安置。其蕭位等並馳¶ 
驛發遣。¶ 

** 復先減官員勅¶ 
:PROPERTIES:
:TITID: QTWTIT01990
:PERSID: QTWAUT0009
:END:

王者建設庶官。允釐九有。量戶口之衆寡。定都邑之等差。¶ 
制其職員。約以名數。俾吏足成務。而下克奉公。其有弛張。¶ 
必在通濟。朕頃緣蕃戎棄信。深犯封疆。興師備邊。資用日¶ 
費。而黎人困弊。難更徵求。遂權減天下州縣官員。姑務集¶ 
事。皆由朕不明不德。以至於斯。近聞新受官人。皆巳隨牒¶ 
之任。扶老攜幼。盡室而行。俸祿未請。歸還無所。嗷嗷道路。¶ 
<pb:NFKB_QTW_p0054-09b>
實疚於懷。雖蒸庶之閒。供應有省。而衣冠之族。流寓無依。¶ 
苟便於時。豈憚沿革。凡百君子。所當悉知。其先減官員。並¶ 
宜仍舊。¶ 

** 定五月朔日御宣政殿朝儀勅¶ 
:PROPERTIES:
:TITID: QTWTIT01991
:PERSID: QTWAUT0009
:END:

仲夏之時。萬物敷暢。陽德方茂。陰事始承。昔者聖賢。仰觀¶ 
法象。因天地交會之序。為父子相見之儀。沿習成風。古今¶ 
不易。王者制事。在於因人。酌其情而用中。順其俗以為禮。¶ 
咸覿之義。既行於父子之閒。資事之情。豈隔於君臣之際。¶ 
申恩卿士。自我為初。自今以後。每年五月一日御宣政殿。¶ 

<pb:NFKB_QTW_p0054-10a>
與文武百寮相見。京官九品以上。外官因朝參在京者。並¶ 
聽就列。宜令所司即量定儀注頒示。仍編禮式。以著恒規。¶ 

** 委本道節度使監軍同勾當常平倉勅¶ 
:PROPERTIES:
:TITID: QTWTIT01992
:PERSID: QTWAUT0009
:END:

諸軍鎮和糴貯備。共三十三萬石。本價之外。更量與優饒。¶ 
其粟及麻。據米數準折虛價直。委度支以停減江淮運脚¶ 
錢充。並支綾絹絁綿。勿令折估。其所糴粟等。委本道節度¶ 
使監軍同勾當別貯。非承特勅。不得給用。¶ 

** 水災賑恤勅¶ 
:PROPERTIES:
:TITID: QTWTIT01993
:PERSID: QTWAUT0009
:END:

惠下卹人。先王之政典。視年制用。有國之恒規。故有出公¶ 
<pb:NFKB_QTW_p0054-10b>
粟以賑困窮。弛歲征以寬物力。救患之道。何莫由茲。頃以¶ 
諸道水災。遣使宣慰。中心是屬。夕惕彌勤。省覽條奏。載懷¶ 
憫惻。用加救恤。以濟吾人。應諸道遭水漂蕩家產淹損田¶ 
苗乏絕戶。宜共賜米三十萬石。所司各據州府乏絕戶多¶ 
少。速分配每道合給米數聞奏。並以度支見貯米充。度支¶ 
即與本道節度觀察使計會。各隨便近支付。委本使差清¶ 
幹官請受。分送合賑給州縣。仍令縣令及本曹官同付人¶ 
戶。務從便。無至重擾。速分給訖。具狀聞奏。其州府水損¶ 
田苗及五六分者。今年稅米及諸色官田種子並減放一¶ 
<pb:NFKB_QTW_p0054-11a>
半。損七分以上。一切全放。其所減放米。如是支用數內。應¶ 
令度支及本道以諸色錢物充填。並委度支條件聞奏。其¶ 
兩稅錢。所司準舊例處分。朕撫臨兆庶。思致和平。理化未¶ 
臻。良增寅畏。方鎮守宰。職在親人。所宜分憂。以救艱食。必¶ 
躬必信。副朕意焉。¶ 

** 禁欠陌錢勅¶ 
:PROPERTIES:
:TITID: QTWTIT01994
:PERSID: QTWAUT0009
:END:

陌內欠錢。法當禁斷。慮因捉搦。或亦生姦。使人易從。切於¶ 
不擾。自今巳後。有因交關用欠陌錢者。宜但令本行頭及¶ 
居停主人牙人等檢察送官。如有容隱。兼許賣物領錢人¶ 
<pb:NFKB_QTW_p0054-11b>
糾告。其行頭主人牙人重加科罪。府縣所由祗承人等。並¶ 
不須干擾。若非因買賣。自將錢於街衢行者。一切勿問。¶ 

** 令禮官議祔廟勅¶ 
:PROPERTIES:
:TITID: QTWTIT01995
:PERSID: QTWAUT0009
:END:

于頎等議狀。論禘祫事。所請各殊。理在討論。用求精當。宜¶ 
令尚書省會百寮與國子監儒官。切磋舊狀。定其可否。仍¶ 
委所司具事件奏聞。¶ 

** 令二年一造文簿勅¶ 
:PROPERTIES:
:TITID: QTWTIT01996
:PERSID: QTWAUT0009
:END:

每年造簿。事乃近煩。三年一申。又為太。如外官並須勘¶ 
造。一切慮因此擾人。宜今應管京官職田等州府。所造文¶ 
<pb:NFKB_QTW_p0054-12a>
簿。二年一送。餘依。¶ 

** 贈權倕尚書禮部郎中勅¶ 
:PROPERTIES:
:TITID: QTWTIT01997
:PERSID: QTWAUT0009
:END:

代必生賢。爰追祖德。恩當被遠。用示朝章。山南西道節度¶ 
管內支度營田觀察處置等使銀青光祿大夫檢校吏部¶ 
尚書兼興元尹御史大夫上柱國扶風郡開國公食邑二¶ 
千戶權德輿亡祖故右羽林軍錄事參軍倕。含和體仁。克¶ 
己存道。五常佩訓。三命滋恭。服先儒之大倫。知穀也之有¶ 
後。謀孫是慶。祚以公台。歸葬惟時。光乎邱壠。佳城再啟。縟¶ 
禮宜申。飭彼泉扃。寵茲郎位。式獎列藩之重。且彰漏澤之¶ 
<pb:NFKB_QTW_p0054-12b>
榮。可贈尚書禮部郎中。¶ 

** 許永州司戶蘇衮歸里勅¶ 
:PROPERTIES:
:TITID: QTWTIT01998
:PERSID: QTWAUT0009
:END:

左降官蘇衮貶官。本緣并連坐。矜其年暮。加以疾患。宜令¶ 
所在勒回。任歸私第。¶ 

** 權停貢舉勅¶ 
:PROPERTIES:
:TITID: QTWTIT01999
:PERSID: QTWAUT0009
:END:

禮部舉人。自春以來。久愆時雨。念其旅食京邑。資用屢空。¶ 
其禮部舉人。今年宜權停。¶ 

** 答百寮請復尊號批¶ 
:PROPERTIES:
:TITID: QTWTIT02000
:PERSID: QTWAUT0009
:END:

三省來章。彌用兢惕。再崇大號。何以當之。前者示懷。蓋非¶ 
<pb:NFKB_QTW_p0054-13a>
沖讓。尚勞敦請。豈所宜然。卿等博學古今。列於朝右。思宏¶ 
獻替。共致太和。豈以虛名。重予不德。再三循省。增恧於懷。¶ 
想爾深衷。勿更陳請。¶ 

** 答韋皐謝頒示政刑箴表批¶ 
:PROPERTIES:
:TITID: QTWTIT02001
:PERSID: QTWAUT0009
:END:

朕以為理之本。繫乎政刑。頃因退朝。偶有製述。用錫人極。¶ 
庶叶時中。聊以自規。豈能逮意。卿道賛元化。志宣大猷。爰¶ 
勒貞珉。躬自染翰。克盡事君之節。益嘉將順之心。省閱再¶ 
三。歎賞無巳。¶ 

** 答韋皐謝賜紀功碑表批¶ 
:PROPERTIES:
:TITID: QTWTIT02002
:PERSID: QTWAUT0009
:END:
<pb:NFKB_QTW_p0054-13b>

卿元臣上宰。道賛緝熙。貞諒(闕)彞忠(闕)之才寅亮中樞。懷¶ 
柔遠俗。(闕)寧息(闕)列於金石。禮亦宜之。卿將頤(闕)心遠(闕)¶ 
所謝知。¶ 

** 答中書門下進奉和春麟德殿會百寮觀新樂詩¶ 
狀批¶ 
:PROPERTIES:
:TITID: QTWTIT02003
:PERSID: QTWAUT0009
:END:

朕思以中和。被於風俗。既傳令節。載序樂章。因會羣寮。用¶ 
申歡宴。斐然成韻。有媿非工。卿等各抒清詞。咸推藻麗。再¶ 
三省覽。良用嘉焉。所獻知。¶ 

** 答權德輿謝追贈祖倕禮部郎中表批¶ 
:PROPERTIES:
:TITID: QTWTIT02004
:PERSID: QTWAUT0009
:END:

<pb:NFKB_QTW_p0054-14a>

省所奏。請迴檢校官及兼追贈亡祖事宜。具悉。卿位更將¶ 
相。委重藩方。襃贈自是典章。豈必更迴官秩。因心志切。報¶ 
本誠深。巳詔追榮。良增嘉歎。想宜知悉。夏熱。卿比平安好。¶ 
遣書。指不多及。¶ 

** 放免諸道先停放將士資糧德音¶ 
:PROPERTIES:
:TITID: QTWTIT02005
:PERSID: QTWAUT0009
:END:

勅。興理化者。務積於人。長國家者。以義為利。故斂之欲薄。¶ 
而使之以時。然後億兆歡心。遠邇欣戴。政平俗阜。必本於¶ 
茲。朕服承天命。撫臨區夏。憂矜在慮。宵旰忘勞。苟可以助¶ 
化寧人。便時益下。事無大小。皆盡其心。比以中夏甫寧。頗¶ 
<pb:NFKB_QTW_p0054-14b>
勤經費。遂收諸道停減將士糧斛。用叶權宜。言念疲甿。重¶ 
茲供億。頃雖䟽理。轉送猶勞。睠彼東南。良深矜歎。夫崇儉¶ 
可以足用。節事可以豐財。所當約己菲躬。量宜濟務。豈資¶ 
厚取。方給軍須。思息遺黎。俾蠲徭賦。其貞元二年三年以¶ 
前所收諸道停減放歸營農將士軍資糧斛錢米等。緣送¶ 
納向畢。任依前勅收管。其貞元四年巳徵到及在路者。即¶ 
依前送。其在百姓腹內者。並宜令放免。其貞元五年巳畢。¶ 
每年合收一百七萬八百八十八貫石。宜並放免。仍委每¶ 
道觀察使具當管每州都放錢數聞奏。並各下本州。曉示¶ 
<pb:NFKB_QTW_p0054-15a>
百姓。令知其悉。於戲。人惟邦本。本固邦寧。百姓苟豐。君孰¶ 
不足。式敷惠。俾革煩擾。庶其安逸。各務農桑。布告遐邇。¶ 
明知朕意。¶ 

** 上睿文孝武皇帝冊文¶ 
:PROPERTIES:
:TITID: QTWTIT02006
:PERSID: QTWAUT0009
:END:

維某年月日。哀子嗣皇帝臣某。伏以聖德之大。上與天合。¶ 
人道近暱。鮮克究知。敢盡其所見。泣以敘財成之業。伏惟¶ 
大行皇帝紹休七聖。臨照八極。以至道御羣有。以至化懷¶ 
遠方。登假於上。敷聞在下。肇加元服。頃昇儲闈。生知之敏。¶ 
動與神契。承順元宗也。齊栗之容著。奉養肅宗也。愛敬之¶ 
<pb:NFKB_QTW_p0054-15b>
禮深。履蒸蒸。躬翼翼。不絕馳道。日朝寢門。此則首冠百王。¶ 
大舜周文之孝也。其於崇儒尚齒。尊道貴德。窮理盡性之¶ 
學。經天緯地之文。包荒含垢之量。迪哲允恭之善。斯又睿¶ 
聖不測。同符乎三五。無得而稱也。當祿山叛亂。陷覆二京。¶ 
以天人之重。授元戎之律。師之所及。狂寇殲夷。復宗社之¶ 
阽危。拯生靈於焚燎。則乾維重搆。宸極以安。及史盜閒釁。¶ 
三河屢梗。在撫軍之際。思明隕命。乘踐祚之初。朝義授首。¶ 
則梁陳厎定。朔易從風。其或屈強於大梁。背誕於南越。莫¶ 
不朝為梟獍。夕為鯨鯢。此高光之功。神武之略也。自是肅¶ 
<pb:NFKB_QTW_p0054-16a>
勿羣后。賓延萬靈。洿瀦鬱沒之刑寢。焚瘞懸沈之禮備。衣¶ 
冠有淪於脅從者。釋而靡問。靈祇有闕於禋祀者。秩而致¶ 
享。堲讒說。求讜言。扇以祥風。浸以膏澤。九譯奉貢。四夷來¶ 
賓。丕冒日出。罔不率俾。猶復嚴恭寅畏。顧省闕遺。兢兢業¶ 
業。日昃不暇。故得元功廣運。協氣旁流。靈契畢發。元符洊¶ 
至。則瑞璧出於泗。清瀾變於河。其餘見祉鱗羽。呈祥草木¶ 
者。不可殫記。方議櫜弓偃伯。臻於太和。告禪於石閭。鏤功¶ 
於金版。遽承憑几之命。奄遘綴衣之酷。號天叩地。罔所依¶ 
歸。今龍攅就啟。蜃輅將駕。採鴻儒碩生之議。考公卿百辟¶ 
<pb:NFKB_QTW_p0054-16b>
之請。僉以盛德大業。匪號諡莫宣。是用虔奉古訓。發揚茂¶ 
實。謹遣攝太尉某奉冊。上尊諡曰睿文孝武皇帝。廟曰代¶ 
宗。伏惟明靈降格。膺茲典禮。誕錫純嘏。貽宴後昆。嗚呼哀¶ 
哉。¶ 

** 遙尊皇太后沈氏冊文¶ 
:PROPERTIES:
:TITID: QTWTIT02007
:PERSID: QTWAUT0009
:END:

嗣皇帝臣某言。恩莫重於顧復。禮莫貴於徽號。上以展愛¶ 
敬之道。下以正春秋之義。則祖宗之所稟命。臣子之所盡¶ 
心。尊尊親親。此焉而在。兩漢而下。帝王嗣位。崇奉尊稱。厥¶ 
有舊章。永惟丕烈。敢墜前典。臣某謹上尊號曰皇太后。¶ 

<pb:NFKB_QTW_p0054-17a>

** 冊李晟司徒文¶ 
:PROPERTIES:
:TITID: QTWTIT02008
:PERSID: QTWAUT0009
:END:

維年月日甲子。皇帝若曰。粵惟上天。眷佑我唐。賚予元輔。¶ 
戡夷逆亂。宣振忠貞。光昭永圖。奮揚丕烈。今敬從典禮。彰¶ 
信於朝。咨爾開府儀同三司檢校尚書左僕射同中書門¶ 
下平章事合川郡王李晟。希代特生。乘時閒出。高明稟忠¶ 
厚之楨。(闕)故得擁是旄幢。徇於封略。旋師中冀。討孽上京。¶ 
一鼓而兇魁電竄。皇居乃正。清廟重安。大效展於邦家。大¶ 
惠孚於黎庶。武昭七德。文洽九歌。俾予一人。潛復丕業。抑¶ 
聞功懋懋賞。義在疇庸。德懋懋官。理在翊善。爾既憂勤勠¶ 
<pb:NFKB_QTW_p0054-17b>
力。端明一心。申之以武功。重之以文德。是用稽之舊制。冊¶ 
命爾為司徒。宜亮采台庭。光融相府。敘彞倫於九牧。凝庶¶ 
績於百工。祗率典章。阜成邦教。膺茲景命。可不慎歟。¶ 

** 冊李晟太尉文¶ 
:PROPERTIES:
:TITID: QTWTIT02009
:PERSID: QTWAUT0009
:END:

維貞元三年歲次丁卯四月乙卯朔二十四日戊寅。皇帝¶ 
若曰。在天成象。三辰耀其景。在地成形。五嶽峻其位。古先¶ 
哲后。罔不憲章。故則天之明。因地之利。建官置輔。論道經¶ 
邦。配六符於泰階。運七政於皇極。無其才則禮闕。有其德¶ 
則榮升。爰自唐虞。率由斯道。故久虛上台之坐。以俟其人。¶ 

<pb:NFKB_QTW_p0054-18a>
載懷勳賢。聿歸元老。咨爾奉天定難功臣司徒中書令上¶ 
柱國西平郡王食實封一千五百戶李晟。天授明德。為時¶ 
棟梁。膺期挺生。佐理戡難。作我英宰。保大定功。渾忠義以¶ 
居心。等夷險以為體。魏郊伐叛。申肅殺之威。漢苑摧兇。樹¶ 
廓清之效。宮城遂復。廟社攸安。三輔釋塗炭之憂。萬國允¶ 
朝宗之願。及夫藩鎮岐下。黎獻昭蘇。踔威稜於接境。阜農¶ 
耕於夷壤。欽若朝政。櫜戢干戈。弼予一人。永清四裔。聿懷¶ 
丕茂之績。式崇寬大之請。是用命爾為太尉。惟其敬之哉。¶ 
且德盛故禮殊。功高故賞茂。崇極九命。華貫三台。持華歆¶ 
<pb:NFKB_QTW_p0054-18b>
養德之規。保荀顗清純之道。具瞻斯在。可不慎歟。¶ 

** 冊馬燧司徒文¶ 
:PROPERTIES:
:TITID: QTWTIT02010
:PERSID: QTWAUT0009
:END:

維年月日甲子。皇帝若曰。昔有虞之帝天下也。契作司徒。¶ 
誕敷邦教。五常以遜。百姓斯親。其在鄭友翊亮於周。鄧禹¶ 
宣猷於漢。亦皆以德當國。以勳持令。天賛我唐。允生忠輔。¶ 
出則擁旄定亂。重其望以成功。入則調鼎登庸。資其實而¶ 
論道。再新茲典。榮命攸宜。咨爾檢校司徒兼侍中北平郡¶ 
王馬燧。岐山粹靈。楨我王國。明謀炳於蓍蔡。雄略極乎韜¶ 
鈐。文武在躬。剛柔備體。欽崇一德。期協阿衡。故能受脤專¶ 
<pb:NFKB_QTW_p0054-19a>
征。作我心膂。揚旌仗鉞。外鎮雄都。正師律以寧邊。宣國風¶ 
而撫俗。華夷式敘。朔塞無虞。崇其大勳。謙德彌著。懿茲茂¶ 
範。實予衷。昔貞觀初。戡定羣雄。拯寧庶類。有若趙國公¶ 
無忌。外運夷兇之効。內申翼善之謨。陟居中台。鬱為時棟。¶ 
今予亦命爾光賛大猷。是用冊爾為正司徒。宜祗厥位。九¶ 
功丕緒。咨爾緝熙。五品不昭。咨爾寅亮。予違汝弼。無或面¶ 
從。式宣勵翼之誠。允副寵光之命。具瞻斯在。可不慎歟。¶ 

** 命皇太子即位冊文¶ 
:PROPERTIES:
:TITID: QTWTIT02011
:PERSID: QTWAUT0009
:END:

維貞元二十一年歲次乙酉正月辛未朔二十三日癸巳。¶ 
<pb:NFKB_QTW_p0054-19b>
皇帝若曰。於戲。天下之大。實惟重器。祖宗之業。允屬元良。¶ 
咨爾皇太子誦。睿哲溫恭。寬仁慈惠。文武之道。稟自生知。¶ 
孝友之誠。發於天性。自膺上嗣。毓德春闈。恪慎於厥躬。祗¶ 
勤於大訓。必能誕敷至化。安勸庶邦。朕寢疾彌留。弗興弗¶ 
寤。是用命爾繼統。俾紹前烈。宜陟元后。永綏兆人。其令中¶ 
書侍郎同中書門下平章事高郢奉冊。即皇帝位。爾惟奉¶ 
若天道。以康四海。懋建皇極。以熙庶工。無忝我高祖太宗¶ 
之休命。¶ 

