#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:KR4h0168_NKFB_0065-10a> ¶¶¶¶¶¶¶
#+PROPERTY: JUAN 0066
欽定全唐文卷六十六¶ 

<pb:KR4h0168_NKFB_0066-01a>
　穆宗(三)¶ 

** 蠲免京畿懸欠勅¶ 
:PROPERTIES:
:TITID: QTWTIT02296
:PERSID: QTWAUT0012
:END:

京畿二十有二縣。欠元和十四年京百司職田二十二萬¶ 
九十一石束貫等。京畿百姓。聞甚艱貧。頃差搬運軍糧。今¶ 
又修營陵寢。雖因緣驅役。皆給價錢。而屢有牽召。頗妨農¶ 
畝。豈可更徵懸欠。重使憂愁。其所欠並宜蠲免。其合受納¶ 
所欠職田。或見在官班。各請厚俸。或近終考秩。稍可餘資。¶ 
宜體朕懷。以寬人力。¶ 
<pb:KR4h0168_NKFB_0066-01b>

** 停抽俸錢勅¶ 
:PROPERTIES:
:TITID: QTWTIT02297
:PERSID: QTWAUT0012
:END:

朕聞帝王所重者國體。所切者人情。苟得其體。必臻於大¶ 
和。如失其情。是曲於小利。況設官求理。頒祿責功。既有常¶ 
數。寧宜就減。近者以每歲經費。量入不充。外官俸料。據數¶ 
抽貫。再三思度。終未安穩。念彼外方。或從卑官。一家所給。¶ 
三載言歸。在公常甘於潔廉。受祿又苦於減[:#AS-8864:⿺克寸]。待我庶吏。¶ 
豈其然乎。雖憂國之誠。固須贍助。而恤人之慮。將起怨咨。¶ 
必若水旱為虞。干戈未戢。事非獲巳。人亦何辭。今則幸遇¶ 
豐登。又方寧謐。九州之內。永絕妖氛。三邊之上。冀除烽警。¶ 

<pb:KR4h0168_NKFB_0066-02a>
自宜[:#AS-8864:⿺克寸]己以足用。安可剝下以為謀。臨軒載懷。實所增愧。¶ 
其度支所準五月二日勅。應給用錢每貫抽五十文。都計¶ 
一百五十萬貫文。並宜停抽。¶ 

** 責降宗正少卿李子鴻等勅¶ 
:PROPERTIES:
:TITID: QTWTIT02298
:PERSID: QTWAUT0012
:END:

宗廟之禮。嚴肅居先。薦告之詞。精審為切。方將昇祔。安可¶ 
九室皆同。既巳祧遷。豈宜四昭咸在。宗正少卿李子鴻。實¶ 
司祠事。誤進祝文。罪有根源。理難降減。宜停見任。博士既¶ 
失於詳定。御史又曠其監臨。若不薄懲。恐乖至敬。王彥威¶ 
宜罰兩月俸料。削一階。崔鄲宜罰一季俸料。削兩階。其後¶ 
<pb:KR4h0168_NKFB_0066-02b>
禮合變文。事宜中節者。太常博士不得更稱舊制。致有差¶ 
殊。¶ 

** 定錢陌勅¶ 
:PROPERTIES:
:TITID: QTWTIT02299
:PERSID: QTWAUT0012
:END:

泉貨之義。所貴通流。如聞比來用錢。所在除陌不一。與其¶ 
禁人之必犯。未若從俗之所宜。交易往來。務令可守。其內¶ 
外公私給用錢。從今以後。宜每貫一例。除墊八十。以九百¶ 
二十文成貫。不得更有加除及陌內欠少。¶ 

** 命諸道留使錢減貫勅¶ 
:PROPERTIES:
:TITID: QTWTIT02300
:PERSID: QTWAUT0012
:END:

諸道州府。每所徵納兩稅。除送上都外。留州留使錢。緣草¶ 
<pb:KR4h0168_NKFB_0066-03a>
賊未殄。費用滋廣。兩稅之外。難議加徵。然其饋運之閒。又¶ 
須得濟。諸道留使錢。宜令長吏於諸色給用中。每貫量減¶ 
二百文。以資軍用。事平之後。即任仍舊。¶ 

** 減康買德罪勅¶ 
:PROPERTIES:
:TITID: QTWTIT02301
:PERSID: QTWAUT0012
:END:

買德尚在童年。能知子道。雖殺人當死。而為父可哀。若從¶ 
沈命之科。恐失原情之意。可減死罪一等。¶ 

** 甚雨日放朝參勅¶ 
:PROPERTIES:
:TITID: QTWTIT02302
:PERSID: QTWAUT0012
:END:

秋夏之閒。嘗多水潦。如緣暮夜暴雨。道路不通車馬。宜便¶ 
放其日朝參。委御史臺勾當。仍每日聞奏。如雨不至甚。不¶ 
<pb:KR4h0168_NKFB_0066-03b>
在此例。¶ 

** 襃卹田穎勅¶ 
:PROPERTIES:
:TITID: QTWTIT02303
:PERSID: QTWAUT0012
:END:

贈工部尚書田穎。夙彰忠勇。累効勳勤。方議獎能。遽聞棄¶ 
代。永言嗟悼。須有優矜。宜賜絹布一百五十匹端。度支遂¶ 
支給。仍令所在州縣。傳遞送至許州。委李光顏官給葬事。¶ 
其男克素。待過卒哭。亦委本道量與軍中職事。收管驅使。¶ 

** 流龎驥溪州勅¶ 
:PROPERTIES:
:TITID: QTWTIT02304
:PERSID: QTWAUT0012
:END:

長吏犯贓。其數不少。縱寬刑典。難免鞭笞。但以近逢鴻恩¶ 
減等。雖節文不在免放。情理亦要哀矜。龎驥量除名。流溪¶ 
<pb:KR4h0168_NKFB_0066-04a>
州。其贓付所司準法。¶ 

** 流唐慶崖州勅¶ 
:PROPERTIES:
:TITID: QTWTIT02305
:PERSID: QTWAUT0012
:END:

唐慶入己贓盈五千貫。據罪定刑。實難全宥。但以惟新之¶ 
日。政務從寬。要示含容。俾從流竄。宜除名。長流崖州。¶ 

** 命皇太子檢校軍國勅¶ 
:PROPERTIES:
:TITID: QTWTIT02306
:PERSID: QTWAUT0012
:END:

勅。朕獲嗣祖宗。祗荷重器。常恐失墜。若陷泉谷。而萬務所¶ 
繫。憂勤是切。宿疹在體。不遑自安。陽氣歊蒸。沈恙復作。不¶ 
能日臨庶政。親領萬幾。皇太子湛。睿哲溫文。孝敬明敏。其¶ 
軍國政事。宜權令檢校。百辟卿士。中外臣寮。宜竭乃心。輔¶ 
<pb:KR4h0168_NKFB_0066-04b>
我元子。同厎於道。以寧邦家。宣布朕意。庶使知悉。¶ 

** 答宰臣請上尊號表批¶ 
:PROPERTIES:
:TITID: QTWTIT02307
:PERSID: QTWAUT0012
:END:

朕以菲德。初承大寶。嚴恭夙夜。修己臨人。燭理未明。舉政¶ 
多闕。雖克展郊禋之禮。或未稱瑞應之符。而俗尚彫訛。人¶ 
未康乂。所患德之未立。不患名之不尊。至於北狄求和。西¶ 
戎即敘。南越投戈而率化。東夷繼踵而來王。不七旬之¶ 
期。自銷積紀之弊。此皆祖宗垂祐。公卿叶賛之力也。朕何¶ 
有焉。遽議虛名。深愧未稱。卿等志思將順。誠切忠君。宜體¶ 
至懷。勿徇虛美。¶ 

<pb:KR4h0168_NKFB_0066-05a>

** 景陵禮成優勞德音¶ 
:PROPERTIES:
:TITID: QTWTIT02308
:PERSID: QTWAUT0012
:END:

勅。朕聞孝莫大於慎終。仁必先於卹下。慎終則勿之有悔。¶ 
䘏下固可使忘勞。自陵寢戒期。郊甸充奉。屬春耕肇起。宿¶ 
麥繼登。百役所集。羣司所備。上懼一物之遺缺。既懷罔極¶ 
之誠。下恐兆人之疲瘵。又思不擾之德。方將號從靈駕。親¶ 
至山園。情為事奪。竟不獲遂。賴一二元輔。洎內外庶官。嚴¶ 
敬協心。克修典禮。永言嘉歎。感咽增懷。義有必酬。式舉勞¶ 
以申命。惠無不浹。仍蠲賦以加恩。山陵使兼陵所攝太尉¶ 
行事宜與一子六品正員官。山陵禮儀使與一子八品正¶ 
<pb:KR4h0168_NKFB_0066-05b>
員官。山陵副使柳公綽按行山陵副使李䎖並賜爵一級。¶ 
各與一子出身。橋道置頓使賜爵一級。仍與一子官。內山¶ 
陵使賜絹一百匹。特加一階。山陵修築使賜絹七十匹。特¶ 
加一階。監修橋道使賜絹七十匹。內按行山陵地使賜絹¶ 
五十匹。內山陵副使及修築副使各加一階。鹵簿儀仗使¶ 
並賜一級。各與一子出身。橋道置頓使各加兩階。舁梓宮¶ 
三品以上賜爵兩級。四品五品賜爵一級。六品以上各一¶ 
階。其中有合選人。前資見任各減兩選。神策六軍修築山¶ 
陵官健各賜絹兩匹。其檢校軍使及押當所由。四品以上¶ 
<pb:KR4h0168_NKFB_0066-06a>
賜爵一級。仍加一階。五品以下各加兩階。陵所造作押當¶ 
使等。三品四品各加兩階。仍賜爵一級。五品以下各加兩¶ 
階。其中正員六品以下。合選人前資見任各減三選。白身¶ 
各賜勳三轉。諸司諸使應緣山陵修造及專知修造作并¶ 
諸色檢校執當官典白身及直司掌上巧兒功匠等。五品¶ 
以上各加兩階。六品以下各加一階。合選人前資見任各¶ 
減兩選。白身各賜勳兩轉。其給直和雇者。不在此限。吉凶¶ 
儀仗諸色行從官等。五品以下各加一階。至三品五品未¶ 
合敘者賜爵一級。六品以下各加一階。如其中有合選人。¶ 
<pb:KR4h0168_NKFB_0066-06b>
前資見任各減一選。諸司諸使押管當官置頓舉幕往來¶ 
檢校軍將中使等。五品以上六品以下並加兩階。白身各¶ 
賜勳兩轉。合選人前資見任各減兩選。太極宮宿衞官及¶ 
中使大內皇城留守及押當官等。五品以上各加兩階。六¶ 
品以下各加一階。白身各賜勳兩轉。撰諡冊哀冊諡議書¶ 
冊文及讀諡冊哀冊書寶讀寶官等。五品以上賜爵一級。¶ 
六品以下各加一階。合選人前資見任各減一選。鐫造寶¶ 
冊裝冊及檢校官。五品以上各加一階。六品以下各賜勳¶ 
兩轉。合選人前資見任各減一選。題木主官加一階。舁寶¶ 
<pb:KR4h0168_NKFB_0066-07a>
冊官五品以上各加兩階。六品以下各加一階。其中合選¶ 
人前資見任各減一選。押鹵簿儀仗挽郎等。見任者各加¶ 
兩階。合選人前資見任各減兩選。山陵禮儀橋道置頓判¶ 
官。五品以上各賜爵一級。仍加一階。六品以下各加兩階。¶ 
其山陵使司官與軍將加一階合選。其知東渭橋官。非時¶ 
放選。仍優與處分。知道官前資見任各減三選。知頓官前¶ 
資見任各減兩選。按行陵地儀仗鹵簿判官及諸副使判¶ 
官并諸司諸使監當雜職掌官吏等。五品以上各加兩階。¶ 
六品以下各加一階。合選人前資見任各減兩選。白身各¶ 
<pb:KR4h0168_NKFB_0066-07b>
賜勳兩轉。其挽郎放出身後。七選許集。挽士代哭挽歌等¶ 
各減三年勞。合選者各減兩選。無勞可減者各賜勳兩轉。¶ 
京兆府及諸州僱斲元宮石匠及宮寢作頭巧兒。雖給庸¶ 
直。就中辛苦。各賜勳一轉。諸色行事官及齋郎禮生并陰¶ 
陽官。三品以上各賜爵一級。四品以下各加一階。合選人¶ 
前資見任各減一選。白身各減二年勞。考滿人并放出身。¶ 
其數處職掌。任取穩便。從一項處分。應緣二仗三衞彍騎¶ 
及諸色人匠并緣山陵應役人夫車牛等。各委本府長官¶ 
本軍本使本司量事優賞。諸道應副山陵參佐軍將等各¶ 
<pb:KR4h0168_NKFB_0066-08a>
加一階。諸色職役官吏應或減還可減者。宜令所司非時¶ 
與處分。如有諸色流外充者。各於本色中量減二年勞。考¶ 
可減者選日優與處分。京兆府今年夏青苗錢。應合徵共¶ 
八萬三千五百六十貫文。並宜放免。仍委令狐楚便以山¶ 
陵用不盡綾絹。依實支付京兆府。充代百姓納青苗錢。其¶ 
近迫鄉村坊市屋宇什物田苗等。有被損毀。并近陵百姓。¶ 
偏有使役。理宜節級優賞。並委京兆府審細勘覆聞奏。應¶ 
隨靈駕挽郎挽士諸色人夫等。泥雨中不免損傷。委京兆¶ 
府審細訪姓名聞奏。量加優恤。其山陵禮儀鹵簿儀仗使¶ 
<pb:KR4h0168_NKFB_0066-08b>
并諸軍諸使諸司將官吏。如執當務重。功效尤異。委本軍¶ 
本司本使具名聞奏。中書門下商量。奏聽進止。宣示中外。¶ 
咸使聞知。¶ 

** 登極德音¶ 
:PROPERTIES:
:TITID: QTWTIT02309
:PERSID: QTWAUT0012
:END:

著大明者日也。出乎震而見乎離。則八紘開朗。萬象昭煥。¶ 
孚大號者風也。發厚地而鼓羣動。則氛蒙盪滌。鬱伏舒散。¶ 
王者如日之照臨。故聖躬作而庶類覩。如風之號令。故德¶ 
音降而兆人從。朕以寡薄。方茲嗣服。荷天地之眷佑。承祖¶ 
宗之祚運。夙夜祗厲。懼不克周。永惟風教之流弊。甿俗之¶ 
<pb:KR4h0168_NKFB_0066-09a>
疾苦。思布濟時之政。宜宏利物之澤。庶有以導迎和氣。感¶ 
致懽心。宜申在宥之恩。用啟自新之路。可大赦天下。自元¶ 
和十五年二月五日昧爽巳前。大辟罪巳下。罪無輕重。咸¶ 
赦除之。唯官典犯贓。及故殺人者。不在免限。左降官量移¶ 
近處。巳經量移者更與量移。如復資者。即任依常調選。責¶ 
授降資正員官者。亦與進改。亡官失爵不齒者。量加收敘。¶ 
流人及僧尼道士移隷者。節級放還。及移近處。諸色得罪¶ 
人中。如先有勅云縱逢恩赦不在放還之限者。亦並與量¶ 
移。若曾任五品巳上官者。奏待進止。左降官及流人先有¶ 
<pb:KR4h0168_NKFB_0066-09b>
官者。如巳亡歿。各還本官。自今日巳前。曾有痕累禁錮等。¶ 
一切並與洗滌。永惟罔極。弓劒不留。奉號終天。用深哀感。¶ 
應緣山陵制度及喪儀禮物。宜委中書門下及諸司長官¶ 
等博詢故實。務遵禮度。必誠必信。副朕哀懷。所緣山陵造¶ 
作及橋道置頓所須。並以內庫錢充。不得輒令科配百姓。¶ 
度支諸州府監院從貞元八年巳後至元和十年巳前。共¶ 
計欠錢一百一萬五千九百餘貫。鹽鐵使諸監院應欠元¶ 
和十三年巳前錢物。除準前制䟽理外。共欠一百八萬八¶ 
千六百餘貫石等。戶部諸州府從建中三年巳後至元和¶ 
<pb:KR4h0168_NKFB_0066-10a>
十三年巳前。應欠在州貧窮并遭水旱逃亡百姓腹內兼¶ 
連接淮西河南賊界并燒劫散失及賑貸百姓錢物五十¶ 
萬九百餘貫石等。京兆府從元和五年巳後至十三年巳¶ 
前。應欠諸色錢物共四十一萬九千六百餘貫石束等。州¶ 
府監院百姓欠負。但不在官典所由腹內者。一切放免。諸¶ 
州府除京兆河南府外。應有官莊宅鋪店碾磑菜園鹽畦¶ 
車坊等。宜割屬所管官府。諸道除邊軍營田處。其軍糧既¶ 
取其正稅米分給。其所管營田。自為軍中資用。不合取百¶ 
姓營田。并以瘠薄地迴授百姓濃肥地。其軍中如要營田。¶ 
<pb:KR4h0168_NKFB_0066-10b>
任取食糧健兒。不得輒妄招召。天下百姓等。自屬艱難。棄¶ 
其鄉井。戶部版籍。虛繫姓名。建中元年以來。改革舊制。悉¶ 
歸兩稅。法久則弊。奸濫益生。自今巳後。宜準例三年一定¶ 
兩稅。非論土著客戶。但據資產差率。其擇刺史縣令。宜委¶ 
門下中書省御史臺官。有所諳知。即具聞薦。如贓汙賤人。¶ 
當坐舉主。榷稅之法。雖合同遵。瘡痍之餘。姑欲寬假。其河¶ 
北稅鹽。宜委度支與榷鹽使審細商量。具條䟽聞奏。內外¶ 
百官食料錢。一倍至五倍巳上。節級放免。仍每經十年。即¶ 
內外百官各賜錢一萬貫充本。各據司額大小公事閒劇¶ 
<pb:KR4h0168_NKFB_0066-11a>
及當司貧富作等第給付。應屬諸軍諸使諸司人等。在村¶ 
鄉及坊市店鋪經紀者。宜與百姓一例差科。不得妄有影¶ 
占。如有違越。所司具所屬司并人名奏聞。如聞度支鹽鐵¶ 
監院等所在影占。富商高戶。庇入院司。不伏州縣差科。疲¶ 
人偏苦。事轉不濟。如有此色。仰當日勒歸。諸道州縣。除正¶ 
勅率稅外。不得妄託進奉。擅有諸色搉率。天下州府。除兩¶ 
稅合送上都錢物及所司常貢外。輒不得別進錢物。并方¶ 
鎮得替後至城。亦不得輒有進獻。掖庭籍沒罪人妻子等。¶ 
宜並放歸親族。其諸軍先擒獲吐蕃生口配在諸處者。並¶ 
<pb:KR4h0168_NKFB_0066-11b>
放歸本國。願住者亦聽。內外文武見任及致仕官。三品以¶ 
上賜爵一級。四品以下加一階。諸道軍將士等。普恩之外。¶ 
賜階爵有差。二王三恪文宣王及公主縣主嗣王。節級賜¶ 
與一子官及出身。宗子有才行者。悉以名聞奏。仍委中書¶ 
門下量才敘用。皇五等巳上親。皇太后二等巳上親。並賜¶ 
階爵。武德巳來配饗及第一等功臣。并張巡許遠南霽雲¶ 
顏杲卿真卿等。尚父子儀贈太師晟贈太尉秀實子孫中¶ 
與一子官有差。其中有才行堪任臺省者。量才敘用。中書¶ 
門下並諸道節度使諸州府長官東都留守及京常參官¶ 
<pb:KR4h0168_NKFB_0066-12a>
諸軍使等。父母祖父母並節級與追贈。父母存者與官封。¶ 
巳經追贈者更與改贈。興元奉天功臣及蔡鄆立功將士。¶ 
普恩之外。更賜勳爵。亡歿者與追贈。中書門下及節度等¶ 
使東都留守度支鹽鐵使京兆尹諸州刺史等賜一子官¶ 
有差。在城諸軍將士。節級賞賜。仍加階爵。京西京北及振¶ 
武天德八道節度都防禦使。下及神策一十二鎮將士等。¶ 
共一十八萬六千七百餘人。都賜物一百八萬一千八百¶ 
餘匹。東宮官及侍讀。普恩之外。賜爵加階。仍普與進改。自¶ 
國哀及行事職事官。普恩之外。賜階爵及勳。其受顧命撰¶ 
<pb:KR4h0168_NKFB_0066-12b>
制誥及冊文并寫制誥官等。特加一階。賜爵一級。並賜上¶ 
柱國。優與進改。書冊官特加一階。尊親之禮。既展於徽章。¶ 
廣愛之恩。宜申其慶賜。皇太后諸親。委中書門下量等第¶ 
節級優賞。文武常參官及外官職事五品巳上。有母者並¶ 
加邑號。如巳至郡太夫人者。許回授周親。應緣皇太后冊¶ 
禮職事官。並節級賜物。天下百姓。有父母祖父母高年者¶ 
賜粟帛。城內蕃客等並節級賜物。今年正月二十八日至¶ 
閏正月三日。宮苑諸門守捉西內立仗將士等量加改轉。¶ 
應內侍省及內坊宮正等。並加賜勳爵。常參官及諸州刺¶ 
<pb:KR4h0168_NKFB_0066-13a>
史少尹赤令。有先得替。及因病假滿百日解官。并終制未¶ 
授官者。及致仕官。並與進擬。天下諸道州。不得擅有閉糴¶ 
禁錢。務令通濟。內外文武官及諸色人等。任上封事。極言¶ 
時政得失。才有可觀。別當甄獎。應流外色役人等。賜勳有¶ 
差。¶ 

** 南郊改元德音¶ 
:PROPERTIES:
:TITID: QTWTIT02310
:PERSID: QTWAUT0012
:END:

門下。朕聞自昔盛王之所以合天地。諧神人。莫過乎誠敬。¶ 
致其誠。展其敬。莫重於祭。祭之大者。莫大於郊廟。故必躬¶ 
行而心奉之。然後百靈助慶。萬國蒙福。此帝王之孝也。我¶ 
<pb:KR4h0168_NKFB_0066-13b>
國家祖功宗德。立極配天。日月所照。雨露咸被。孝思善繼。¶ 
聖敬允外。郊丘歲奉於嚴禋。宗廟時修其明薦。朕以沖昧。¶ 
自獲纉承。仰荷睠命。懼不克享。幸天多祐。俾歲大穰。河朔¶ 
厎寧。邊封靖謐。及此元日。至於上辛。式遵典禮。有事郊廟。¶ 
當祗見之夕。感慕增懷。洎大報之辰。誠敬彌勵。因體元而¶ 
改號。用敷化以覃恩。可大赦天下。改元和十六年為長慶¶ 
元年。自正月三日昧爽巳前。大辟罪巳下。罪無輕重。巳發¶ 
覺未發覺。巳結正未結正。繫囚見徒。咸赦除之。唯故殺人¶ 
在十惡內者。及官典犯贓。不在免限。左降官量移近處。巳¶ 
<pb:KR4h0168_NKFB_0066-14a>
經量移者更與量移。如復資者。即任便赴選集。丁憂去任。¶ 
服闋日亦與量移。如有親故在者。都任於所司陳狀。便與¶ 
處分。不必更待本州府申請。如準前制巳合量移。有司未¶ 
注擬者。並任累敘。并別勅因責授刺史巳下降資正員官。¶ 
亦與進改。亡官失爵放歸不齒者。量加收敘。流人未到所¶ 
在及巳到者。與量移近處。巳量移者并放還。僧尼道士移¶ 
隷者。亦與量移近處。并得罪人巳亡歿。家口未放歸者。一¶ 
切放歸。如有情願住者亦任。左降官及流人先有官者。如¶ 
巳亡歿。各還本所。自今日巳前。所有痕累禁錮。及反逆緣¶ 
<pb:KR4h0168_NKFB_0066-14b>
坐等。一切並與洗滌。其左降官及流人。如所坐之罪本因¶ 
犯贓。到任及所配處未經二年者。不在量移。其天德軍流¶ 
人。滿十年即放迴其糧賜。委防禦使便別召人充補營田¶ 
驅使。朕自君臨萬㝢。常思子惠羣生。每念困窮。猶勞杼軸。¶ 
宜加恩於寰海。用蠲賦於齊甿。天下百姓。今年夏稅。每貫¶ 
放一百五十文。厎貢之宜。本於任土。阜財之道。亦在便人。¶ 
天下州縣。應徵科兩稅榷酒錢內。舊額須納見錢數者。並¶ 
任百姓隨所有匹段及斛㪷。依當處時價送納。不得邀索¶ 
見錢。度支鹽鐵戶部應納茶稅。及諸色見錢兼糴鹽價中。¶ 

<pb:KR4h0168_NKFB_0066-15a>
舊額須納見錢數者。亦與納時估匹段及斛㪷。其輕貸即¶ 
充上供雜物。當處支用。如情願納見錢者。亦任穩便。永為¶ 
常式。京城坊市。聚貨之地。若物無集處。即弊生其中。宜委¶ 
度支鹽鐵使。於上都任商人納榷糴諸道監。令在城匹段¶ 
各有所入。即免物價錢。於外州仍委所司具條流聞奏。其¶ 
公私便換錢物。先巳禁斷。宜委京兆府及御史臺切加覺¶ 
察。理財正辭。弊必除於既往。蠲逋巳責。禁方絕於將來。應¶ 
度支鹽鐵戶部三司所管諸官吏所由人戶等。欠負元和¶ 
十三年巳前諸色錢物斛㪷等。各委本司盡理勘實。如是¶ 
<pb:KR4h0168_NKFB_0066-15b>
貿易估招。入已隱欺。即準條處分。如緣收貯年深。盤覆欠¶ 
折。水火沈。保累剝徵。并緣用兵之時。所在貯備雜物。準¶ 
擬軍需。及賊平之後。不堪上供。勒令迴變。因有損折。如此¶ 
之類。除檢責家產及攤徵原保外。如實無可納。空掛簿書。¶ 
連年囚禁者。宜令各具色目聞奏。並與䟽理。其諸軍諸使¶ 
應有欠負。亦準此處分。天下兩稅外。不得別有差率。刺史¶ 
若違越。委觀察使舉奏。觀察使或有事乖格勅。刺史不得¶ 
接受。巳有前勅。宜重申明。仍委御史臺嚴加訪察。不得妄¶ 
稱供應及軍府褊迫。捍禦疆陲。必先財力。使其節用。方可¶ 
<pb:KR4h0168_NKFB_0066-16a>
實軍。訪聞邊上諸鎮。比緣使臣所到。或私申饋。潛耗資儲。¶ 
假此為辭。因而積弊。將令完緝。功在立程。應京西京北邊¶ 
上諸軍州鎮。自今巳後。如有中使及郎官御史。奉使到所¶ 
管。並不得與人事。比部令勾諸司錢穀。載在格令。其事訛¶ 
謬。歲月巳深。宜令中書門下精擇比部郎官。修舉典制。勾¶ 
諸司錢穀。仍立時限。具條䟽聞奏。山河之固。險易不常。疆¶ 
理之閒。廢興從便。今干戈巳戢。寰宇大同。壤制之宜。所資¶ 
垂久。應諸道諸州及諸縣。宜委中書門下審量制置。其州¶ 
縣兼委觀察使刺史量閑劇利便可併省者。具事宜聞奏。¶ 
<pb:KR4h0168_NKFB_0066-16b>
河北諸道管內。自艱難以來。久無刑法。各隨所在。徵斂不¶ 
時。色目至多。都無藝極。宜委本道觀察使勘實。據桑產及¶ 
先各徵配量輕重團定兩稅。務令均濟。其刺史巳下俸料。¶ 
仍據州縣戶口徵科多少。并職田祿粟作等第。河南諸州¶ 
府例條䟽分析聞奏。如聞河南北州縣凋殘。戶口未復。官¶ 
員備設。曹局至閒。或非其才。徒費其祿。其縣州官。各據都¶ 
邑大小。量公事多少留置。餘並權停。仍先於久經假攝才¶ 
行彰著人內選擇。委觀察使訪察勘實。各具前後歷攝勞¶ 
考。約前銜資序。便與正授。如先無官者。以假攝年深。課績¶ 
<pb:KR4h0168_NKFB_0066-17a>
尤異。各具事績聞奏。委中書門下類例。如資序或未相當。¶ 
且令權知。兩考有政能。即與正授。其見在正官。多是流¶ 
外。不任公事。切宜揀擇。堪留者全給課料。使其盡心。合減¶ 
省者並勒停罷。仍據巳得資常選之內。與減兩選。未得資¶ 
者。任以前銜便放選集。仍名銜申牒有司。自今巳後。委吏¶ 
部切加揀擇。量才比擬。所冀惠政。及於疲人。應諸道管內¶ 
百姓。或因水旱兵荒。流離死絕。見在桑產。如無近親承佃。¶ 
各委州縣切加檢實。據桑地數。具本戶姓名。申本道觀察¶ 
使。於官健中取無莊園有人丁者。量氣力可及。據多少給¶ 
<pb:KR4h0168_NKFB_0066-17b>
付。便於公驗。任充永業。不得令有力職掌人妄為請射。其¶ 
官健仍量借貸種糧。分番上下。各任營農。放三年差稅。年¶ 
限滿後。據桑地準例團定。合當下番營農者。停給月糧。其¶ 
衣物賜及雜賞給並如舊。應天下典人莊田園店。便合祗¶ 
承戶稅。本主贖日。不得更引令式。云依私契徵理。以組織¶ 
貧人。天下榷酒錢。有巳分配百姓處又別置酒店官酤及¶ 
諸色榷率。宜切禁斷。應亡官失爵及放還流人。如有先莊¶ 
田不經沒官。被人請射。本主及子孫到。並委州縣却還。務¶ 
令安業。州主牧宰。職在親人。其有徭賦不均。流庸未復。刑¶ 
<pb:KR4h0168_NKFB_0066-18a>
罰不中。教化未行。必當分命使臣。大明黜陟。三代致理。皆¶ 
重學官。兩漢用人。蓋先經術。天下諸色人中。有能精通一¶ 
經堪為師法者。委國子祭酒訪擇。具以名聞。將加試用。稱¶ 
成康之盛。則舉措刑。讃文景之德。亦言斷獄。況自文祖太¶ 
宗皇帝親錄囚徒。躬省冤滯。法官所選。豈易其人。其大理¶ 
寺官屬。比來吏部所授。多非其才。宜令精選有志行詞學。¶ 
兼詳明法律注擬。其有課績特殊。堪任朝獎者。臺省官有¶ 
闕。宜先選擇。剖符共理。按部分憂。繫於生人。所任最切。近¶ 
日刺史。或一歲再遷。或累年尚滯。勞者不勸。否者不懲。自¶ 
<pb:KR4h0168_NKFB_0066-18b>
今郡守。勤奉詔條。清廉可紀者。四考與轉。其有殊績。及久¶ 
歷外郡者。或就加章綬。或擢列朝行。庶使內外有倫。遠邇¶ 
無異。其刺史有闕。委中書門下選擇。當時進擬。不得稽遲。¶ 
其江淮諸道。縣戶一萬巳上。稅錢五萬貫巳上。皆謂之大¶ 
縣。所擇縣令。宜準元和二年赦節文處分。其去年二月五¶ 
日赦書中所薦縣令。兼取散試官及白身并見任官者。不¶ 
學而製。其弊固甚。未操而割。所傷則多。豈有白身及散試¶ 
官。未經試吏。堪任縣令。永言及此。殊匪朕懷。又見任官更¶ 
求舉薦。亦長僥競。不可施行。其散試官及白身並見任官。¶ 

<pb:KR4h0168_NKFB_0066-19a>
令吏部並停注擬。自今巳後。所舉縣令。更不得舉薦此色。¶ 
將致乎理。必在官循其方。將盡其才。必在吏久於政。先朝¶ 
深知積弊。首舉具員。近日因循。更不遵守。遂令躁競者不¶ 
安其位。惟望速遷。自今巳後。宜委中書門下。所有除授。並¶ 
依元和二年具員勅處分。其諸道年終。亦宜準承前勒停。¶ 
如刺史於留州數內。妄有減削。非法破用者。委觀察使風¶ 
聞按舉。必當重加科貶。以誡列職。如刺史不承制勅。不得¶ 
稱有分事。請赴本使。其錄事參軍。亦不得擅離本州。將欲¶ 
化人。必先興學。苟昇名於俊造。宜甄異於鄉閭。各委刺史¶ 
<pb:KR4h0168_NKFB_0066-19b>
縣令。招延儒學。明加訓誘。名登科第。即免征徭。天下所置¶ 
常平義倉。準元和元年正月赦書節文處置。未便者委刺¶ 
史各具事由。條件聞奏。有司更與商量處分。郵傳所置。令¶ 
式有文。近年以來。多有逾越。遂使馬畜損耗。供億勞煩。宜¶ 
準元和二年赦節文處分。天下諸州府縣官吏。應行鞭捶。¶ 
本罪不至死者。或假以責情。致令殞斃。宜委御史臺及出¶ 
使郎中御史等。切加察訪聞奏。天下諸道。或閉糴禁錢。自¶ 
為條約。自今巳後。切宜禁斷。仍委鹽鐵巡院勾當。其內外¶ 
文武及致仕官。三品巳上賜爵一級。四品巳下各加一階。¶ 

<pb:KR4h0168_NKFB_0066-20a>
陪位白身人賜勳兩轉。故尚父汾陽王贈太師晟贈太尉¶ 
秀實各與一子八品官。顏真卿杲卿張巡許遠南霽雲各¶ 
與一子出身。武德以來功臣子孫量加獎用。中書門下及¶ 
節度帶平章事者各與一子八品正員官。祖父母及父母¶ 
並與官封。父歿母存者與邑號。巳贈巳封者更與追贈及¶ 
邑號。禮儀使大禮使度支鹽鐵使京兆尹各與一子出身。¶ 
文武常參官并致仕官。及諸道節度觀察經畧等使。及神¶ 
策等諸軍使。父見存者量與致仕官。母存者與邑號。父母¶ 
亡歿。與贈官及邑號。東都留守及諸道節度觀察經畧等¶ 
<pb:KR4h0168_NKFB_0066-20b>
使神策金吾六軍將軍威遠鎮國軍等使各與一子出身。¶ 
陝州奉天興元功臣更賜勳爵有差。身歿未經追贈者。並¶ 
與追贈。應緣大禮移仗宿衞御樓立仗將士。普恩之外。賜¶ 
勳爵有差。仍準舊例賜錢物二十萬四千九百六十端匹¶ 
貫。大禮職掌行事官吏及留守等吏賜勳及加階。升壇殿¶ 
行事官更特加一階。應在城內蕃客等賜物有差。常參官¶ 
及刺史有停替。及病假解官。及終制未授官者。委中書門¶ 
下量才進擬。其有情願授致仕官者亦聽。天下諸色人中。¶ 
有賢良方正能忠言極諫。博通墳典達於教化。軍謀宏遠¶ 
<pb:KR4h0168_NKFB_0066-21a>
堪任將帥。政術詳明可以理人者。委有司各舉所知。限今¶ 
年十月到上都。天下百姓高年者。賜米及綿絹有差。其元¶ 
和十五年二月五日赦節文中有未處置者。有司速舉施¶ 
行。庶令大信。洽於天下。百司之職。布在舊章。特舉正經。必¶ 
歸理本。宜令尚書省。應掌閑幕士御士醫工獸醫門僕藥¶ 
僮御書手楷書手典書流外署等各賜勳兩轉。通氣炳靈。¶ 
是資嶽瀆。禦災捍患。爰想聖賢。將達明誠。式崇祀典。其五¶ 
嶽四瀆。宜委本州府長吏備禮致祭。當極豐潔。以副如在¶ 
之誠。名山大川及自古聖帝明王忠臣烈士。各令所在以¶ 
<pb:KR4h0168_NKFB_0066-21b>
禮致祭。亡命山澤。挾藏軍器。百日不首。復罪如初。赦書有¶ 
所不該者。所司具作條例聞奏。敢以赦前事相告言者。以¶ 
其罪罪之。赦書日行五百里。布告天下。咸使聞知。主者施行。¶ 

