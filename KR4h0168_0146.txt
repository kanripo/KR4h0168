#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID KR4H0168
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:KR4h0168_NKFB_0145-21a> 
#+PROPERTY: JUAN 0146
欽定全唐文卷一百四十六¶ 

<pb:KR4h0168_NKFB_0146-01a>

* 李安期¶ 
:PROPERTIES:
:PERSID: QTWAUT0123
:END:

安期。宗王卿百藥子。貞觀初累除主客員外郎。龍朔中為¶
司列少常伯參知國事。出為荊州大都督府長史。咸亨初¶
卒。諡曰烈。¶ 

** 對高宗用才當忘親讐論¶ 
:PROPERTIES:
:TITID: QTWTIT04139
:PERSID: QTWAUT0123
:END:

十室之邑。且有忠信。天下至廣。不為無賢。比見公卿有所¶
薦進。皆劾為朋黨。滯抑者未申。而主薦者巳訾。所以人人¶
爭噤默以避囂謗。若陛下忘其親讐。曠然受之。惟才是用。¶
<pb:KR4h0168_NKFB_0146-01b>
塞讒毀路。其誰敢不竭忠以聞上乎。¶ 

* 孔穎達¶ 
:PROPERTIES:
:PERSID: QTWAUT0124
:END:

穎達字仲遠。冀州衡水人。太宗平洛。授文學館學士。貞觀¶
中累除太子右庶子。加散騎常侍。封曲阜縣子。拜國子祭¶
酒。圖形凌烟閣。二十二年卒。贈太常卿。諡曰憲。¶ 

** 明堂議¶ 
:PROPERTIES:
:TITID: QTWTIT04140
:PERSID: QTWAUT0124
:END:

臣伏尋前勅。依禮部尚書豆盧寬國子助教劉伯莊等議。¶
以為從崑崙道。上層以祭天。下層以布政。又尋後勅云。為¶
左右閣道。登樓設祭。臣謹按六藝㣥書百家諸史。皆名基¶ 
<pb:KR4h0168_NKFB_0146-02a>
上曰堂。樓上曰觀。未聞臺觀重樓之上而有堂名。孝經云。¶
宗祀文王於明堂。不云明樓明觀。其義一也。又明堂法天。¶
聖王示儉。或有剪蒿為柱。葺茅作葢。雖復古今異制。不可¶
恒然。猶依大典。惟在朴素。是以席惟藳秸。器尚陶匏。用繭¶
栗以貴誠。服大裘以訓儉。今若飛樓架迴。綺閣凌雲。考古¶
之文。實堪疑慮。按郊祀志。漢武明堂之制。四面無壁。上覆¶
以茅。祭五帝於上座。祀后土於下防。臣以上座正謂基上。¶
下防惟是基下。既云四面無壁。未審伯莊以何知上層祭¶
神。下有五室。且漢武所為。多用方士之說。違經背正。不可¶
<pb:KR4h0168_NKFB_0146-02b>
師祖。又豆盧寬等議云。上層祭天。下層布政。欲使人神位¶
別。事不相干。臣以古者敬重大事。與接神相似。所以朝覲¶
祭祀。並皆在廟。豈有樓上祭祖。樓下視朝。閣道昇樓。路便¶
窄隘。乘輦則接神不敬。步陟則勞曳聖躬。侍衞在傍。百司¶
供奉。求之典誥。全無此理。臣非敢固執愚見。以求已長。伏¶
以國之大典。不可不慎。乞以臣愚表下㣥臣詳議焉。¶ 

** 易正義序¶ 
:PROPERTIES:
:TITID: QTWTIT04141
:PERSID: QTWAUT0124
:END:

夫易者象也。爻者效也。聖人有以仰觀俯察。象天地而育¶
㣥品。雲行雨施。效四時以生萬物。若用之以順。則兩儀序¶ 
<pb:KR4h0168_NKFB_0146-03a>
而百物和。若行之以逆。則六位傾而五行亂。故王者動必¶
則天地之道。不使一物失其性。行必協陰陽之宜。不使一¶
物受其害。故能彌綸宇宙。酬酢神明。宗社所以無窮。風聲¶
所以不朽。非夫道極元妙。孰能與於此乎。斯乃乾坤之大¶
造。生靈之所益也。若夫龍出於河。則八卦宣其象。麟傷於¶
澤。則十翼彰其用。業資九聖。時歷三古。及秦兦金鏡。未墜¶
斯文。漢理珠囊。重興儒雅。其傳易者。西都則有丁孟京田。¶
東都則有荀劉馬鄭。大體更相祖述。非有絕倫。惟魏世王¶
輔嗣之注。獨冠古今。所以江左諸儒。並傳其學。河北學者。¶
<pb:KR4h0168_NKFB_0146-03b>
罕能及之。其江南義疏十有餘家。皆辭尚虛元。義多浮誕。¶
原夫易理難窮。雖復元之又元。至於垂範作則。便是有而¶
教有。若論住內住外之空。就能就所之說。斯乃義涉於釋¶
氏。非為教於孔門。既背其本。又違於注。至若復卦云。七日¶
來復。並解云。七日當為七月。謂陽氣從五月建午而消。至¶
十一月建子始復。所歷七辰。故云七月。今按輔嗣注云。陽¶
氣始剝盡至來復時凡七日。則是陽氣剝盡之後。凡經七¶
日始復。但陽氣雖建午始消。至建戌之時。陽氣猶在。何得¶
稱七月來復。故鄭康成引易緯之說。建戌之月。以陽氣既¶ 
<pb:KR4h0168_NKFB_0146-04a>
盡。建亥之月。純陰用事。至建子之月。陽氣始生。隔此純陰¶
一卦。卦主六日七分。舉其成數言之。而云七日來復。仲尼¶
之緯分明。輔嗣之注若此。康成之說。遺跡可尋。輔嗣注之¶
於前。諸儒背之於後。考其義理。其可通乎。又蠱卦云。先甲¶
三日。後甲三日。輔嗣注云。甲者創制之令。又若漢世之時¶
甲令乙令也。輔嗣又云。令洽乃誅。故後之三日。又巽卦云。¶
先庚三日。後庚三日。輔嗣注云。申命令謂之庚。輔嗣又云。¶
甲庚皆申命之謂也。諸儒同於鄭氏之說。以為甲者宣令¶
之日。先之三日而用辛也。欲取改新之義。後之三日而用¶
<pb:KR4h0168_NKFB_0146-04b>
丁也。取其丁寧之義。王氏注意。本不如此。而又不顧其注。¶
妄作異端。今既奉勅刪定。考察其事。必以仲尼為宗。義理¶
可詮。先以輔嗣為本。去其華而取其實。欲使信而有徵。其¶
文簡。其理約。寡而制眾。變而能通。仍恐鄙才短見。意未周¶
盡。謹與朝散大夫行太學博士臣馬嘉運守太學助教臣¶
趙乾叶等對共參議。詳其可否。至十六年。又奉勅與前修¶
疏人及給事郎守四門博士上騎都尉臣蘇德融等對勅¶
使趙宏智覆更詳審。為之正義。凡十有四卷。庶望上裨聖¶
道。下益將來。故敘其大畧。附之卷首爾。¶ 

<pb:KR4h0168_NKFB_0146-05a>

** 尚書正義序¶ 
:PROPERTIES:
:TITID: QTWTIT04142
:PERSID: QTWAUT0124
:END:

夫書者。人君辭誥之典。右史記言之策。古之王者。事總萬¶
機。發號出令。義非一揆。或設教以馭下。或展禮以事上。或¶
宣威以肅震曜。或敷和而散風雨。得之則百度惟貞。失之¶
則千里斯謬。樞機之發。榮辱之主。絲綸之動。不可不慎。所¶
以辭不苟出。君舉必書。欲其昭法誡。慎言行也。其泉源所¶
漸。基於出震之君。黼藻斯彰。郁乎如雲之后。勳華揖讓而¶
典謨起。湯武革命而誓誥興。先君宣父。生於周末。有至德¶
<pb:KR4h0168_NKFB_0146-05b>
而無至位。修聖道以顯聖人。芟煩亂而翦浮詞。舉宏綱而¶
撮機要。上斷唐虞。下終秦魯。時經五代。書總百篇。採翡翠¶
之羽毛。拔犀象之牙角。罄荊山之石。所得者連城。窮漢水¶
之濱。所求者照乘。巍巍蕩蕩。無得而穪。郁郁紛紛。於斯為¶
盛。斯乃前言往行。足以垂法將來者也。既乎七雄已戰。五¶
精未聚。儒雅與深穽同埋。經典共積薪俱燎。漢氏大濟區¶
宇。廣求遺逸。採古文於金石。得今書於齊魯。其文則歐陽¶
夏侯二家之所說。蔡邕碑石刻之古文。則兩漢亦所不行。¶
安國註之。實遭巫蠱。遂寢而不用。歷及魏晉。方始稍興。故¶
馬鄭諸儒。莫覩其學。所註經傳。時或異同。晉世皇甫謐獨¶ 
<pb:KR4h0168_NKFB_0146-06a>
得其書。載於帝紀。其後傳授。乃可詳焉。但古文經雖然早¶
出。晚始得行。其辭富而備。其義宏而雅。故復而不厭。久而¶
愈亮。江左學者。咸悉祖焉。近至隋初。始流河朔。其為正義¶
者。蔡大寶巢猗費甝顧彪劉焯劉炫等。其諸公旨趣。多或¶
因循帖釋。註文義皆淺畧。惟劉焯劉炫最為詳雅。然焯乃¶
織綜經文。穿鑿孔穴。詭其親見。異彼前儒。非險而更為險。¶
無義而更生義。竊以古人言語。惟在達情。雖復時或取象。¶
不必辭皆有意。若其言必託數。經悉對文。斯乃鼓怒浪於¶
平流。震驚飈於靜樹。使教者煩而多惑。學者勞而少功。過¶
<pb:KR4h0168_NKFB_0146-06b>
猶不及。良為此也。炫嫌焯之煩雜。就而刪焉。雖復微稍省¶
要。又好改張前義。義更太畧。辭又過華。雖為文筆之善。乃¶
非開奬之路。義既無義。文又非文。欲使後生。若為領袖。此¶
乃炫之所失。未為得也。今奉明勅。考定是非。謹罄庸愚。竭¶
所聞見。覽古今之傳記。質近代之異同。存其是而去其非。¶
削其煩而增其簡。此非敢臆說。必據舊聞。謹與朝散大夫¶
行太學博士臣王德韶前四門助教臣李子雲等。謹共銓¶
敘。至十六年。又奉勅與前修疏人及通直郎行四門博士¶
驍騎尉臣朱長才給事郎守四門博士上騎都尉臣蘇德¶ 
<pb:KR4h0168_NKFB_0146-07a>
融登仕郎守太學助教雲騎尉臣隨德素儒林郎守四門¶
助教雲騎尉臣王士雄等對勅使趙宏智覆更詳審。為之¶
正義。凡二十卷。庶對揚於聖範。冀有益於童稚。畧陳其事。¶
敘之云爾。¶ 

** 毛詩正義序¶ 
:PROPERTIES:
:TITID: QTWTIT04143
:PERSID: QTWAUT0124
:END:

夫詩者。論功頌德之歌。止僻防邪之訓。雖無為而自發。乃¶
有益於生靈。六情靜於中。百物盪於外。情緣物動。物感情¶
遷。若政遇醇和。則歡娛被於朝野。時當墋黷。亦怨刺形於¶
詠歌。作之者所以暢懷舒憤。聞之者足以塞違從正。發諸¶
<pb:KR4h0168_NKFB_0146-07b>
情性。諧於律呂。故曰感天地。動鬼神。莫近於詩。此乃詩之¶
為用。其利大矣。若夫哀樂之起。冥於自然。喜怒之端。非由¶
人事。故燕雀表啁噍之感。鸞鳳有歌舞之容。然則詩理之¶
先。同夫開闢。詩迹所用。隨運而移。上皇道質。故諷諭之情¶
寡。中古政繁。亦謳謌之理切。唐虞乃見其初。犧軒莫測其¶
始。於後時經五代。篇有三千。成康沒而頌聲寢。陳靈興而¶
變風息。先君宣父。正遺文。緝其精華。褫其煩重。上從周始。¶
下暨魯僖。四百年間。六詩備矣。卜商闡其業。雅頌與金石¶
同和。秦正燎其書。簡牘與烟塵共盡。漢氏之初。詩分為¶ 
<pb:KR4h0168_NKFB_0146-08a>
四。申公騰芳於鄢郢。毛詩光價於河間。貫長卿傳之於前。¶
鄭康成箋之於後。晉宋二蕭之世。其道大行。齊魏兩河之¶
間。茲風不墜。其近代為義疏者。有全緩何允舒瑗劉軌思¶
劉醜劉焯劉炫等。然焯炫並聰穎特達。文而又儒。擢秀幹¶
於一時。騁絕轡於千里。固諸儒之所揖讓。日下之無雙。於¶
其所作疏內。特為殊絕。今奉勅刪定。故據以為本。然焯炫¶
等負恃才氣。輕鄙先達。同其所異。異其所同。或應畧而反¶
詳。或宜詳而更畧。準其繩墨。差忒未免。勘其會同。時有顛¶
躓。今則削其所煩。增其所簡。唯意存於曲直。非有心於愛¶
<pb:KR4h0168_NKFB_0146-08b>
憎。謹與朝散大夫行太學博士臣王德韶徵仕郎守四門¶
博士臣齊威等對共討論。辨詳得失。至十六年。又奉勅與¶
前修疏人及給事郎守太學助教雲騎尉臣趙乾叶登仕¶
郎守四門助教雲騎尉臣賈普耀等對勅使趙宏智覆更¶
詳正。凡為四十卷。庶以對楊聖範。垂訓幼蒙。故序其所見。¶
載之於卷首云爾。¶ 

** 禮記正義序¶ 
:PROPERTIES:
:TITID: QTWTIT04144
:PERSID: QTWAUT0124
:END:

夫禮者。經天緯地。本之則大一之初。原始要終。體之乃人¶
情之欲。夫人上資六氣。下乘四序。賦清濁以醇醨。感陰陽¶ 
<pb:KR4h0168_NKFB_0146-09a>
而遷變。故曰人生而靜。天之性也。感物而動。性之欲也。喜¶
怒哀樂之志。於是乎生。動靜愛惡之心。於是乎在。精粹者¶
雖復凝然不動。浮躁者實亦無所不為。是以古先聖王。鑒¶
其若此。欲保之以正直。納之於德義。猶襄陵之浸。修隄防¶
以制之。覂駕之馬。設銜策以驅之。故乃上法圓象。下參方¶
載。道之以德。齊之以禮。然飛走之倫。皆有懷於嗜慾。則鴻¶
荒之世。非無心於性情。燔黍則大享之濫觴。土鼓乃雲門¶
之拳石。冠冕飾於軒初。玉帛朝於虞始。夏商革命。損益可¶
知。文武重光。典章斯備。洎乎姬旦負扆臨朝。述曲禮以節¶
<pb:KR4h0168_NKFB_0146-09b>
威儀。制周禮而經邦國。禮者體也履也。郁郁乎文哉。三百¶
三千。於斯為盛。綱紀萬事。彫琢六情。非彼日月。照大明於¶
寰宇。類此松筠。負貞心於霜雪。順之則宗祏固。社稷寧。君¶
臣序。朝廷正。逆之則紀綱廢。政教煩。陰陽錯於上。人神怨¶
於下。故曰人之所生。禮為大也。非禮無以事天地之神。辨¶
君臣長幼之位。是禮之時義大矣哉。暨周昭王南征之後。¶
彞倫漸壞。彗星東出之際。憲章遂泯。夫子雖定禮正樂。頹¶
綱暫理。而國異家殊。異端並作。畫蛇之說。文擅於縱橫。非¶
馬之談。辯離於堅白。暨乎道喪兩楹。義乖四術。上自游夏¶ 
<pb:KR4h0168_NKFB_0146-10a>
之初。下終秦漢之際。其間岐塗詭說。雖紛然競起。而餘風¶
曩烈。亦時或獨存。於是博物通人。知今溫古。考前代之憲¶
章。參當時之得失。是以所見。各記舊聞。錯總鳩聚。以類相¶
附。禮記之目。於是乎在。去聖逾遠。異端漸扇。故大小二戴。¶
共氏而分門。王鄭兩家。同經而異注。爰從晉宋。逮於周隋。¶
其傳禮業者。江左尤盛。其為義疏者。南人有賀循賀瑒庾¶
蔚崔靈恩沈重宣皇甫侃等。北人有徐道明李業興李寶¶
鼎侯聰熊安生等。其見於世者。唯皇熊二家而已。熊則違¶
背本經。多引外義。猶之楚而北行。馬雖疾而去逾遠矣。又¶
<pb:KR4h0168_NKFB_0146-10b>
欲釋經文。唯聚難義。猶治絲而棼之。手雖繁而絲益亂也。¶
皇氏雖章句詳正。微稍繁廣。又既遵鄭氏。乃時乖鄭義。此¶
是木落不歸其本。狐死不首其邱。此皆二家之弊。未為得¶
也。然以熊比皇。皇氏勝矣。雖體例既別。不可因循。今奉勅¶
刪理。仍據皇氏以為本。其有不備。以熊氏補焉。必取文證¶
詳悉。義理精審。翦其繁蕪。撮其機要。恐獨見膚淺。不敢自¶
專。謹與中散大夫守國子司業臣朱子奢國子助教臣李¶
善信守太學博士臣賈公彥行太常博士臣柳士宣魏王¶
東閤祭酒臣范義頵魏王參軍事臣張權等對共量定。至¶ 
<pb:KR4h0168_NKFB_0146-11a>
十六年。又奉勅與前修疏人及儒林郎守太學助教雲騎¶
尉臣周元達儒林郎守四門助教雲騎尉臣趙君贊儒林¶
郎守四門助教雲騎尉臣王士雄等對勅使趙宏智覆更¶
詳審。為之正義。凡成七十卷。庶能光贊大猷。垂法後進。故¶
敘其意義。列之云爾。¶ 

** 春秋正義序¶ 
:PROPERTIES:
:TITID: QTWTIT04145
:PERSID: QTWAUT0124
:END:

夫春秋者。記人君動作之務。是左史所職之書。王者統三¶
才而宅九有。順四時而理萬物。四時序則玉燭調於上。三¶
才協則寶命昌於下。故可以享國永年。令聞長世。然則有¶
<pb:KR4h0168_NKFB_0146-11b>
為之務。可不慎歟。國之大事。在祀與戎。祀則必盡其敬。戎¶
則不加無罪。盟會協於禮。興動慎其節。失則貶其惡。得則¶
襃其善。此春秋之大旨。為皇王之明鑒也。若夫五始之目。¶
彰於帝軒。六經之道。光於禮記。然則此書之發。其來尚矣。¶
但年紀綿邈。無得而言。暨乎周室東遷。王綱不振。楚子北¶
伐。神器將移。鄭伯敗王於前。晉侯請隧於後。竊僭名號者。¶
何國不然。專行征伐者。諸侯皆是。下陵上替。內叛外侵。九¶
域騷然。三綱遂絕。夫子內蘊大聖。逢時若此。欲垂之以法¶
則無位。正之以武則無兵。賞之以利則無財。說之以道則¶ 
<pb:KR4h0168_NKFB_0146-12a>
不用。虛嘆銜書之鳳。乃似喪家之狗。既不救於已往。冀垂¶
訓於後昆。因魯史之有得失。據周經以正褎貶。則一字所¶
嘉。有同華袞之贈。一言所黜。無異繡斧之誅。所謂不怒而¶
人威。不賞而人勸。實永世而作則。歷百王而不朽者也。至¶
於秦滅典籍。鴻猷遂寢。漢德既興。儒風不絕。其前漢傳左¶
氏者。有張蒼賈誼尹咸劉歆。後漢有鄭眾賈逵服虔許惠¶
卿。各為詁訓。然雜取公羊穀梁以釋左氏。此乃以冠雙履。¶
將絲綜麻。方鑿圓枘。其可入乎。晉世杜元凱又為左氏集¶
解。傳取邱明之傳。以釋孔氏之經。所謂子應乎母。以膠投¶
<pb:KR4h0168_NKFB_0146-12b>
漆。雖欲勿合。其可離乎。今校先儒優劣。杜為甲矣。故晉宋¶
傳授。以至於今。其為義疏者。則有沈文何休蘇寬劉炫。然¶
沈氏於義例粗可。於經傳極疎。蘇氏則全不體本文。惟傍¶
攻賈服。使後進之士。鑽仰無成。劉炫於數君之內。實為翹¶
楚。然聰惠辨博。固亦罕儔。而探賾鈎深。未能致遠。其經注¶
易者。必具飾以文辭。其理致難者。乃不入其根節。又意在¶
矜伐。性好非毀。規杜氏之失凡一百五十餘條。習杜義而¶
攻杜氏。猶蠧生於木。而還食其木。甚非其理也。雖規杜過。¶
義又淺近。所謂捕鳴蟬於前。不知黃雀於其後。按僖公三¶ 
<pb:KR4h0168_NKFB_0146-13a>
十三年經云。晉人敗狄於箕。杜注云。郤缺稱人。時未為卿。¶
劉炫規云。晉侯稱人。與殽戰同。按殽戰在葬晉文公之前。¶
何得云背殯用師。以微者告。箕戰在葬晉文公之後。非有¶
背殯用師。何得云與殽戰同。此則一年之經。數行而已。曾¶
不省覽上下。妄規得失。又襄公二十一年傳云。邾庶其以¶
漆閭邱來奔。公以姑姊妻之。杜注云。蓋寡者二人。劉炫規¶
云。是襄公之姑。成公之姊。只一人而已。按成公二年。成公¶
之子公衡為質。及宋逃歸。按家語本命云。男子十六而化¶
生。公衡已能逃歸。則十六七矣。兒年如此。則於時成公三¶
<pb:KR4h0168_NKFB_0146-13b>
十三四矣。計至襄公二十一年。成公七十餘矣。何得有姊¶
而妻庶其。此等皆其事歷然。猶尚妄說。况其餘錯亂。良可¶
悲矣。然比諸義疏。猶有可觀。今奉勅刪定。據以為本。其有¶
疎漏。以沈氏補焉。若兩義俱違。則特申短見。雖課率庸鄙。¶
仍不敢自專。謹與朝請大夫守國子博士臣谷那律故四¶
門博士臣楊士勛四門博士臣朱長才等對共參定。至十¶
六年。又奉勅與前修疏人及朝散大夫行太常博士上騎¶
都尉臣馬嘉運朝散大夫行太學博士上騎都尉臣王德¶
韶給事郎守四門博士上騎都尉臣蘇德融登仕郎守太¶ 
<pb:KR4h0168_NKFB_0146-14a>
學助教雲騎尉臣隨德素等對勅使趙宏智覆更詳審。為¶
之正義。凡三十六卷。冀貽諸學者。以裨萬一焉。¶ 

** 對論語問¶ 
:PROPERTIES:
:TITID: QTWTIT04146
:PERSID: QTWAUT0124
:END:

聖人設教。欲人謙已。已雖有能。不自矜大。仍就不能之人。¶
求訪能事。已之才藝雖多。猶以為少。仍就寡少之人。更求¶
所益。已之雖有。其狀若無。已之雖實。其容若虛。非惟匹庶。¶
帝王之德。亦當如此。夫帝王內蘊神明。外須元默。使深不¶
可知。故易稱以蒙養正。以明夷蒞眾。若其位居尊極。炫耀¶
聰明。以才陵人。飾非拒諫。則上下情隔。君臣道乖。自古滅[●¶
<pb:KR4h0168_NKFB_0146-14b>
]。莫不由此也。¶ 

* 歐陽詢¶ 
:PROPERTIES:
:PERSID: QTWAUT0125
:END:

詢字信本。潭州臨湘人。武德中累擢給事中。貞觀初歷太¶
子率更令宏文館學士。封渤海縣男。卒年八十五。¶ 

** 藝文類聚序¶ 
:PROPERTIES:
:TITID: QTWTIT04147
:PERSID: QTWAUT0125
:END:

夫九流百氏。為說不同。延閣石渠。架藏繁積。周流極源。頗¶
難尋究。披條索貫。日用宏多。卒欲摘其菁華。採其旨要。事¶
同游海。義等觀天。皇帝命代膺期。撫茲寶運。移澆風於季¶
俗。反淳化於區中。戡亂靖人。無思不服。偃武修文。興開庠¶ 
<pb:KR4h0168_NKFB_0146-15a>
序。欲使家富隋珠。大懷荊玉。以為前輩綴集。各抒其意。流¶
別文選。專取其文。皇覽徧畧。直書其事。文義既殊。尋檢難¶
一。爰詔撰其事。且文棄其浮雜。刪其冗長。金箱玉印。比類¶
相從。號曰藝文類聚。凡一百卷。其有事出於文者。便不破¶
之為事。故事居其前。文列於後。俾夫覽者易為功。作者資¶
其用。可以折衷今古。憲章墳典云爾。太子率更令宏文館¶
學士渤海男歐陽詢序。¶ 

** 大唐宗聖觀記¶ 
:PROPERTIES:
:TITID: QTWTIT04148
:PERSID: QTWAUT0125
:END:

夫至理虛寂。道非常道。妙門凝邈。無名爰名。爰自太始開¶
<pb:KR4h0168_NKFB_0146-15b>
圖。混元立極。三才奠處。萬品流形。莫知象帝之家。未覩谷¶
神之域。希夷瑣閉。(一作閟)溟涬封寄。及夫鳥跡勃興。隱書詮¶
奥。至化因茲而吹萬。元教由是以開先。聖聖襲明。道德授¶
受。於是混元之教。風動天下。水行地中矣。宗聖觀者。本名¶
樓觀。周康王大夫文始先生尹君之故宅也。以結草為樓。¶
因即為號。先生稟自然之德。應元運而生。體性抱神。韜光¶
隱耀。觀星候氣。物色真人。會遇仙輈。北面請道。二經既演。¶
八表向化。大教之興。蓋起於此矣。茲觀中分秦甸。面距終¶
南。東眺驪峰。接晴嵐之浥浥。西顧太白。粲積雪之皚皚。授¶ 
<pb:KR4h0168_NKFB_0146-16a>
經之古殿密清。絡牛之靈木特立。市朝屢易。仙跡長存。物¶
老地靈。每彰休應。卿雲日覆。壽鶴時來。樹無窠宿之禽。野¶
有護持之獸。文始藥井。幹甃未墮。老君軬車。確然不朽。至¶
於穿窬盜竊。進退自拘。似有縶維。悉皆面縛。昔周穆西巡。¶
秦文東獵。並枉駕回轅。親承教道。始皇建廟於樓南。漢武¶
立宮於觀北。崇臺虛朗。招徠雲水之仙。閒館錯落。賓友松¶
喬之侶。秦漢廟戶。相繼不絕。晉宋謁版。於今尚存。實神明¶
之奥區。列真之會府。後魏文帝變夷風於華俗。立仁義之¶
紀綱。崇信教門。增置徒侶。有陳先生寶熾。潁川人。夙有幽¶
<pb:KR4h0168_NKFB_0146-16b>
逸之姿。幼懷林壑之趣。松風入賞。名嶽留連。玉皇之道既¶
宏。銀榜之宮雲構。續有王先生子元。言窮名象。思洞隱微。¶
念在元空。累非外物。含神自靜。儀聖作師。並德音孔昭。鬱¶
為宗範。周太祖定業關內。躬受五符。隋文帝沐芳禮謁。獲¶
聞休徵。迨隋將季。政教陵遲。六飛失馭。四維絕。夷羊在牧。¶
蜚鴻滿野。家習兵兇。民墜塗炭。皇帝命世應期。榮鏡區宇。¶
戡難靜亂。亭毒無垠。廣大配乎天地。光華方諸日月。數階¶
庭之蓂莢。聆鳳和鳴。照景星於元雲。觀麟郊藪。緝禮裁樂。¶
化俗移風。農夫勸於時雨。隴餘滯穗。工女勤於蠶績。杼¶ 
<pb:KR4h0168_NKFB_0146-17a>
柚不空。九服韜戈。三邊靜析。西戎革面。東夷獻舞。朔南洎¶
聲教。漠北盡來王。德化遐漸。無幽不暢。三善克懋。非假二¶
疏。一有元良。萬邦貞固。照均天縱。道契生知。篤尚元根。欽¶
茲聖躅。以武德三年。詔錫嘉名。改樓觀為宗聖觀。宸扆興¶
念。纂冑所先。啟族成家。鼻於注史。得一以靈。蹈五稱聖。弱¶
為道用。柔為至堅。損之又損。以至於益。瓜瓞[:#AS-92F9:⿰帛⿱丿糸]長。慶流悠¶
寖。爰初啟祚。致醮靈壇。自然香氣。若霧霏空。五色雲浮。如¶
張羽葢。七年歲惟作噩。月在黃鍾。六轡齊驤。百辟咸從。親¶
幸觀所。謁拜尊儀。軒后之詣崆峒。神農之上石室。順法行¶
<pb:KR4h0168_NKFB_0146-17b>
禮。異代同規。觀主岐平定。精金格之書。究玉笈之文。知來¶
藏往。盡化窮神。豫鑒天休。贊宏景福。法師呂道濟。監齋趙¶
道隆。玉器凝潤。鶴情超遼。辨析連環。辭同炙輠。對敭天旨。¶
妙沃帝心。乃謂片言小善。尚題紺碣。矧夫皇輿迂駕。挹酌¶
希微。大道資始。鑪錘萬物。不有刊勒。其可已乎。侍中江國¶
公陳叔達。朝宗羽儀。詞才冠秀。奮茲洪筆。為製嘉銘。¶ 

** 用筆論¶ 
:PROPERTIES:
:TITID: QTWTIT04149
:PERSID: QTWAUT0125
:END:

有翰林善書大夫言於寮故無名公子曰。自書契之興。篆¶
隸茲起。百家千體。紛雜不同。至於書妙窮神。作範垂代。騰¶ 
<pb:KR4h0168_NKFB_0146-18a>
芳飛譽。冠絕古今。惟右軍王逸少一人而已。然去之數百¶
年內。無人擬者。蓋與天挺之性。功力尚少。用筆運神。未通¶
其趣。可不然歟。公子從容襝袵而言曰。僕庸瑣愚昧。禀命¶
輕微。無祿代耕。留心筆硯。至如天挺功力。誠如大夫之說。¶
用筆之趣。請聞其說。大夫欣然而笑曰。此難能也。子欲聞¶
乎。公子曰。余自少及長。凝精翰墨。每覽異體奇跡。未嘗不¶
循環吟玩。抽其妙思。終日臨倣。至於皓首而無退倦也。夫¶
用筆之法。急捉短搦。迅牽疾掣。懸針垂露。蠖屈蛇伸。灑落¶
蕭條。點綴閒雅。行行眩目。字字驚心。若上苑之春花。無處¶
<pb:KR4h0168_NKFB_0146-18b>
不發。抑亦可觀。是余用筆之妙也。公子曰。幸甚幸甚。仰承¶
餘論。善無所加。僕見聞異於是。輒以聞見。便耽翫之。奉對¶
大賢座。未敢抄說。大夫曰。與子同寮。索居日久。既有異同。¶
焉得不敘。公子曰。向之造次。濫有斯言。今切再思。恐不足¶
取。大夫曰。妙善異述。達者共傳。請不祕之。粗陳梗概。公子¶
安退位逡巡。緩頰而言曰。夫用筆之體會。須鉤黏纔把。緩¶
紲徐收。梯不虛發。研必有由。徘徊俯仰。容與風流。剛則鐵¶
畫。媚若銀鉤。壯則啒吻而嶱嶫。麗則綺靡而清遒。若枯松¶
之臥高嶺。類巨石之偃鴻溝。同鸞鳳之鼓舞。等鴛鷺之沈¶ 
<pb:KR4h0168_NKFB_0146-19a>
浮。彷彿兮若神仙來往。宛轉兮似獸伏龍遊。其墨或灑或¶
淡。或浸或燥。遂其形勢。隨其變巧。藏鋒靡露。壓尾難討。忽¶
正忽斜。半真半草。唯截紙稜。撆捩窈紹。務在矜實。無令怯¶
少。隱隱軫軫。譬河漢之出眾星。崑岡之出珍寶。既錯落而¶
燦爛。復走[:#AS-FBEE:●]彔連而埽[:#AS-FEEF:●]¶ 
[:#AS-FBED:●]寮。方圓上下而相副。終¶
始盤桓而圍繞。觀寥廓兮似察。始登岸而逾好。用筆之趣。¶
信然可珍。竊謂合乎古道。大夫應聲而起。行吟而嘆曰。夫¶
遊畎澮者詎測溟海之深。升培塿者寧知泰山之峻。今屬¶
公子吐論。通幽洞微。過鍾張之門。入羲獻之室。重光前哲。¶
<pb:KR4h0168_NKFB_0146-19b>
垂裕後昆。中心藏之。蓋棺乃止。公子謝曰。鄙說疎淺。未足¶
可珍。忽枉話言。不勝慚懼。¶ 

** 傳授訣¶ 
:PROPERTIES:
:TITID: QTWTIT04150
:PERSID: QTWAUT0125
:END:

每秉筆。必在圓正氣力。縱橫重輕。凝神靜慮。當審字勢。四¶
面停勻。八邊俱備。長短合度。粗細折中。心眼準程。疎密欹¶
正。最不可忙。忙則失勢。次不可緩。緩則骨癡。又不可瘦。瘦¶
則形枯。復不可肥。肥則質濁。詳細緩臨。自然備體。此字學¶
要妙處。貞觀六年七月十二日。詢書付善奴。¶ 

** 題諸家書帖¶ 
:PROPERTIES:
:TITID: QTWTIT04151
:PERSID: QTWAUT0125
:END:

<pb:KR4h0168_NKFB_0146-20a>

貞觀六年仲夏中旬初偶詣蘭若。猥辱見示諸家書。徧得¶
看尋。可以頓醒滯思。各甚嘉妙。今昔孰為比肩。至於興歎¶
耳。珍重珍重。因書此敘於其後。渤海郡率更令歐陽詢記¶
之。¶ 

靜而思之。勝事莫復過此。氣力弱。猶未愈。吾君何當至速¶
附書。必向饒定須寄信意。歐陽詢呈。五月中得足下書。知¶
道體平安。吾氣力尚未能平復。極欲知君等(闕)息。比憂散¶
散不可具言。不復。歐陽詢頓首頓首。¶ 
¶
<pb:KR4h0168_NKFB_0146-20b>

** 夢奠帖¶ 
:PROPERTIES:
:TITID: QTWTIT04152
:PERSID: QTWAUT0125
:END:

仲尼夢奠。七十有二。周王九齡。俱不滿百。彭祖資以導養。¶
樊重任性。裁過盈數。終歸冥滅。無有得停住者。未有生而¶
不老。老而不死。形歸邱墓。神還所受。痛毒辛酸。何可熟念。¶
善惡報應。如影隨形。必不差二。¶ 

** 臨川帖¶ 
:PROPERTIES:
:TITID: QTWTIT04153
:PERSID: QTWAUT0125
:END:

年二十餘。至番陽。地沃土平。飲食豐賤。眾士往往湊聚。每¶
日賞華。恣口所須。其二張才華議論。一時俊傑。殷薛二侯。¶
故不可言。戴君國士。出言便是月旦。蕭中郎頗縱放誕。亦¶
有雅致。彭君摛藻。特有自然。至於閣山神詩。先輩亦不能¶ 
<pb:KR4h0168_NKFB_0146-21a>
加。此數子遂無一在。殊使痛心。¶ 

** 西林寺碑¶ 
:PROPERTIES:
:TITID: QTWTIT04154
:PERSID: QTWAUT0125
:END:

蓋聞不生不滅。圓照偏知。無去無來。冥機虛寂。言語既窮。¶
心行跡斷。利見鹿苑。興捅誘之權。倚迹鷲山。導汲引之路。¶
一音稱物。隨類得解。三達教闡。迷途自識。慧日騫幽。法雨¶
遐濟。德暢忍土。是謂能仁。然喻月譬鏡。宜有隱顯。髣髴宗¶
極。仰資圖鑄。道冠域中。金剛為大。故神塔湧見。靈相望先。¶
有曇比邱。俗姓竺氏。本為趙將。知若器之難安。悟浮生之¶
易盡。以榮利為桎梏。視名聞為羈絆。屏棄諠嘵。專修冥寂。¶
<pb:KR4h0168_NKFB_0146-21b>
虛舟觸遠。津度罕㮣。元風獨扇。息心無侶。匡阜北嶺。地接¶
層峰。日月之所縈迴。雲霧之所蒸液。激白水於紫(一作青)霄。¶
照離暉於石鏡。南瞻五嶺。北睇九州。貞遯忘歸。幽棲是卜。¶
法師秉心萃止。負錫來儀。樹宇山間。游情梵表。及遷即化。¶
藉草巖間。有息慈慧永。河內繁氏。高足稱首。人師物匹。儀¶
無虛位。理必淵湮。服道御身。宏善備物。形性兩忘。寃親等¶
觀。故異香入室。猛獸馴階。紹修主業。安禪結宇。晉光祿卿¶
潯陽陶範。慕彼清聲。遊茲勝地。崇信正道。擁篲式閭。為出¶
俗之藩籬。為入室之榯欐。興建佛寺。締構伽藍。指景瞻星。¶ 

<pb:KR4h0168_NKFB_0146-22a>

鳩徒揆日。薙草開林。增卑架巘。夷峻(一作嵕)築臺。(一作堂)疏巒¶
抗殿。長廊繞澗。斜砌環池。(一作流)冬燠夏涼。經行畢備。命曰¶
西林。是歲太和之一年。永公化緣將盡。曾無憂生之嗟。冥¶
照幽通。豈若逆旅之舍。其日山房晦寂。側塞幡花。洞戶疑¶
深。鏗鏘音樂。歡喜合掌。奄然終謝。年八十三。法師運載㣥¶
品。舟梁大法。翾羽蠢族。咸知締向。賈遠法師德高人師。道¶
被幽冥。能屈萬乘之尊。申其再三之敬。相望江海。獨在伊¶
人。言發響依。契同符合。自爾戒定。接式龍象。咸泊感不虛。¶
<pb:KR4h0168_NKFB_0146-22b>
至切有歸焉。但年代摧薄。寺宇凋敝。梁天監三年。有恩律¶
師。聿來憩止。掄葺道場。大隋握鏡。天下文明。慧達禪師太¶
原王氏。廓六度以為津。構四禪以為室。世歸至德。物仰高¶
韻。為善終日。匪憚劬勞。自東徂西。興建佛事。爰自金城。至¶
於淮水。亘陸遵渚。莫匪教門。宅古棲空。因心自遠。虛室生¶
白。房櫳引靄。四部翹誠。頭目頂禮。禪師報云。欲道場營建¶
七間重閣。勸募之侶。咸百其誠。以大業二年。爰戒匠人。匪¶
日斯就。逶迤飛閣。秀出干霄。延袤層軒。俯視無地。爐香與¶
峰雲共鬱。鐘聲與幽谷合響。有頃。達公欲往長沙。模寫瑞¶
像。及刻優填王像。即輕舉扁舟。俄而旋返。所造法身。光相¶ 
<pb:KR4h0168_NKFB_0146-23a>
殊特。勢超鎔楷。功踰琢磨。丹艧競姿。紫銑爭耀。力雖人就。¶
妙乃神輸。大業七年。達公寂滅。次有東林道生法師。樹明¶
因於往刼。襲慧果於今生。忘己濟物。纂修厥緒。寺僧智正¶
等。以樹道風於長世。詒德範於來業。莫若勒茲紺碣。題以¶
元碑。寓言雕篆。稽首作領。乃為銘曰。¶ 

二儀肇判。萬品流形。(闕)愛煩惱。繽紛靡寧。三彰四倒。[:#AS-87B7:⿸疒衆?]惑¶
焦明。十纏九結。寵辱相驚。邅迴三界。輪環四生。慾流長騖。¶
薪火不停。誰其拯物。獨有能仁。紆情紆識。即果明因。開方¶
便門。示彼元津。雨大法雨。洗滌深塵。佛日雖隱。宏道在人。¶
<pb:KR4h0168_NKFB_0146-23b>
爰有開士。粤來萃止。鏟跡銷聲。為法忘已。置想依空。求真¶
得理。異人載挺。大法舟航。希蹤祇樹。標建道場。披蓁剪棘。¶
抗陸游梁。切漢干霄。含星浴日。巖谷虛靜。樹林閒謐。宴坐¶
經行。道糧權實。法門無二。義揆歸一。總駕大乘。始終竟畢。¶
像教有形。取諸相質。靈宇方固。金剛不遷。希彞至道。緬邈¶
遐年。須彌有盡。法炬長燃。咸慕偈讚。敬勒雕鐫。¶ 

* 陸元朗¶ 
:PROPERTIES:
:PERSID: QTWAUT0126
:END:

元朗字德明。以字行。蘇州吳人。初為秦府文學館學士。補¶
太學博士。貞觀初遷國子博士。封吳縣男。¶ 

<pb:KR4h0168_NKFB_0146-24a>

** 經典釋文序¶ 
:PROPERTIES:
:TITID: QTWTIT04155
:PERSID: QTWAUT0126
:END:

夫書音之作。作者多矣。前儒撰著。光乎篇籍。其來既久。誠¶
無間然。但降聖巳還。不免偏尚。質文詳畧。互有不同。漢魏¶
迄今。遺文可見。或專出已意。或祖述舊音。各師成心。製作¶
如面。加以楚夏聲異。南北語殊。是非信其所聞。輕重因其¶
所習。後學鑽仰。罕聞指要。夫筌蹄所寄。惟在文言。差若毫。¶
謬便千里。夫子有言。必也正名乎。名不正則言不順。言不¶
順則事不成。故君子名之必可言也。言之必可行也。斯富¶
<pb:KR4h0168_NKFB_0146-24b>
哉言乎。大矣盛矣。無得而稱矣。然人稟二儀之淳和。含五¶
行之秀氣。雖復挺生天縱。必資學以知道。故唐堯師於許¶
由。周文學於虢叔。上聖且猶有學。而况其餘乎。至於處鮑¶
居蘭。翫所先入。染絲斵梓。功在初變。器成采定。難復改移。¶
一薰一蕕。十年有臭。豈可易哉。豈可易哉。予少愛墳典。留¶
意藝文。雖志懷物外。而情存著述。粤以癸卯之歲。承乏上¶
庠。循省舊音。苦其大簡。况微言久絕。大義愈乖。攻乎異端。¶
競生穿鑿。不在其位。不謀其政。既職司其憂。寧可視成而¶
已。遂因暇景。救其不逮。研精六籍。采摭九流。搜訪異同。挍¶
之蒼雅。輒撰集五典孝經論語及老莊爾雅等音。合為¶ 
<pb:KR4h0168_NKFB_0146-25a>
三帙三十卷。號曰經典釋文。古今並錄。括其樞要。經注畢¶
詳。訓義兼辯。質而不野。繁而非蕪。示傳一家之學。用貽後¶
嗣。令奉以周旋。不敢墜失。與我同志。亦無隱焉。但代匠指¶
南。取笑於博識。既述而不作。言其所用。亦何傷乎云爾。¶ 

** 勅建廣武山觀音寺碣¶ 
:PROPERTIES:
:TITID: QTWTIT04156
:PERSID: QTWAUT0126
:END:

王世充竇建德為讐大邦。我秦王赫然斯怒。罪人乃得。班¶
師凱還。駐蹕廣武。值夜雨作。而東南雲際。光焰射天。燭見¶
觀音菩薩。金身畢露。三頓首拜瞻。喜謂㣥臣曰。乃者武事¶
告成。天授神祐。厥功溥哉。遂勅建茲寺。因名焉。工訖。乃樹¶
<pb:KR4h0168_NKFB_0146-25b>
碣以紀其歲月云爾。時武德五年也。¶ 

¶
