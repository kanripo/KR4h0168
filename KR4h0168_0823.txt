#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:KR4h0168_NKFB_0822-23a> ¶¶
#+PROPERTY: JUAN 0823
欽定全唐文卷八百二十三¶ 

<pb:KR4h0168_NKFB_0823-01a>
　黃滔(二)¶ 

** 與楊狀頭書¶ 
:PROPERTIES:
:TITID: QTWTIT16659
:PERSID: QTWAUT2172
:END:

謹獻書狀元先輩。聖人之道沒。必假後賢以援之。故天將¶
假後賢以援之。必先否其人之數。而後克亨其道。苟知厥¶
理。繇是得而言之。且咸通乾符之貢士。其有德行文學人¶
地如先輩。而在舉塲。則其舉罕再。而先輩在舉塲逮二十¶
年。何哉。是知天否先輩當年之數。以亨今日之道。假於春¶
官天官之網。首冠㣥彥。基我中興。使天下之人。翕然嚮風。¶
奔走慕義。以偃干戈。豈不然乎。今俾天下之人。奔走瞻之¶
<pb:KR4h0168_NKFB_0823-01b>
為龍門管鑰。宗伯之處士也。莫不俟我之啟。某頃者頻試¶
於小宗伯。姓名罔為人之所聞。然多受知于前輩。故安州¶
鄭郎中江陵蔣校書謂所業賦偶公道。必為宗師之薦。宗¶
伯之求。某佩斯言十有五年矣。幸蜀之後。東蟄閩越。洎前¶
年榜。伏覩先輩榮登。逮王先輩希龍之還。敬話先輩之道。¶
某熟得而知勉。某提攜所業。直扣門仞。昨某之來也。朝及¶
京師。暮期刺謁。今幸于此遽獲贄投。果蒙先輩逾涯越等。¶
加之賞錄。更許薦拔。充宗伯之所求。則二賢之言斯驗矣。¶ 

<pb:KR4h0168_NKFB_0823-02a>

若某則已登選於今日也。某草澤單寒。無門報德。且世之¶
感恩謝知。罔不率以殺身為之辭。夫殺身之期。是待知己¶
於患難。某今感先輩之恩知。謹唯銘刻肌骨。故獻書於座¶
右以陳露之。伏惟始終憐察焉。不宣。某再拜。¶ 

** 與王雄書¶ 
:PROPERTIES:
:TITID: QTWTIT16660
:PERSID: QTWAUT2172
:END:

蒙示盛文。拜納之日。焉可無言。滔不業文。誠可儷偶其辭。¶
以贄方寸。既再而思。夫儷偶之辭。文家之戲也。焉可齎其¶
戲於作者乎。是若揚優喙。干諫舌。啼妾態。參婦德。得不為¶
<pb:KR4h0168_NKFB_0823-02b>
罪人乎。是乃掃降聲律。直寫一二。強名曰書。幸垂聽覽。頃¶
越之苧工。遊蜀之錦肆。錦工以之示肆人。皆哂。越工曰。誠¶
紝雪之與梭霞異諸。然其經緯之如此。文章之若彼。咸言¶
其極。滔今獲閣下之文。雖莫我知。亦庶幾於越工之言蜀¶
錦。至如典謨之比。寧敢輒言。若復韓校書兩寓沈先輩永¶
崇高中丞安邑劉補闕。己上十篇書。指陳時病俗弊。敘述¶
飭躬處己。講論文學興廢。指切知已可否。雖常人俗士聞¶
見之。亦宜感動。況吾曹乎。則知綿十舉而未第者。抑有由¶
也。夫以唐德之盛。而文道之衰。嘗聆作者論近日塲中。或¶
尚辭而鮮質。多閣下能揭元次山韓退之之風。故天所以¶ 
<pb:KR4h0168_NKFB_0823-03a>
否其道。窒其數。使若作騷演易。皆出於窮愁也。復何疑焉。¶
今之人皆謂番禺駢寶貨。遊者或務所獲。滔之來也。得閣¶
下之文。為至寶奇貨。充所獲。豈不厚於它人哉。願閣下脂¶
轄躍轡。薦計貢闈。高取甲乙。然後使人人知斯之寶貨。異¶
於是也。元次山韓退之之風復行於今日也。無令鄭濬孫¶
泰李瑞閔廷言陳嶠數公寂寞而已。幸惟志之。不宣。滔再¶
拜。¶ 

** 答陳磻隱論詩書¶ 
:PROPERTIES:
:TITID: QTWTIT16661
:PERSID: QTWAUT2172
:END:

隔違之久。每思陸凱之風雅。馨香故人。秦樹吳江。梅花一¶
<pb:KR4h0168_NKFB_0823-03b>
枝為之寓。滔無陸君之風雅。有古人之馨香。越山台嶽。去¶
年輒以詩八首為之贄。昔陸氏蔑范君之報。今滔切希畋¶
之瓊瑤。不知何以勝據焉。況四始六義之莫備。匪萌是望。¶
伏蒙希畋錫以長牋。飾以過詞。不勝其驚悸而後踴躍也。¶
敢一一陳之。滔始者匠故交之為詩。(希劉)咸通季初貢於小¶
宗伯。試禹拜昌言賦。翼日罷。特持斯賦於先達之門。忽叨¶
見錢之目。(原注俗云以詩為末錢而市物以賦為持錢而¶
市物)是時張喬許彬林希劉皆咸有詩名。而退飛不己。滔¶
既竊其目。尤疹二三子落空拳之所。不敢俟終日。遂更以¶
賦。數年以賓榻之無才畫。¶ 

<pb:KR4h0168_NKFB_0823-04a>

勝景之多餘暇。不能忘情於舊。輒薦披榛焉。於以寓誠。敢¶
期希畋之是知乎。錫以長牋。飾之過辭。初捧之而驚悸。旋¶
諷之而踴躍。踴躍之會。如見古賢焉。何也。希畋示以先立¶
行。次立言。言行相扶。言為心師。志之所之以為詩。斯乃典¶
謨訓誥也。且詩本於國風王澤。將以刺上化下。苟不如是。¶
曷詩人乎。今以世言之者。謂誰是如見古賢焉。況其籠絡¶
乎天地日月。出沒其希夷恍惚。著物象謂之文。動物情謂¶
之聲。文不正則聲不應。何以謂之不正不應。天地籠萬物。¶
<pb:KR4h0168_NKFB_0823-04b>
物物各有其狀。各有其態。指言之不當則不應。由是聖人¶
刪詩。取之合於韶武。故能動天地。感鬼神。其次亦猶琴之¶
舞鶴躍魚。歌之遏雲落塵。蓋聲之志也。琴之與歌尚爾。況¶
惟詩乎。且降自晉宋梁陳己來。詩人不可勝紀。莫不盛多¶
猗頓之富。貴謺隋侯之珍。不知百卷之中。數篇之內。聲文¶
之應者幾人乎。大唐前有李杜。後有元白。信若滄溟無際¶
華嶽於天然。自李飛數賢。多以粉黛為樂天之罪。殊不謂¶
三百五篇。多乎女子。蓋在所指說如何耳。至如長恨歌云。¶
遂令天下父母心。不重生男重生女。此刺以男女不常。陰¶
陽失倫。其意險而奇。其文平而易。所謂言之者無罪。聞之¶ 
<pb:KR4h0168_NKFB_0823-05a>
者足以自戒哉。逮賈浪仙之起。諸賢搜九仞之泉。唯掬片¶
冰。傾五音之府。只求孤竹。雖為患多之。所少奈何。孤峯絕¶
島。前古之未有。咸通乾符之際。斯道隟明。鄭衞之聲鼎沸。¶
號之曰今體才調歌詩。援雅音而聽者懵。語正道而對者¶
睡。噫。王道興衰。幸蜀移洛。兆於斯矣。詩之義大矣哉。若滔¶
也。誠未足與言而已矣。自向叨希畋珠邱金穴。口諷心降¶
之言。其復家傳奧言身周雄文者乎。乃惶惕銘戴之無窮。¶
伏惟察而憐之。不宣。滔再拜。¶ 

** 與羅隱郎中書¶ 
:PROPERTIES:
:TITID: QTWTIT16662
:PERSID: QTWAUT2172
:END:
¶
<pb:KR4h0168_NKFB_0823-05b>

故表丈遺文。盛敘古人之重存歿。爰捧諾金。感涕之誠。實¶
刻肌骨。然以郎中十五兄相逢京輦。得志金蘭。雖備熟於¶
行文。恐未周於平昔。而滔以內外之戚。始終所詳。敢以小¶
才為之前敘。誠以麟經下筆。諸生不合措辭。而馬史抽毫。¶
漢代還陳別錄。伏惟慈造。必踐前言。西望禱祈。可以鑒料。¶ 

** 薛推先輩啟¶ 
:PROPERTIES:
:TITID: QTWTIT16663
:PERSID: QTWAUT2172
:END:

滔體物非工。屬詞無取。每欲效顰於越女。常思裂撰於靈¶
光。今者先輩提江筆以雲飛。擲孫金而羽化。賢愚塞望。遠¶
近騰聲。凡是懷刺來人。操觚學者。莫不競為市詣。爭作鏡¶ 
<pb:KR4h0168_NKFB_0823-06a>
窺。所以恥不遊門。勇於執鞚。遂投鄙拙。上凟精奇。佇聆架¶
屋之譏。莫俟披沙之諭。豈料蔑聞撫掌。翻獲知音。林先輩¶
至。伏話仁恩。超越涯分。對彼鸎遷之侶。當於鳳集之時。遽¶
起蘭言。爰開金口。大垂激發。曲賜吹噓。榮邁序都。事逾折¶
簡。傾身聳聽。跼影瞻風。如飛冰雪以清心。若韻笙簧而到¶
耳。感深旋泣。喜極增憂。未知腹蟹行踪。巢蚊寓跡。獲采片¶
言於叔向。何酬一字於仲尼。雖切朝暾。尤如夕惕。然而伏¶
念近世以科網英髦。牓張取捨。雖例從都試。實採自衆聞。¶
故其負藝而來。懷才以至。是皆閽投哲匠。神拜先鳴。苟有¶
<pb:KR4h0168_NKFB_0823-06b>
所稱。便馳殊譽。然後方冲桂月。遞躡蓬山。如滔今則有此¶
遭逢。受此奬錄。來從特異。出自非常。便可釋疑。永將去惑。¶
雖慙陋質。粗抱丹心。既得地以戴邱。倍推誠而倚玉。在面¶
陳而莫盡。於筆寫以寧周。攀感依投。不任榮懼。謹詣宅祗¶
侯起居陳謝。¶ 

** 刑部鄭郎中啟¶ 
:PROPERTIES:
:TITID: QTWTIT16664
:PERSID: QTWAUT2172
:END:

滔學異生知。才非夙搆。雖叨進取。莫俟遭逢。郎中模楷詞¶
林。梯航名路。每慮或遺於片善。常憂不採於一言。比者伏¶
蒙曲念虛蕪。榮流咳唾。誨以磨鈆未至。刻楮非工。冥心於¶ 
<pb:KR4h0168_NKFB_0823-07a>
雪夜花朝。空徵六義。屬意於國風王澤。罔造二南。將令罷¶
課緣情。迴從體物。伏自穰城去騎。灞岸歸蹄。時邁青陽。景¶
融朱火。於是凝神扣寂。閉跡探幽。蓋希副非次之恩知。非¶
敢切平生之志業。昨者伏遇南宮拜命。北闕朝天。豈惟上¶
賀於高翔。仍喜旁陳其末藝。永期指教。畢願攀依。而以淺¶
近懷慙。雕鐫積愧。前而復卻。決以還疑。空眷戀於門牆。竟¶
遲迴於書幕。今則難逃皎鏡。須詣平衡。冀分妍醜之姿。式¶
定重輕之品。伏惟特固朝暾之旨。俯憐夕死之心。薦賜發¶
言。重將辨惑。臨風股慄。伏紙心忡。傾寫依投。不任激切。試¶
<pb:KR4h0168_NKFB_0823-07b>
賦一軸。謹詣宅祗候陳獻。¶ 

** 第二啟¶ 
:PROPERTIES:
:TITID: QTWTIT16665
:PERSID: QTWAUT2172
:END:

伏惟郎中樂府至音。儒家上瑞。既負雄文於卓絕。仍搜律¶
韻於精微。始者袖入名場。騰於人口。以謂若生逢孔氏。偃¶
商則失於四科。出值毛萇。周召乃慙於二雅。實己當千莫¶
讓。而又恥一不能。復以餘波。濡於體物。字字竝凌雲之勢。¶
篇篇皆擲地之聲。大使前哲懷慙。專工積愧。滔業非精至。¶
藝本雕鐫。猥蒙仁恩。曲賜借示。自旬日己來。齋心繕寫。沐¶
髮吟哦。愈盡頭風。沉成心醉。且杞國迴船之妙。千古所稀。¶ 

<pb:KR4h0168_NKFB_0823-08a>

而泥金為寶之奇。三篇不偶。是何摛華若是。飜驚失手於¶
斯。則知用兵而管仲三奔。射策而孫宏十退。豈戰之過。蓋¶
時所違。此乃今古元機。聖賢定數。契日月虧盈之理。等陰¶
陽昇伏之期。用以否其道而泰其身。窒於前而通於後。逮¶
今一人側席。四輔求才。則煥爛除書。飛入雲山之裏。昭彰¶
懿德。馳歸省闥之中。徒恨傷麟。終幾失馬。若無往歲。焉有¶
茲辰。遂使一換寒暄。三更揚歷。頭居東署。首列西曹。皆是¶
重難。無非清顯。既明前事。因卜將來。佇當潤色絲綸。翺翔¶
<pb:KR4h0168_NKFB_0823-08b>
近密。輝飾於典謨訓誥。啟陳於堯舜禹湯。鎮壓澆風。恢張¶
吾道。凡居進取。皆切攀祈。況處恩知。豈任禱祝。所歸公望。¶
非自私誠。賦集謹詣宅起居陳納。¶ 

** 南海韋尚書啟¶ 
:PROPERTIES:
:TITID: QTWTIT16666
:PERSID: QTWAUT2172
:END:

滔伏念高為碧落。詎側管以能窺。深作滄溟。固持蠡而莫¶
測。焉可爰齎瑣智。直杖小才。敘昴宿之鍾蕭。述尼山之降¶
孔。既將越禮。誠可加刑。然則有曠代之遭逢。獲千年之際¶
會。設若旁扄辨囿。內遏言泉。不惟上負於良時。抑亦下辜¶
於卑志。是致齋身搦管。沐髮裁辭。伏惟尚書象外三山。人¶
間七寶。體天地方圓之製。法陰陽昇伏之機。自從見作人¶ 
<pb:KR4h0168_NKFB_0823-09a>
龍。翔為鳥鳳。騰輝瑞牒。流慶皇家。文章則游夏固遷。事業¶
則伊臯周召。飛揚天上。踐履朝端。且自古六官所重。莫先¶
於吏部。逮今貳職所難。無出於侍郎。而尚書五陟東西。兩¶
司銓管。矧復品量庶彙。選度㣥材。載萬乘之安危。繫四方¶
之休戚。晉魏則大難斯地。國朝尤不易其人。歷數除書。少¶
聞再命。朝廷不欲止於鴛省。便入鳳池。須加分閫之尊。用¶
飾作霖之盛。特以番禺巨壤。南越名區。外控蠻陬。旁通番¶
貨。昔者石門酌泉之事。合浦還珠之風。日月遷綿。規程革¶
易。以尚書勵辭玉畱錢之節。執投香載土之心。用將揭二¶
<pb:KR4h0168_NKFB_0823-09b>
賢廉潔之波。新五嶺崎嶇之俗。俾以佩豹韜而直下。建龍¶
節以遐征。非止鎮臨。且申龜鏡。昭然足驗。儼若可觀。然後¶
飛驛騎以徵黃。降鵠書而命說。恢張帝道。陶冶生靈。所以¶
知高祖創基。太宗纂業。更得無疆之祚。仍歸有截之風。何¶
以言之。伏以尚書萬頃包含。千尋峭拔。膺嶽峻河清之數。¶
切飲冰食蘗之誠。識洞古今。居無喜慍。將以鏘履聲而朝¶
紫殿。擴心秤而啟洪鈞。自然道臻於堯舜羲軒。時復於禹¶
湯文武。百蠻向化。萬國歸心。雖在愚蒙。亦能辨識。而滔器¶
同魏瓠。凡若莊樗。握無蛇口之珍。額有魚身之點。今者遽¶ 
<pb:KR4h0168_NKFB_0823-10a>
持幽賤。獲覲旌幢。兢營方忝於拂塵。奬遇旋叨於薦賦。且¶
凡開場試士。就鋪屬詞。從物外之課虛。向燈前以應限。縱¶
若仲宣閣㣥公之筆。長卿量陳后之金。空有所長。或聞未¶
至。況滔雖勤篆刻。且昧精奇。張平子固合陋都。陸士衡所¶
宜撫掌。寧期尚書親迴嚴重。庭賜襃稱。變泥沙為丹雘之¶
姿。植菅蒯作芝蘭之秀。魯史驟榮於一字。晉庭俄採於片¶
言。超越尋常。震驚流輩。況方今武功草偃。文教風行。計奔¶
歲貢於九州。牓擢詞人於都省。至如生於草澤。來自溝塍。¶
或能中甲乙求。登殊尤選。蓋止於同人延譽。先達吹噓。未¶
<pb:KR4h0168_NKFB_0823-10b>
嘗有聖日名侯。大朝重德。面開金口。首借丹梯。以此推言。¶
便宜自賀。瑤枝玉幹。虛扄皓月之中。羽駕雲裝。寧遯碧霄¶
之外。己知蹇步。可造遙程。藉以宇內跡單。天涯親老。一旦¶
有茲殊遇。得此吉祥。買臣何媿於負薪。毛義實榮於捧檄。¶
感深唯泣。喜極翻驚。瀝膽隳肝。空寓鄭莊之驛。糜軀碎首。¶
何裨元禮之門。攀謝兢惶。罔知所措。下情無任戰越悚惕¶
屏營之至。¶ 

** 謝試官啟(代人作)¶ 

:PROPERTIES:
:TITID: QTWTIT16667
:PERSID: QTWAUT2172
:END:

伏念鬻鷄為鳳。有識咸驚。投礫參瓊。良知足鄙。豈可高懸¶ 
<pb:KR4h0168_NKFB_0823-11a>
皎鏡。逈揭平衡。而乃呈六極之陋容。掛一絲之蔑質。得不¶
臨風扇面。對景忡心。然巧冶開鑪。莫遺鈆鐵。精工執斲。不¶
問圓方。又安可內鑰言樞。上辜德宇。是敢因依借喻。一二¶
披誠。某蜩甲薄姿。蟻封微狀。學雖勤於刻汁。藝則愧於鏤¶
冰。徒以獻豕辭遼。賫花躬魏。稅駕而旋同飲鼈。操弧而果¶
異麗龜。遂至千仞禹門。額蒙點銳。兩朝楚國。足被刖空。竟¶
於豐獄以沉埋。誰以蜀桐而激發。伏惟博士鳴岐瑞質。歌¶
郢至音。蔥蘢而張柳風垂。逈拔而稽松雪峭。自提攜江筆。¶
鏗擲孫金。投身而傾動龍宮。揮手而震驚蟾窟。時爭墊角。¶
<pb:KR4h0168_NKFB_0823-11b>
俗竟顰眉。今則珠履賓堦。玉京羽駕。欲高飛於魏闕。先下¶
歷於虞庠。故得槐市三千。杏壇七十。依於考擊。竊彼飾褫。¶
而某邱錦小才。路蒲末學。既非禰鶚。大懼溫犀。固當絕望¶
趨隅。甘心滅刺。然則嘗彈流水。罔協鍾聰。曾躡浮雲。莫迴¶
樂顧。是亦難參雅調。不號逸㣥。矧其器乏正聲。價懸駿骨。¶
苟叨明試。不偶至公。則異時何路以致身。他日無門而振¶
跡。坐為棄物。立謝明時。是乃洞寫血誠。仰祈風鑒。伏以博¶
士曲垂厚顧。猥降隆私。將憐其蜯蛤剖胎。只自迴旋於皎¶
月。螗蜋奮臂。無辭殞碎於高車。非敢染黿。所希畱馬。干凟¶ 
<pb:KR4h0168_NKFB_0823-12a>
清嚴。下情不任惶惕屏營之至。¶ 

** 盧員外潯啟¶ 
:PROPERTIES:
:TITID: QTWTIT16668
:PERSID: QTWAUT2172
:END:

昨輒以近試賦輕黷門牆。韻匪擲金。理宜誚石。豈期轉禍¶
為福。以寸獲長。戶部鄭郎中伏話員外仁恩。大賜奬錄。拜¶
聆嘉耗。跪對吉辭。感惕兢惶。進退失措。實以從古干時之¶
道。至今取第之由。莫不路邈鼇頭。程懸驥尾。苟非先鳴汲¶
引。哲匠發揮。縱或自強。行將安適。伏以員外斷籯積學。計¶
斗負才。龜鏡詞林。梯航陸海。是故門駢鄭市。俗墊郭巾。爭¶
俟栽培。互希丹飾。而滔牛涔淺狹。燕戲微茫。豈合攀投。徒¶
<pb:KR4h0168_NKFB_0823-12b>
為激切。員外燕中市駿。稷下館人。皆使有歸。不言無取。猥¶
流厚旨。曲降隆私。滔是敢引事推言。徵文借喻。且傑如韓¶
信。未歸漢祖以誰知。美若西施。不入吳宮而孰驗。所以蟄¶
劍而凌虛吐耀。焦桐而駭耳飛聲。然後感動良知。遭逢至¶
鑒。事雖小異。理或大同。伏惟稍降尊嚴。俯垂惻隱。如滔昧¶
為貢士。淺作丈夫。方今不右武功。大先文教。矯辭人於鸎¶
谷。鑰宗伯於龍門。其有負馬之文華。韞顏之德行。或栖栖¶
以至。或嶽嶽而來。未嘗不坐馳日下之名。立貯彀中之望。¶
是何謝茲振發。而處彼幽沉。頻年厠角逐之場。衆口蔑殊¶ 
<pb:KR4h0168_NKFB_0823-13a>
尤之譽。齊國篲禿。荊山眼枯。漸覺途窮。虛云舌在。豈可堅¶
期御李。確慕依劉。志空切於投林。醜難逃於測管。伏惟員¶
外魏車委照。軒匣揚光。儻憐其刻意探幽。焦心體物。則雖¶
異於披沙之說。然畧幾於架屋之譚。許列書筠。令參撰杖。¶
今者或因薦士。敢乞編名。所希從數仞牆。伴二三子。增輝¶
瑣質。擅價主人。皆由一顧之仁。翹竚百金之諾。含毫汗下。¶
伏紙魂驚。非切覬覦。所憂誅戮。叨越干犯。下情無任戰懼¶
屏營之至。¶ 

** 侯博士圭啟¶ 
:PROPERTIES:
:TITID: QTWTIT16669
:PERSID: QTWAUT2172
:END:
¶
<pb:KR4h0168_NKFB_0823-13b>

滔口諷雄詞。心祈藻鑒。在他處則早逾一紀。來上國則己¶
逮二年。常測管以推誠。每持蠡而注念。豈期御李。非敢希¶
顏。所以竊贄荒蕪。薦塵牆仞。聳蟻封於邱岳。疏蛙渚於陂¶
湖。敢望吹噓。佇聆誚責。昨日進士林郁。忽傳尊旨。遽話殊¶
私。伏惟博士曲降恩知。俯迴奬錄。不置葢甌之地。爰興讀¶
蜺之言。事邁常倫。榮過始望。傾身拜命。跼影瞻風。若聽咸¶
韶。如吞甘醴。敢便認為知己。蓋將决定胸襟。實以當今文¶
教風行。詞人輻輳。莫不俱陳素業。各務所歸。而博士負擲¶
地鴻名。標掞天逸勢。吐揚雄之五藏。陋班固之兩京。故其¶ 
<pb:KR4h0168_NKFB_0823-14a>
接踵望塵。駢肩執刺。爭為秤挂。互作鏡窺。或聞由也升堂。¶
賜之入室。是則千門改觀。萬戶飛聲。若瑤璧之飾來。類金¶
絲而振作。所謂功侔造化。言繫慘舒。作詞林培植之家。為¶
陸海梯航之主。必當不私其一顧。誤彼衆聞。以滔數載辛¶
勤。一生疑惑。唯傾丹懇。翹矚重言。冀將卜以妍媸。斷其可¶
否。今則出於門館。發自齒牙。事既殊常。道方自信。㭊(音倏)同¶
寐覺。敻若神通。呈材之獲般窺。鬻馬之蒙樂顧。已逢喆匠。¶
肯愧他人。蜀壁端居。管牀兀坐。既佩茲謦欬。益勵彼顓愚。¶
苟無疑於鏤冰。則求工於刻楮。忭躍兢悚。罔知所裁。下情¶
<pb:KR4h0168_NKFB_0823-14b>
無任感恩激切之至。¶ 

** 與蔣先輩啟¶ 
:PROPERTIES:
:TITID: QTWTIT16670
:PERSID: QTWAUT2172
:END:

滔自違門仞。尋達家山。拜慈親而聚族生光。述宏造而一¶
時泣下。蓋以生平事業。出自宗師。豈惟持異之恩知。仍契¶
非常之事分。昨者賫持惡賦。刺謁清塵。本期劉子駿家。待¶
以葢甌之地。陸士衡處。置於撫掌之間。豈期以寸獲長。鬻¶
駑竊價。伏蒙校書先輩驚人賞錄。越等襃稱。篇篇而喻作¶
金聲。一一而讀為蜺字。逈施異禮。謺錫嘉言。及門則倒屣¶
於仲宣。侍座則授經於左氏。周旋許與。覼縷指揮。畢令如¶ 
<pb:KR4h0168_NKFB_0823-15a>
蘿附松。更使以膠投漆。俾從秋賦。首出門牆。顯示輩流。別¶
加援引。且古人之慕元禮。纔獲御車。學者之師仲舒。未曾¶
識面。以斯修省。莫有比倫。永言遭逢。得謂卓絕。矧國朝之¶
設科待士。較文取人。往歲主司。則斷於獨鑒。近時公道。則¶
採自衆稱。由是重望朝賢。有名先達。得以主張斯道。梯級¶
將來。至若有負兼才。且非所業。或文章而稱詞賦。或律韻¶
而譚古風。猶自彼唱此傳。影隨響答。其況專功與善。本面¶
說人。又若校書先輩鳳藻禀夭。鴻名傑俗。今時賈馬。昔日¶
班張。猶在場中。多士便瞻於咳唾。既行天上。一言何啻於¶
<pb:KR4h0168_NKFB_0823-15b>
興衰。當以調啞使鳴。吹寒令暖。伏自歸寧膝下。駐跡江干。¶
白日思惟。中宵起坐。既名為得路。當別議感恩。況緣家邈¶
東閩。路遙北闕。一迴逐計。數載違親。頃者累繕蕪詞。歷投¶
碩匠。或蒙開口。少值動心。以此鼓勇無門。自疑不暇。今則¶
從大藩之賓榻。得當代之主人。豁如釋氏之破迷。醒若神¶
醫之愈疾。一家相賀。舉目增輝。進取有茲。肺肝可察。伏以¶
上京迢遞。難於獻歲支離。須俟新春。方議假道進發。芸馨¶
酷烈。連幄清虛。昨陪侍於遊從。今綿隔於煙水。別無言語。¶
併陳於殷浩函中。空有夢魂。常遶於燕昭臺下。¶ 

<pb:KR4h0168_NKFB_0823-16a>

** 第二啟¶ 
:PROPERTIES:
:TITID: QTWTIT16671
:PERSID: QTWAUT2172
:END:

滔伏念希逸知名於靈運。不作門人。左思擅價於士安。非¶
為弟子。雖則清風凜若。懿範昭然。得將為千古高譚。未免¶
是一時闕事。翻思到此。因敢形言。滔賫持淺蕪。塵觸門仞。¶
遽竊披沙之諭。爰蒙折簡之知。事實驚時。榮將越望。而又¶
謂前賢之未至。垂厚意以特殊。將令別議依投。用堅恩德。¶
資今日顧憐之旨。作它時汲引之由。苟開如此之懷。豈是¶
偶然之事。赫赫昭代。鏘鏘衆人。榮持喆匠之發揮。薦向良¶
<pb:KR4h0168_NKFB_0823-16b>
時而角逐。則何患龍宮之杳杳。何憂蟾月之高高。足以雪¶
曩歲之煙沉。恢張禰刺。壯平生之意氣。棄擲終繻。如此若¶
不激切擎邱。凄凉誓劍。豈謂修文學古。何名勵節砥躬。伏¶
自虔侍清塵。仰叨殊遇。未嘗一夕。不將心禱於神明。縱極¶
千言。難以筆書於丹赤。攀謝感激。罔知所容。¶ 

** 與楊狀頭贊圖啟¶ 
:PROPERTIES:
:TITID: QTWTIT16672
:PERSID: QTWAUT2172
:END:

滔驟持末學。遽竊殊知。伏自豫章數旬。湓浦一路。扃旅舍¶
而夜唯假寐。逐征帆而日但沾衣。蓋以虔戴遭逢。仰思情¶
旨。先輩主中興之文學。作來者之蓍龜。伏蒙採滔所業。異¶
於等倫。憫滔所舉。困於曩昔。大張金口。精發瑤函。且午火¶ 
<pb:KR4h0168_NKFB_0823-17a>
燒空。一陰司月。面泉石或病乎炎毒。處城池而奈彼鬱蒸。¶
況土風則竹屋玲瓏。烟水則葉舟蕩漾。纔曉而烏光赫透。¶
欲風而魚沫腥飄。雖付於醴酒酕醄。或亡坏混。又屬其羽¶
書重謺。時觸高明。誠知不乏餘波。爭奈罕聞暇日。豈可更¶
抽祕思。別運真蹤。每摛一幅之霞牋。咸滴千痕之雨汗。雖¶
才高倚馬。曾無起草之詞。而字悉如蠅。幾若生胝之筆。未¶
知單賤。何補生成。賫行而便自金丹。舉步而即昇雲漢。矧¶
復公言私論。要訣神方。一一指蹤。頭頭傳授。將克周於頂¶
踵。俾無失於毫釐。以此推恩而前古所稀。以此行道而方¶
<pb:KR4h0168_NKFB_0823-17b>
今誰比。士林名路。一朝有知己如斯。白日青天。萬世唯子¶
孫為誓。下情無任感恩泣淚悚謝之至。¶ 

** 代鄭郎中上興道鄭相啟¶ 
:PROPERTIES:
:TITID: QTWTIT16673
:PERSID: QTWAUT2172
:END:

伏念石甫受知於途中。鬷蔑申言於堂下。既情非曩舊。復¶
地隔尊卑。尚能感動至公。遭逢殊禮。而某神資所向。天受¶
其時。獲曠代之因依。得千年之幸會。豈可永緘丹赤。上負¶
陶鈞。伏惟相公特降恩慈。俯垂惻隱。昔年羽化。曾陪鸎谷¶
之春。今日雲飛。俄隔鳳池之路。信鶴雞之果異。諒牛驥之¶
終懸。徒增倚玉之榮。幾積續貂之媿。況相公負英才而作¶ 
<pb:KR4h0168_NKFB_0823-18a>
礪。持碩望以登庸。始者四海傾心。一人側席。朝聞坐幄。暮¶
見飛霖。扇澆薄為淳風。激讒邪歸直道。均施鑪冶。高揭權¶
衡。使鉛汞之不參。令錙銖之各等。故得方圓任器。高下隨¶
宜。黜陟無偏。賢愚有序。某早甘退跡。忽喜逢時。遽從學省¶
之前銜。爰踐蘭宮之峻級。己為塵忝。誠合揣循。竊思頃年¶
九陌秋天。都堂雪夜。常容披霧。每許參瓊。逮夫片玉昇科。¶
兼金列牓。雖登龍㣥彥。同戴邱山。而附鳳一心。偏投膠漆。¶
既以宗盟屬意。仍從知舊畱情。重謺依投。綢繆奬錄。遂使¶
慶鍾末路。福逮今辰。既預門牆。仍從埏埴。宛得御車之便。¶
<pb:KR4h0168_NKFB_0823-18b>
無煩擁篲之勞。但以某弱羽難高。么絃易斷。始自筮仕。及¶
於登朝。未嘗暫識清途。畧遊華貫。亦人地之所拘限。何窮¶
通之切咨嗟。洎夫郢俗褰帷。穰城建隼。連叨竹使。尤愧棠¶
陰。雖皁葢紅旌。別過素望。而霜臺粉署。終繫丹心。今則榮¶
竊握蘭。幸當襆被。馮唐歷踐。誠知戴白之年。貢禹棲遲。且¶
有彈冠之地。¶ 

** 代鄭郎中上靜恭盧相啟¶ 
:PROPERTIES:
:TITID: QTWTIT16674
:PERSID: QTWAUT2172
:END:

伏以天覆地載。縱鬼神之奧皆臻。陰伏陽升。雖鱗介之微¶
必動。道既如此。人焉忽諸。伏惟相公持重器以為霖。負英¶ 
<pb:KR4h0168_NKFB_0823-19a>
才而坐幄。傳丹青於直道。扇鑪冶於至公。致一物之無遺。¶
使萬方之有賴。某顧惟瑣陋。獲忝鈞鎔。既契之於無私。固¶
施之於不報。豈宜遽賫感激。竊拜門牆。但以事出非常。恩¶
從特異。若不披於丹赤。終有負於神明。伏惟俯降尊嚴。暫¶
垂聽察。某才非敏幹。性本顓愚。自從振跡春闈。投身宦路。¶
徒綿歲月。莫致飛馳。卻則窮途。前皆散地。是亦用之則未¶
為國士。舍之則蓋類腐儒。因自揣循。每加退縮。然而竊念¶
古人不遠。賢路非遙。皇朝自科擢英髦。爵昇品秩。其或來¶
從草澤。生匪簪裾。亦常列入清途。參為盛觀。所以益持孤¶
<pb:KR4h0168_NKFB_0823-19b>
孑。尤切兢修。節勵松筠。心傾葵藿。常注目於烟霄之上。每¶
馳魂於省闥之中。逮夫元鬢彫空。壯心折盡。曾無影響。空¶
極瞻攀。豈期相公纔揭權衡。便垂採掇。俾遭逢於聖日。令¶
允愜於平生。所謂材並得宜。物無遺性。信造化之功不及。¶
豈推遷之令能侔。義貫古今。恩逾卵翼。況相公峻於埏埴。¶
切彼弼諧。當今士號如林。朝稱不乏。足得廓其公選。擇以¶
良才。而某己懷耕釣之心。近閉雲林之跡。設令漏網。未曰¶
遺賢。是何特達開懷。周旋軫念。青山在目。方將魚鳥以同¶
歸。鴻渥連天。忽歷烟霞而曲被。從杏壇之舊籍。踐蘭署之¶ 
<pb:KR4h0168_NKFB_0823-20a>
清資。豈是常情。諒非小事。伏自榮叨幞被。幸竊含香。未嘗¶
一夕暫安。片時不感。常若千鈞之在頂。每將孤劍以誓誠。¶
但以有地受恩。無門瀝懇。只眄高車而激切。空持敝箒以¶
屏營。淚則汍瀾。心唯恐悚。瞻風拜賜。對景懷仁。涸彼言泉。¶
固申陳而未盡。託於筆札。豈寫載以能周。攀謝兢惶。罔知¶
所措。¶ 

** 代鄭郎中上令狐相啟¶ 
:PROPERTIES:
:TITID: QTWTIT16675
:PERSID: QTWAUT2172
:END:

某今月四日轉授刑部郎中。伏蒙相公仁恩。特賜寵誨。事¶
從非次。言異常倫。感激兢惶。進退失措。伏以某材非可採。¶
<pb:KR4h0168_NKFB_0823-20b>
藝不足稱。出自門牆。樹為梯級。纔榮地部。復陟秋曹。持鷦¶
鷯决起之姿。到鸑[:#AS-95E9:⿱旅鳥]曾棲之地。相公憐其拙滯。忽此騫翔。¶
謺降恩輝。薦畱手筆。指今忝幸。敘昔經過。始者九遷。曾假¶
虞邦之道。向來一字。爰垂魯史之襃。義極生成。彩逾丹雘。¶
拜窺垂露。跪捧隆私。汗浹背流。淚盈眥下。未知順風弱力。¶
撮土微形。獲參一日之高蹤。何報千鈞之重意。唯謹緘於¶
篋笥。常誇向於縉紳。為官路之遭逢。作仕流之卓異。攀謝¶
懇切。不任下情。¶ 

