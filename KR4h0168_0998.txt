#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:KR4h0168_NKFB_0997-15a> 
#+PROPERTY: JUAN 0998
欽定全唐文卷九百九十八¶ 

<pb:KR4h0168_NKFB_0998-01a>

* 李輔國¶ 
:PROPERTIES:
:PERSID: QTWAUT2994
:END:

輔國本名靜忠。以閹奴事高力士。後以王鉷薦侍東宮。肅¶
宗即位靈武。輔國豫其謀。擢家令。判元帥府行軍司馬。改¶
名護國。又改今名。進拜少府殿中二監。封成國公。首謀遷¶
元宗西內。以功擢兵部尚書。代宗立。進司空兼中書令。加¶
尚父。後帝遣使刺殺之。¶ 

** 皇帝奉迎上皇請編史冊表¶ 
:PROPERTIES:
:TITID: QTWTIT19974
:PERSID: QTWAUT2994
:END:

臣聞古今大寶。皇王受命。成功創業。皆始艱難。繇是足高¶
<pb:KR4h0168_NKFB_0998-01b>
光武之功。漢圖斯永。滅澆豷之患。夏嗣以興。豈比孝以感¶
通。德以成化。光膺聖歷。協契天時。開闢已來。未有如陛下¶
者也。頃巨猾間舋。中夏不康。陛下赫然發憤。奉命專征。曾¶
不踰旬。兩京剋復。掃清宮闕。奉迎鑾輿。警蹕鳴笳。舊儀逾¶
盛。行軍便幕。故事無闕。陛下整法駕。擁㣥臣。遠自望賢。拜¶
迎路次。引旌斾而祥風不散。拂鑾輿而瑞雪時飄。承順天¶
顏。無違就養。君父之禮。億兆同歡。猶乃不自為功。至崇謙¶
德。過周文侍膳之典。邁漢高獻壽之儀。虔奉至尊。敬恭受¶
命。伏惟陛下以孝理天下也如彼。以德化天下也又如此。¶ 

<pb:KR4h0168_NKFB_0998-02a>

盛德大業。其至矣哉。臣幸參締構。職在禁戎。得覩盛明。無¶
任抃躍。伏請編諸史冊。以示將來。¶ 

* 李朝正¶ 
:PROPERTIES:
:PERSID: QTWAUT2995
:END:

朝正。元和朝官昭義軍監軍使。守內侍省奚官局令。¶ 

** 重建禪門第一祖菩提達摩大師碑陰文¶ 
:PROPERTIES:
:TITID: QTWTIT19975
:PERSID: QTWAUT2995
:END:

此碑文布傳於天下久矣。未詳其所立處。頃日得之(闕二¶
字)其文迺知梁武帝深達元旨。若非留心此宗。則罕測其¶
涯際。或者云。梁武帝崩後。菩提達摩猶行化人間。蓋或者¶
<pb:KR4h0168_NKFB_0998-02b>
自惑耳。考諸史籍。則梁大同二年歲在乙卯。至太清二年¶
歲在戊辰。相去一十四年矣。武帝廢於侯景。自大同單閼¶
之歲。至我唐元和閹茂之歲。凡三百四十三年矣。朝正嘗¶
願於熊耳吳坂再立此碑。屬以戎事多故。遂乖本志。今迺¶
就二祖可大師塔前建之。用表真宗之所由也。菩提達摩¶
自西域至中國。為禪宗第一祖。內傳心印以為宗。謂意出¶
文字外。外傳袈裟以為信。信表師資。其袈裟授可大師。可¶
授粲。粲授信。信授忍。忍授能。達摩遺言云。我法至第六代¶
後。傳我法者命如懸絲。故能受付囑後。猶隱遁人間。事在¶
本傳。祖師知當來學徒。必注意謂法在衣上。不知法本無¶
為。¶ 

<pb:KR4h0168_NKFB_0998-03a>

得之者永超三界。了斯元旨。是達真宗。所以誡絕傳衣。令¶
學人得意者廣通流布。化及無窮。拯溺俗於沉沙。擢迷途¶
於苦海者矣。曹溪能弟子南嶽惠讓。讓弟子龔公山洪州¶
道一。洪州弟子信州鵝湖山大義。大義貞元中內道場供¶
奉大德。每敷演妙理。萬法一如。得無所得。證無所證。開合¶
不二。是非雙泯。夫無像之像。像遍十方。無言之言。言充八¶
極。可謂真證直得湼槃宗源乎。至十九年四月十九日。德¶
宗皇帝迺度中貴王士則。命捨官。賜法名惠通充弟子。又¶
<pb:KR4h0168_NKFB_0998-03b>
度官生童子惠真充侍者。惠通由是親承教旨。妙達真宗。¶
自祖師歷六代後。名流大德學徒得意者。在行天下。敷演¶
妙理。不可殫紀。朝正但據所稟本教來處敘之。將來幸辯¶
由戶不謬矣。今恐年代久遠。故重刊石紀之。¶ 

* 楊承和¶ 
:PROPERTIES:
:PERSID: QTWAUT2996
:END:

承和。穆宗時為內樞密使。¶ 

** 邠國公功德銘¶ 
:PROPERTIES:
:TITID: QTWTIT19976
:PERSID: QTWAUT2996
:END:

天竺有聖人焉。名之為佛。三身互相應化。無所從來。百億¶
同名。不知其誰之子。德包塵界。道冠萬靈。有感必通。酬念¶
如響。心操慧炬。永燭於大千。手運慈航。泛流於沙劫。晦明¶ 
<pb:KR4h0168_NKFB_0998-04a>
不二。淨穢兩同。正智如如。我無所得。雖後天地而有質。先¶
天地而亡形。莫不究清濁之未然。識方圓之始卒。大矣哉。¶
若非天下之至精。孰能如此。夫大德小德。優劣不同。賢人¶
聖人。取捨各異。乃引眾星之表月。立萬象以尊天。因喻發¶
揚。憑茲外飾。有言子貢賢於仲尼者。不知仲尼之聖。加於¶
子貢。有言阿難相同諸佛者。不知諸佛非相。以攝阿難。見¶
尺鷃之至微。知大鵬之至廣。覩秋毫之至短。知大椿之至¶
長。擬於物即尺鷃秋毫。擬於人即阿難子貢。雖然近如來¶
之門戶。識夫子之堦墻。瑚璉寶瓶。異諸凡器。金楹玉棟。不¶
<pb:KR4h0168_NKFB_0998-04b>
是常材。故佛之侍從者。即迦毗令人。拘那貴族。皆辨搖金¶
剎。名振鐵圍。驅六賊如衆鳥之避鷹鸇。懾四魔若百獸之¶
畏豺武。而性海無底。惠峰穿霄。善入一乘。橫通三輩。被精¶
進所縛。不捨用心。嘗修之於身。去住未決。或執如。或斷如。¶
是故生己之法隨滅。滅已之法隨生。常生之所不生。常滅¶
之所不滅。能詮二義。其唯覺乎。覺不自明。方明覺也。夫有¶
生滅者。是覺之用。無生滅者。是覺之體。即如覺逐滅生。生¶
隨覺滅。生滅俱寂。其覺亦亡。乃指素月於澄溪。祛外緣於¶
現性。解出人表。堪為代師。儔諸法王。則吾豈敢。何者。孔子¶ 
<pb:KR4h0168_NKFB_0998-05a>
登東山而小魯。登泰山而小天下。今亦然也。如來觀溺山¶
而小聲聞。觀枕山而小菩薩。我佛也。同彼虛空。不染於幻。¶
強立真假。曾未牢固。是故說行而無所說。行說而無所行。¶
非行非不行。非說非不說。非法非非法。非性非非性。本不¶
生。無所滅。元不覺。無所寂。於一不一中。悟諸未悟者。於起¶
不起中。導諸未導者。大矣哉。若非天下之至神。又孰能如¶
彼。而夜景呈輝。化行西土。神光啟夢。象教東來。思玉毫而¶
遠挹鷲峰。仰金偈而虔瞻貝葉。身已逝矣。空傳結集之書。¶
性本存焉。如聞在代之說。且法以辯志。言以辯心。非法無¶
<pb:KR4h0168_NKFB_0998-05b>
以悟其心。非言無以成其志。即言說文字。皆解脫相。有是¶
經處。即見如來。今有右街功德使驃騎大將軍行右武衞¶
上將軍知內侍省事上柱國邠國公食邑三千戶充右神¶
策軍護軍中尉安定梁公曰守謙。職是禁營。邦家重器。居¶
繁不亂。兼總緇黃。讀佛言。親釋氏。其貞元中。公以溫惠為¶
甲冑。清慎為戈矛。跡尚彤闈。名高紫闥。至元和初。授銀璋。¶
佐密命。鼓翼高岫。躍鱗洪波。飛鳴近天。得志江海。五年加¶
金紫。掌樞機。渙汗流心。散為膏雨。如絲入耳。開展成綸。捧¶
白日以揚光。戴青天而翼化。處事之極。動而可觀。至十二¶ 
<pb:KR4h0168_NKFB_0998-06a>
年。遇蔡人逆戎事興。天討未平。干戈在野。天心恐師老矣。¶
而誅剪未就。乃命公撫衆觀敵。審度遲速。乃奉辭伐罪。踴¶
躍而行。走四牡以宣暢鴻休。利萬物以車塵相屬。參整戎¶
事。董護諸軍。與將帥同其進也。一其議也。或縱六奇之辯。¶
即濤生巨浦。雲出深谿。或察五間之情。即趙楛穿楊。楚金¶
伐木。若有神助。不謀成心。我旟既張。我車亦列。均勞逸而¶
義夫爭死。齊賞罰而奮臂爭驅。蓄銳候時。果申長策。於是¶
選精卒。張詭道。雜旌旃而不嚴部伍。差進退而曲敵之心。(¶
疑)實為鋒鋩。詐餌武口。賊果輕襲。利吾大軍。遂使書掩沙¶
<pb:KR4h0168_NKFB_0998-06b>
河。葛伯之賊夜遯。合流宵渡。邵陵之寇全平。駭若奔雷。勢¶
同激電。似霜霑寒草。風卷餘花。縱烈火於平蕪。走飛泉於¶
大壑。摧枯易折。墜瓦難全。滅蔡之功。十有其七。餘賊保洄¶
曲。官軍圍郾城。我鼓音方厲。武旅方雄。操利柄而目無全¶
牛。執其吭如芻豢悅口。摩壘問罪。登陴不降。梯樓滿空。矢¶
石相接。經四十日。爟火失繼。人無鬬心。畏夏日之赫光。懼¶
春冰之易泮。乃降。仍邀公匹馬視師。撫納疑懼。公悅以犯¶
難。投誠若歸。遂令啟關。按轡而入。醜類或鼓或罷。相視失¶
色。公曰。來。余與爾言。爾本吉人也。何不徇國家之急成其¶ 
<pb:KR4h0168_NKFB_0998-07a>
名。而託身於武豹之穴求其噬。輿尸覆族。誰與咎耶。皇情¶
極念之。故令守謙布澤潤心。宣化清耳。能悅生避禍者當¶
聽之。曰明明天子。清問下人。不能勤王。爾失遠畧。為寇盜¶
所制。而臣節難全。犯弧矢之威。當剿絕之斃。圓百方足。莫¶
匪精靈。念其瘡疣。實可憫惻。然違予戮汝而不赦。恭命活¶
汝而無害。能遷其不祥而為祥。吉莫大也。變其不幸而為¶
幸。令莫窮也。賊將卒等色轉慙。禮愈謹。公曰。皇上聖文紹¶
統。神武膺期。惟德動天。無遠不格。被堯舜之法服。行堯舜¶
之法言。所以大文教而九有小康。小武功而天下大理。嘗¶
<pb:KR4h0168_NKFB_0998-07b>
欲戢矛楯。親稼穡。使人居安。各得其壽。爾一方不能安時¶
處順。守衞中國。而罪[:#AS-8DB8:●]自結。厲階彌崇。即不得已而興師。¶
非樂殺人也。況天德好生。容長萬物。是以曲開洗汙。旁設¶
自新。招示頑夫。以明廣大。將士等久遭苛暴。翻跡令圖。亦¶
謂朽燼重燃。枯條再葉。國刑當宥。咸賜無辜。豁爾憂心。以¶
承慶賞。降人皆投戈卷斾。匣刃弛弦。觸地血流。向闕蹈舞。¶
於是五千叛卒。不戮一人。十萬王師。皆服其德。從此鯨鯢¶
失浪。烹餁方因。惡鳥巢傾。折翼於此。恩波大澍。封賜有差。¶
乃授公右監門衞將軍。飛詔追還。密職如故。又掌天地之¶ 
<pb:KR4h0168_NKFB_0998-08a>
戶牖。捧造化之關鍵。勳隨日厚。望逐時深。公之美也。不滅¶
直以沽名。不愆義以犯物。動靜無隱。發言有章。至十三年。¶
天睠凝嗟賞重。知勞不自伐。功不自德。遂與戎印。授兵符。¶
司禁旅之右也。公積仁成器。積器成名。卑牧難踰。高光可¶
仰。定止足之分。動必師心。辯榮辱之機。道樞不撓。薄嗜慾¶
以守一。鄙浮華而處中。匡護元流。酌之不竭。伏以元和長¶
慶。釋教大興。雅叶所歸。轉得親近。謹於大興唐寺華嚴院。¶
為國寫古今翻譯大小乘經論戒律。合五千三百廿七卷。¶
公私祿利。不入其門。凡是難得。無所愛惜。嘗求善書者。令¶
<pb:KR4h0168_NKFB_0998-08b>
絕外塵。不飲茹。浴身至於精剎。焚香而就筆硯。擇其力多¶
者以多價酬之。少者去之。人不約而自勸也。於是染素流¶
光。含丹縱彩。雲生墨沼之上。花開方絮之中。衞索分鑣。王¶
羊並騖。各行軌轍。跡不相讓。又立經堂一所。三間徘徊。安¶
住法輪。必資豐敞。作制惟永。壯我皇都。豈得為工者不極¶
其妙。為材者不極其美。殊形異狀。生於斤斧之中。曲直方¶
圓。豈逃繩墨之下。於是彩棟霞張。雕楹雲布。朱扉洞啟。縹¶
壁含光。羽族棲於綺窗。鱗介遊於藻井。修羅率下。爭提夭¶
矯之梁。藥义命徒。競戴岌峩之拱。衆靈翼衞。諸天護持。恍¶ 
<pb:KR4h0168_NKFB_0998-09a>
惚莫辯其形。來往不留其跡。又於堂內造轉輪經藏一所。¶
刻石為雲。鑿地而出。方生結構。遞(闕二字)緣。立無數花幢。竊¶
比兜率。造百千樓閣。同彼化城。狀物類本。擬容奪真。鵷鵠¶
若飛而不飛。虹螭似走而不走。欒櫨櫛比。雜之以琳琅。榱¶
桷駢羅。飾之以珠翠。淩雲五級。方開四門。璀錯相輝。煥麗¶
交映。離婁覘之眩目。公輸閱之奇(闕二字)歲古人。多有慚色。¶
不知來者。孰能繼歟。於是方表含輪。虛中不滯。㣥經之府。¶
所好必從。遊藝者任其卷舒。杖德者恣其探討。或超諸垢¶
穢。蓮花隨手而開敷。或等彼清涼。甘露應心而滴瀝。乘之¶
<pb:KR4h0168_NKFB_0998-09b>
所妙者。不論其小大。法之所尚者。不(闕一字)其淺深。譬諸江¶
河。所汲隨淺。從流自得。不礙疎數。其外或圖寫龍神鬼物¶
之狀。以為嚴飾。或造菩薩天仙之類。周匝其旁。白璧成容。¶
玉眸高視。黃英作相。金口如言。設無體之禮。實不佞於屈¶
伸。獻無聲之樂。終不煩於音律。五色(闕二字)亂其目。八風無¶
以吹其心。守靜樸以自持。執堅中而不磷。或虔恭默如。或¶
侍坐儼如。又於堂北。別立鏡燈。朱燄揚輝。紅光滿室。常生¶
縱巧。有符丁緩之奇。蘭膏自芳。不假海人之贈。幸斯破暗。¶
永繼其明。於是㣥藝畢。衆工歸。八龍(闕一字)軒。四王護闥。雨¶ 
<pb:KR4h0168_NKFB_0998-10a>
霑香砌。何塵垢之蒙潤。風搖寶鐸。流美響之不已。公頓首¶
奏曰。臣聞法象莫大乎天地。變通莫大乎四時。所以萬物¶
生中。不擇於覆載。榮枯美惡。必備於寒暑。雖古先哲王。宏¶
天若德。豈同聖代。則而行之。伏惟長慶文武孝德皇帝陛¶
下英冠四維。氣含八極。齊日月之至耀。光燭無窮。等天地¶
之至仁。寰瀛受賜。坐超湯禹。立並羲軒。驅岳瀆之精靈。馳¶
道德之車馬。有典有則。無怠無荒。法上元以生成。體陰陽¶
以御物。動合靈契。事膺神符。永綏兆人。克顯休命。臣猥承¶
委擢。如荷邱山。蕭艾空竊於春陽。螻蟻每慚於雲雨。修持(¶
<pb:KR4h0168_NKFB_0998-10b>
闕二字)允奉穹蒼。上黷冕旒。伏增驚越。臣亦知螢光助於兩¶
曜。畎澮宗於四溟。實不足以添輝。亦不足以濟廣。然纖美¶
見容。知大明之及遠。涓流必納。識渤澥之宏深。臣早悟多¶
藏。勇於施捨。聞斯必舉。所作成集。誓嚴持(闕一字)燄。上續於¶
恩光。啟導法涯。永資於德澤。帝曰俞。卿以檀波羅福。保於¶
朕躬。朕以官惟其人。任卿勿貳。實千載之一會。何魚水之¶
見稱。想卿逢時。宏道多慶。公荷寵之極。涕零如雨。又奏曰。¶
如來奧旨。必藉開張。若不言宣。何以廣福。臣請得無染沙¶
門貞實等二七人。御斯信馬。駕彼白牛。直出四關。掃諸五¶ 
<pb:KR4h0168_NKFB_0998-11a>
翳。偕持正念。調伏其心。為國傳經。乃至無算。陛下得佛祕¶
印。行最上乘。於多劫中。為人父母。遂令釋子。遵有漏法。傳¶
無盡燈。滋寶雨而潤及四海。布香雲而蔭乎千界。光天之¶
下。孰不蒙益。受益之利。上集一人。伏願寶歷天齊。金輪嶽¶
固。永居億兆之上。克承無疆之休。帝悅依奏。公曰。克樹有¶
為。期於不朽。畧須題述。以告將來。遂命戎副右監門衞將¶
軍楊承和文而書之。辭曰。小子蓬茨劣人。跡度卑淺。無當¶
時應用之效。有僻陋至愚之累。靈波曲潤。幸得充乏。幾歷¶
星歲。繆厠下風。聞可道之言。觀可行之行。書紳不暇。何以¶
<pb:KR4h0168_NKFB_0998-11b>
襃稱。至如走光塵。俟嘉命。愚人不敢拒。若使陳葺繕。具德¶
美。愚人不敢當。公不聽。又辭曰。抑短羽齊九皋之響。殊不¶
驚人。使弊足追萬里之跡。豈宜及遠。雖沖霄有路。且力小¶
未任。況逐日無功。而敢煩羈靮。公又不聽。是以磨鉛。赴[:#AS-82F9:⿰罇]¶
俎之割。策鈍當天衢之駟。流汗如沃。愧顏若丹。輒盡野辭。¶
書於琬炎。銘曰。¶ 

香山之東。雪山之北。善勝道場。迦維之國。飯王聖子。有大¶
威德。菩薩伏膺。龍天仰則。總彼十名。高談四諦。能拔一毛。¶
普現一切。阿僧祇劫。瞬目所睇。微塵剎土。凝心所計。無說¶ 
<pb:KR4h0168_NKFB_0998-12a>
非默。有說非語。汲引未終。豈厭寒暑。八正齊列。三乘並舉。¶
惘悵逝多。歲不我與。舉足下足。㣥魔愁謗。歸歟歸歟。飭彼¶
迷忘。優曇忽折。摩尼驟喪。海會無言。靈山多曠。猗歟大雄。¶
情靈藩翰。上下四維。吾道一貫。藏諸不理。顯諸不亂。託跡¶
光周。遺宗炳漢。操之則存。捨之即亡。如來寶印。付囑我唐。¶
必正墜典。克續頹綱。法雨一潤。佛日重光。真諦所歸。域中¶
之大。無為所及。宇宙之外。幽宗默識。元機暗會。千劫飛輪。¶
萬方永賴。既崇其化。邠國欽承。久積吉行。發言相膺。意馬¶
早縶。心猿不升。出彼夢宅。如上岡陵。不捨有相。無相所依。¶
<pb:KR4h0168_NKFB_0998-12b>
不離有作。無作所歸。焚舟得濟。到岸應稀。達人是是。塵人¶
非非。雲赴壽山。澤歸福海。層峰永固。波瀾不改。衆善斯立。¶
舒光耀彩。樹彼勝因。憑茲爽塏。順生攝生。從俗出俗。因機¶
立化。賢愚共欲。精廬大敞。材力豐足。購地(闕一字)金。開堦累¶
王。大匠誨人。必先規矩。大巧垂美。亦先棟宇。墨請操繩。般¶
求執斧樸斲未已。師者如堵。千仞之桂。良工所度。十圍之¶
松。備於制作。細飾土木。海物交錯。藻井舒蓮。含芳吐萼。裝¶
嚴寶藏。水陸窮珍。[:#AS-9061:⿰王褱]姿競麗。華樸爭新。馳光耀谷。浮彩榮¶
濱。既美且良。悉得其真。寶樹成行。寶堦上聳。善安不拔。善¶ 
<pb:KR4h0168_NKFB_0998-13a>
高不恐。欄楯曲周。簷楹抱擁。葢若天垂。花如地涌。實以方¶
外。四門不扃。虛以圓內。萬法有經。金石絲竹。風來可聽。玉¶
釜旃檀。日照彌馨。鏡開八面。燈傳一光。夜浮素魄。晝助紅¶
芒。齊明隱顯。等鑒行藏。膏平潤久。心直燃長。忍鎧常穿。四¶
魔不脅。智劍常拔。三災不怯。何以奉佛。剎那散業。何以奉¶
國。演日成劫。¶ 

* 劉重約¶ 
:PROPERTIES:
:PERSID: QTWAUT2997
:END:

重約。大中時中大夫奚官局令。宣歙池等州監軍使。¶ 

** 再修敬亭府君廟宇記¶ 
:PROPERTIES:
:TITID: QTWTIT19977
:PERSID: QTWAUT2997
:END:
¶
<pb:KR4h0168_NKFB_0998-13b>

夫山川邱陵。能出雲為風雨見怪物。皆曰神。故先王之制¶
祭也。法施於民則祀之。以勞定國則祀之。能禦大災則祀¶
之。能捍大患則祀之。莫不咸享。今之府君。在宣宛牧伯所¶
封之內。保護國人。實謂昭晰。若歲大旱。年穀不登。虔奉祈¶
雲。罔不克聖。觀民悅敬。如日之暘。宣歙池等州監軍使中¶
大夫奚官局令上柱國賜緋魚袋劉重約。自大中七年癸¶
酉歲六月朔受命監撫。抵郡涉旬。祇肅祀事。皆賴其祐。報¶
謝之禮。煥乎廟室。命工人塑馬二所。飾神八人。整砌繪壁。¶
丹雘欒楹。事逾周星。尤蒙影響。無何。去秋瘥瘵。背發其瘍。¶ 

<pb:KR4h0168_NKFB_0998-14a>

日益疲羸。浹辰不間。遂扶危登樓。遙享奠酬。神之克念。翌¶
日乃瘳。蓋府君之威力也。復以秋七月戊申朔十七日甲¶
子。謹遣押衙兼監察御史錢儉楊貫等。虔誠啟祀。以求吉¶
祥。咸獲休徵。至九月丁未朔二日戊申。躬自報賽。大具牢¶
醴。鼓吹節奏。絃匏笙簧。俯伏廟墀。再覩儀像。泫然流涕。禮¶
及三爵。油油而退。又以受用塗金銀杯盤二事。獻於座右。¶
復捨鏡二面。周環各一尺五寸。裝飾寶帳。以覆府君之首。¶
兼出俸金米物等。資助工糧。計緡百千。既美所羞。益彰幽¶
<pb:KR4h0168_NKFB_0998-14b>
贊。於戲。天地之道。能陰能陽。神祇之道。有柔有剛。故知天¶
則不言而信。神則不怒而威。福善禍淫。式穀與汝矣。重約¶
今監戎向滿。赴闕是期。聊紀幽微。刻於貞石。永為不朽。大¶
中十年四月一日建。¶ 

* 李順融¶ 
:PROPERTIES:
:PERSID: QTWAUT2998
:END:

順融。僖宗朝內樞密使。¶ 

** 成都得寶磚古篆賀表¶ 
:PROPERTIES:
:TITID: QTWTIT19978
:PERSID: QTWAUT2998
:END:

今者爰有維城。來於仙觀。至誠纔發。嘉兆俄呈。現此時在¶
地之赤光。是昔日度關之紫氣。及穿積土。果獲古文。驗逸¶
勢於龍蛇。知即平於梟獍。來於沖邃。理頗昭明。既太上今¶ 
<pb:KR4h0168_NKFB_0998-15a>
與平災。知中和永昌厥祚。所現全因聖祖。掘得又自皇枝。¶
捧此靈蹤。可明天意。且混元聖祖。每逢多難。皆有殊祥。唯¶
彼明徵。備書正史。昔於丹鳳門上。告田同秀以天寶復國¶
之期。今又青羊肆中。示李特立以陛下還宮之慶。莫不天¶
下幸甚。乞付史館。¶ 

* 楊復光¶ 
:PROPERTIES:
:PERSID: QTWAUT2999
:END:

復光。閩人。本喬氏。少養於內常侍楊元价家為小黃門監。¶
乾符中。賊渠黃巢犯江西。復光為排陣使。招討使宋威戰¶
敗。復光總其兵。王鐸代為招討使。詔復光監忠武軍。中和¶
<pb:KR4h0168_NKFB_0998-15b>
元年充天下兵馬都監。總諸軍入定關輔。定議遣使以墨¶
詔召李克用於太原。收京師。以功加開府儀同三司同華¶
制置使。封宏農郡公。賜號資忠輝武匡國平難功臣。卒年¶
四十二。贈觀軍容使。諡曰忠肅。¶ 

** 收復京城奏捷露布¶ 
:PROPERTIES:
:TITID: QTWTIT19979
:PERSID: QTWAUT2999
:END:

頃者妖興霧市。盜嘯叢祠。而岳牧藩侯。備盜不謹。謂大同¶
之運。常可容奸。謂無事之秋。縱其長惡。賊首黃巢。因得充¶
盈窟穴。蔓延萑蒲。驅我蒸黎。徇其兇逆。展鋤鶴以成鋒刃。¶
殺耕牛以恣燔炮。魑魅晝行。虺蜴夜噬。自南海失守。湖外¶ 
<pb:KR4h0168_NKFB_0998-16a>
喪師。飬虎災深。馴梟逆大。物無不害。惡靡不為。豺狼貽朝¶
市之憂。瘡痏及腹心之痛。遂至毒流萬姓。盜汚兩京。衣冠¶
銜塗炭之悲。郡邑起邱墟之嘆。萬方共怒。十道齊攻。仗九¶
廟之威靈。殄積年之兇醜。河中節度使王重榮。神資壯烈。¶
天賦機謀。誓立功名。志安家國。至於屯田待敵。率士當衝。¶
收百姓十餘萬家。降賊黨三萬餘衆。法能持重。功遂晚成。¶
久稽原野之刑。未決雷霆之怒。自收同華。進逼京師。夕烽¶
高照於國門。遊騎頻臨於灞岸。既知四隅斷絕。百計奔衝。¶
如窮鳥觸籠。似飛蛾赴焰。雁門節度使李克用。神傳將畧。¶
<pb:KR4h0168_NKFB_0998-16b>
天賦忠貞。機謀與武藝皆優。臣節共本心相稱。殺賊無非¶
手刃。入陣率以身先。可謂雄才。得名飛將。統領本軍南下。¶
與臣同力前驅。雖在寢興。不忘寇孽。今月八日。遣牙隊將¶
前鋒楊守宗河中騎將白志。遷橫野軍使滿存躡雲都將¶
丁行存朝邑鎮將康思貞忠武黃頭軍使龎從等三十二¶
都。隨李克用自光泰門先入京師。力摧兇逆。又遣河中將¶
劉讓王[:#AS-9061:⿰王褱]冀君武孫珙忠武大將喬從遇鄭滑將韓從威¶
荊南大將申屠悰滄州大將賈滔易定大將張仲慶壽州¶
大將張行方天德大將顧彥明左神策弩手甄君楚公孫¶ 
<pb:KR4h0168_NKFB_0998-17a>
勝左橫衝軍使楊守亮躡雲都將高周彞忠順都將胡貞¶
絳州監軍毛宣伯聶宏裕等七十都繼進。賊尚為堅陣。來¶
抗官軍。李克用率勵驍雄。整齊金革。叫譟而聲將動瓦。喑¶
咽而氣欲吞沙。列戈矛。密張羅網。於是麾軍背擊。分騎橫¶
衝。日明而劍曜飛輪。風急而旗開走電。使賊如浪。便可塞¶
流。使賊如山。亦須折角。蹂踐則橫屍入地。奔騰則積血成¶
川。楊守宗等齊驅直入。合勢夾攻。從卯至申。㣥兇大潰。自¶
望春宮前䠞殺。至昇陽殿下攻圍。戈不濫揮。矢無虛發。其¶
賊一時奔遁。南入商山。徒延漏刃之生。佇作飲頭之器。伏¶
<pb:KR4h0168_NKFB_0998-17b>
自收平京闕。三面皆立大功。若破敵摧兇。雁門實居其首。¶
其餘將佐。同效驅馳。兼臣所部二萬餘人。數歲櫛風沐雨。¶
既茲平盪。並錄以聞。¶ 

* 宋光葆¶ 
:PROPERTIES:
:PERSID: QTWAUT3000
:END:

光葆。光嗣從弟。以宦者事蜀先主王建。為給事黃門官宣¶
徽北院使。累遷東川節度使。嘗請誅唐使李嚴。後主王衍¶
不從。國亡後居閬州。後唐明宗時。為團練使安重誨所殺。¶ 

** 上蜀主表¶ 
:PROPERTIES:
:TITID: QTWTIT19980
:PERSID: QTWAUT3000
:END:

晉王攻滅朱梁。紹唐稱制。冒李氏之苗裔。以鄭王為遠祖。¶ 

<pb:KR4h0168_NKFB_0998-18a>

遣使西來。侮慢尤甚。輕蔑我國。必將交惡。宜勵兵選將。執¶
戈待寇。請於秦州屯兵萬人。鳳州三千人。控扼要害。命大¶
將帥兵萬人戍武威城。應援秦鳳。萬人戍興元。應援金州¶
及駱谷。萬人屯利州。應援文州及安遠城。二千戍扶州。為¶
秦鳳犄角。命渠果州管下蠻酋。各聚兵裹糧。專聽師期。昔¶
成汭據山陵。養兵五萬。皆仰給雲安。請擇安州刺史充峽¶
路招討副使。改榷鹽法。以廣財用。嘉眉二州增治戰艦。募¶
舟師五千下峽出江陵。步騎出襄陽。大兵急攻秦雍。東據¶
<pb:KR4h0168_NKFB_0998-18b>
河潼。北以厚利啗湖廣。利則進師。退則分據峽口及散關。¶
以固吾國。可以伐敵之心。¶ 

¶
