#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0163-14a> 
#+PROPERTY: JUAN 0164
欽定全唐文卷一百六十四¶ 

<pb:NFKB_QTW_p0164-01a>

* 賈公彥¶ 
:PROPERTIES:
:PERSID: QTWAUT0199
:END:

公彥。洺州永平人。永徽中官太學博士。¶ 

** 周禮正義序¶ 
:PROPERTIES:
:TITID: QTWTIT04434
:PERSID: QTWAUT0199
:END:

夫天育蒸民。無主則亂。立君治亂。事資賢輔。但天皇地皇¶
之日。無事安民。降自燧皇。方有臣矣。是以易通卦驗云。天¶
地成位。君臣道生。君有五期。輔有三名。註云。三名。公卿大¶
夫。又云。燧皇始出。握機矩表計。寘其刻日。蒼牙通靈。昌之¶
成。孔演命。明道經。註云。拒燧皇謂人皇。在伏羲前。風姓。始¶
<pb:NFKB_QTW_p0164-01b>
王天下者。斗機云。所謂人皇九頭。兄弟九人。別長九州者¶
也。是政教君臣。起自人皇之世。至伏羲因之。故文耀鉤云。¶
伏羲作易名官者也。又案論語撰考云。黃帝受地形象天¶
文以制官。伏羲以前。雖有三名。未必具立官位。至黃帝名¶
位乃具。是以春秋緯命歷序云。有九頭紀時有臣。無官位¶
尊卑之別。燧皇伏羲既有官。則其間九皇六十四民有官¶
明矣。但無文字以知其官號也。按左傳昭十七年云。秋。郯¶
子來朝。公與之宴。昭子問焉。曰。少皡氏以鳥名官。何故也。¶
杜氏註云。少皡金天氏。黃帝之子。已姓之祖也。郯子曰。吾¶ 
<pb:NFKB_QTW_p0164-02a>
祖也。我知之。昔者黃帝氏以雲紀。故為雲師而雲名。註云。¶
黃帝軒轅氏。姬姓之祖也。黃帝受命有雲瑞。故以雲紀事。¶
百官師長皆以雲為名號。縉雲氏蓋其一官也。炎帝氏以¶
火紀。故為火師而火名。註云。炎帝神農氏。姜姓之祖也。亦¶
有火瑞。以火紀事。名百官也。共工氏以水紀。故為水師而¶
水名。註云。共工以諸侯霸有九州者。在神農前太皡後。亦¶
受水瑞。以水名官也。太皞氏以龍紀。故為龍師而龍名。註¶
云。太皞伏羲氏。風姓之祖也。有龍瑞。故以龍命官也。我高¶
祖少皡摯之立也。鳳鳥適至。故紀於鳥。故為鳥師而鳥名。¶
<pb:NFKB_QTW_p0164-02b>
又云。鳳鳥氏歷正之類。又以五鳥五鳩九扈五雉。並為官¶
長。亦皆有屬官。但無文以言之。若然。則自上以來。所云官¶
者。皆是官長。故皆云師以目之。又云。自顓頊以來。不能紀¶
遠。乃紀於近。是以少皡以前。天下之號象其德。百官之號¶
象其徵。顓頊以來。天下之號因其地。百官之號因其事。事¶
即司徒司馬之類是也。若然。前少皞氏言祝鳩氏為司徒¶
者。本名祝鳩。言司徒者。以後代官况之。自少皡以上官數。¶
畧如上說。顓頊及堯官數。雖無明說。可略而言之矣。按昭¶
二十九年。魏獻子曰。社稷五祀。誰氏之五官。蔡墨對曰。少¶ 
<pb:NFKB_QTW_p0164-03a>
皡氏有四叔。曰重曰該曰修曰熙。實能金木及水。使重為¶
勾芒。該為蓐收。修及熙為元冥。世不失職。遂濟窮桑。此其¶
三祀也。註云。窮桑。帝少皡之號也。顓頊氏有子曰犂。為祝¶
融。共工氏有子曰勾龍。為后土。此其二祀也。后土為社稷。¶
田正也。有烈山氏之子曰柱。為稷。自夏以上祀之。周棄亦¶
為稷。自商以來祀之。故外傳犂為高辛氏之火正。此皆顓¶
頊時之官也。按鄭語云。重犂為高辛氏火正。故堯典註。高¶
辛氏之世。命重為南正司天。犂為火正司地。以高辛與顓¶
頊相繼無隔。故重犂事顓頊。又事高辛。若稷契與禹事堯¶
<pb:NFKB_QTW_p0164-03b>
又事舜。是以昭十七年。服註顓頊之下云。春官為木正。夏¶
官為火正。秋官為金正。冬官為水正。中官為土正。高辛氏¶
因之。故傳云遂濟窮桑。窮桑顓頊所居。是度顓頊至高辛¶
也。若然。高辛氏之官。唯有重犂及春之木正之等。不見更¶
有餘官也。至於堯舜。官號稍改。楚語云。堯復育重犂之後。¶
重犂之後。即羲和也。是以堯典云。乃命羲和。註云。高辛之¶
世。命重為南正司天。犂為火正司地。堯育重犂之後。羲氏¶
和氏之子賢者。使掌舊職。天地之官。亦紀於近。命以民事。¶
其時官名蓋曰稷司徒。是天官稷也。地官司徒也。又云。分¶ 
<pb:NFKB_QTW_p0164-04a>
命羲仲。申命羲叔。分命和仲。申命和叔。使分主四方。註。仲¶
叔亦羲和之子。堯既分陰陽四時。又命四子為之官。掌四¶
時者字曰仲叔。則掌天地者其曰伯乎。是有六官。案下驩¶
兜曰共工。註。共工水官也。至下舜求百揆。禹讓稷契暨咎¶
繇。帝曰棄。黎民阻饑。汝后稷播時百穀。註。稷棄也。初堯天¶
官為稷。又云。帝曰契。百姓不親。汝作司徒。又云。帝曰咎繇。¶
汝作士。此三官是堯時事。舜因禹讓。述其前功。下文云。舜¶
命伯夷為秩宗。舜時官也。以先後參之。唯無夏官之名。以¶
餘官約之。夏傳云司馬在前。又後代况之。則羲叔為夏官。¶
<pb:NFKB_QTW_p0164-04b>
是司馬也。故分命仲叔註云。官名。蓋春為秩宗。夏為司馬。¶
秋為士。冬為共工。通稷與司徒。是六官之名見也。鄭元分¶
陰陽為四時者。非謂時無四時官。始分陰陽為四時。但分¶
高辛時重犂之天地官。使兼主四時耳。而云仲叔。故云掌¶
天地者其曰伯乎。若然。堯典云。伯禹作司空。四時官不數¶
之者。鄭云。初堯冬官為共工。舜舉禹治水。堯知其有聖德¶
必成功。故改命司空。以官名寵異之。非常官也。至禹登百¶
秩之任。捨司空之職。為共工與虞。故曰垂作共工。益作朕¶
虞是也。按堯典又云。帝曰疇咨若時登庸。鄭註云。堯末時。¶ 

<pb:NFKB_QTW_p0164-05a>

羲和之子皆死。庶績多闕而官廢。當此之時。驩兜共工。更¶
相薦舉。下又云。帝曰四岳。湯湯洪水。有能俾乂。鄭云。四岳¶
四時之官。主四岳之事。始羲和之時。主四岳者謂之四伯。¶
至其死。分岳事置八伯。皆王官。其八伯。唯驩兜共工放齊¶
骨[:#AS-FBED:●]玄四人而已。其餘四人。無文可知。按周官云。唐虞稽¶
古。建官惟百。內有百揆四岳。則四岳之外。更有百揆之官¶
者。但堯初天官為稷。至堯試舜天官之任。謂之百揆。舜即¶
真之後。命禹為之。即天官也。按尚書傳云。惟元祀巡狩四¶
<pb:NFKB_QTW_p0164-05b>
岳八伯。註云。舜格文祖之年。堯始以羲和為六卿。春夏秋¶
冬者幷掌方岳之事。是為四岳。出則為伯。其後稍死。驩兜¶
共工求代。乃置八伯。元祀者。除堯喪。舜即真之年。九州言¶
八伯者。據畿外八州。鄭云。畿內不置伯。鄉遂之吏主之。按¶
明堂位云。有虞氏官五十。夏后氏官百。殷二百。周三百。鄭¶
註云。有虞氏官蓋六十。夏百二十。殷二百四十。周三百六¶
十。不得如此記也。昏義云。三公九卿二十七大夫八十一¶
元士。鄭云。蓋夏制依此差限。故不從記文。但虞官六十。唐¶
則未聞。堯舜道同。或皆六十。幷屬官言之。則皆有百。故成¶
王周官云。唐虞建官惟百也。若然。自高陽以前。官名略言¶
於上。¶ 

<pb:NFKB_QTW_p0164-06a>

至於帝嚳官號。略依高陽。不可具悉。其唐虞之官。惟四岳¶
百揆與六卿。又堯典有典樂納言之職。至於餘官。未聞其¶
號。夏官百有二十。公卿大夫元士。具列其數。殷官二百四¶
十。雖未具顯。案下曲禮云。六大五官六府六工之等。鄭皆¶
云殷法。至於屬官之號。亦薎云焉。案昏義云。三公九卿者。¶
六卿幷三孤而言九。其三公又下兼六卿。故書傳云。司徒¶
公司馬公司空公各兼二卿。按顧命。太保領冡宰。畢公領¶
司馬。毛公領司空。別有芮伯為司徒。丹伯為宗伯。衛侯為¶
<pb:NFKB_QTW_p0164-06b>
司寇。則周時三公。各兼一卿之職。與古異矣。但周監二代。¶
郁郁乎文。所以象天立官。而官益備。此則官號㳂革。粗而¶
言也。¶ 

** 儀禮註疏序¶ 
:PROPERTIES:
:TITID: QTWTIT04435
:PERSID: QTWAUT0199
:END:

竊聞道本沖虛。非言無以表其疏。言有微妙。非釋無以悟¶
其理。是知聖人言曲。事資註釋而成。至於周禮儀禮。發源¶
是一。理有終始。分為二部。並是周公攝政太平之書。周禮¶
為末。儀禮為本。本則難明。末便易曉。是以周禮註者。則有¶
多門。儀禮所註。後鄭而已。其為章疏。則有二家。信都黃慶¶
者。齊之盛德。李孟悊者。隋曰碩儒。慶則舉大略小。經註稍¶ 
<pb:NFKB_QTW_p0164-07a>
周。猶登山遠望。而近不知。悊則舉小略大。經註稍周。似入¶
室近觀。而遠不察。二家之疏。互有修短。時之所尚。李則為¶
先。案士冠三家。有緇布冠皮弁爵弁。既冠。又著元冠見於¶
君。有此四種之冠。故記人下陳緇布冠委貌周弁。以釋經¶
之四種。經之與記。都無天子冠法。而李云委貌與弁。皆天¶
子始冠之冠。李之謬也。喪服一篇。凶禮之要。是以南北二¶
家。章疏甚多。時之所以。皆資黃氏。按鄭註喪服。引禮記檀¶
弓云。絰之言實也。明孝子有忠實之心。故為制此服焉。則¶
絰之所作。表心明矣。而黃氏妄云。哀以表心。絰以表首。以¶
<pb:NFKB_QTW_p0164-07b>
黃氏公違鄭註。黃之謬也。黃李之訓。略言其一。餘足見矣。¶
今以先儒失路。後宜易塗。故悉鄙情。聊裁此疏。未敢專欲。¶
以諸家為本。擇善而從。兼增已義。仍取四門助教李元植¶
詳論可否。僉謀已定。庶可施矣。函丈之儒。青衿之俊。幸以¶
去瑕取玖。得無譏焉。¶ 

* 陳元光¶ 
:PROPERTIES:
:PERSID: QTWAUT0200
:END:

元光字廷炬。光州人。高宗朝以左玉鈐衞翊府左郎將戌¶
閩。遷嶺南行軍總管。¶ 

** 請建州縣表¶ 
:PROPERTIES:
:TITID: QTWTIT04436
:PERSID: QTWAUT0200
:END:

<pb:NFKB_QTW_p0164-08a>

泉潮守戌左玉鈐衞翊府左郎將臣陳元光言。伏承永淳¶
二年八月一日制。臣進階正議大夫嶺南行軍總管者。受¶
命戰兢。抵官彌懼。臣以沖幼。出自書生。迨及童年。濫膺首¶
選。未及干戈。守至懦至弱之質。惟知飽暖。無曰區曰處之¶
能。幸賴先臣緒業。叨蒙今日國恩。寄身都閫。任事專征。爰¶
從視職以來。不敢少有寧處。况茲鎮地極七閩。境連百粵。¶
左袵居椎髻之半。可耕乃火田之餘。原始要終。流移本出¶
於二州。窮兇極暴。積弊遂踰於十稔。元惡既誅。餘兇復起。¶
<pb:NFKB_QTW_p0164-08b>
法隨出而奸隨生。功愈勞而效愈寡。撫綏未易。子育誠難。¶
竊惟兵革徒威於外。禮讓乃格其心。揆諸陋俗。良由職方¶
久廢。學校不興。所事者蒐狩為生。所習者暴橫為尚。誅之¶
則不可勝誅。徙之則難以屢徙。倘欲生全。幾致刑措。其本¶
則在創州縣。其要則在興庠序。蓋倫理謹則風俗自爾漸¶
孚。治理彰則民心自知感激。竊以臣鎮地曰安仁。誠為治¶
教之邦。江臨漳水。實乃建名之本。如蒙乞勑。定名號而復¶
入職方。建治所而注頒官吏。治循往古之良規。誠為救時¶
之急務。秦越百家。愈無罅隙。畿荒一德。更有何殊。臣謬居¶
外鎮。忝在封疆。所得事宜合奏。謹具厥由。伏候勅旨。¶ 

<pb:NFKB_QTW_p0164-09a>

** 漳州刺史謝表¶ 
:PROPERTIES:
:TITID: QTWTIT04437
:PERSID: QTWAUT0200
:END:

左玉鈐衞翊府左郎將進階前正議大夫嶺南行軍總管¶
臣陳元光言。伏奉垂拱四年六月二十九日制。除臣中郎¶
將右鷹揚衞率府懷化大將軍輕車大都尉兼朝散大夫¶
持節漳州諸軍事守漳州刺史贊治尹營田長春宮使者。¶
伏以社稷初開。首有官僚之建。皇天眷命。重茲樗櫟之材。¶
山川頓改。人物更生。竊念臣州。背山面海。舊有蛇豕之區。¶
椎髻卉裳。盡是妖氛之黨。治理誠難。撫綏未易。恭惟陛下¶
<pb:NFKB_QTW_p0164-09b>
威振百靈。氣消六沴。自東自西。不違於指顧。我疆我理。咸¶
得其區分。民心有繫。土俗轉淳。覺昨非而今是。必舊去而¶
新更。竊惟治巨室者不用乎條枚。蓋明堂者不參於瓦礫。¶
茲遇陛下日月其明。乾坤其量。知臣樸忠有素。寒松不改¶
乎凋年。膂力猶剛。老馬或諳於故道。申命曲加。因郵傳賜。¶
寵之以二政之隆。之以一州之重。雖則殊鄉。還同晝錦。光¶
華奚止於一身。爵祿許推於後裔。人皆為榮。臣獨知懼。粉¶
身未足報深恩。萬死實難酬厚德。已從此日。望闕謝恩。繼¶
當恪守詔條。徵庸俊乂。平均徭賦。示以義方。持清淨以臨¶
民。重修前志。守無私以奉國。再礪於衷。展駑駘之力。申¶ 
<pb:NFKB_QTW_p0164-10a>
鷹犬之勞。庶荒陬蠻獠。盡沐皇風。率土生靈。備聞斯慶。臣¶
無任感恩隕越之至。¶ 

* 李嗣真¶ 
:PROPERTIES:
:PERSID: QTWAUT0201
:END:

嗣真字承冑。趙州柏人人。中明經。累調許州司功參軍。直¶
宏文館。永昌初以御史中丞出為潞州刺史。來俊臣誣以¶
謀反。流藤州。卒贈濟州刺史。諡曰昭。神龍初追贈御史大¶
夫。¶ 

** 上武后疏¶ 
:PROPERTIES:
:TITID: QTWTIT04438
:PERSID: QTWAUT0201
:END:

古者獄成。公卿參聽。王必三宥。然後行刑。比日獄官。單車¶
<pb:NFKB_QTW_p0164-10b>
奉使。臨時專決。不復聞奏。倘有寃濫。何由可知。况以九品¶
之官。專命推覆。操殺生之柄。竊人主之威。案覆既不在秋¶
官。省審復不由門下。國之利器。輕以假人。恐為社稷之禍。¶ 

** 上諫來俊臣構陷無罪書¶ 
:PROPERTIES:
:TITID: QTWTIT04439
:PERSID: QTWAUT0201
:END:

臣聞陳平事漢祖。謀疎楚君臣。乃用黃金五萬斤。行反間¶
之術。項王果疑臣下。陳平反間果行。今告事紛紜。虛多實¶
少。如當有凶慝。焉知必無陳平。先謀疎陛下君臣。後謀除¶
國家良善。恐為社稷之禍。伏乞陛下特迴天慮。察臣狂瞽。¶
然後退就鼎鑊。實無所恨。臣得歿為忠鬼。孰與存為諂人。¶ 

<pb:NFKB_QTW_p0164-11a>

如羅織之徒。即是疎間之漸。陳平反間。其遠乎哉。¶ 

** 書品序¶ 
:PROPERTIES:
:TITID: QTWTIT04440
:PERSID: QTWAUT0201
:END:

昔蒼頡造書。天雨粟。鬼夜哭。亦有感矣。蓋德成而上。謂仁¶
義禮智信也。藝成而下。謂禮樂射御書數也。吾作詩品。猶¶
希聞偶合神交自然冥契者。是才難也。及其作書評。而登¶
逸品數者四人。故知藝之為末信也。雖然。若超吾逸品之¶
才者。亦當敻絕終古。無復繼作也。故斐然有感而作書評。¶
雖不足以對揚王休。宏闡神化。亦名流之美事耳。與夫飽¶
<pb:NFKB_QTW_p0164-11b>
食終日。博奕猶賢。不其遠乎。項籍云。書足以記姓名。此狂¶
夫之言也。嗟爾後生。既乏經國之才。又無干城之畧。庶幾¶
勉夫斯道。近代虞祕監歐陽銀青房褚二僕射陸學士王¶
家令高司衞等。亦並由此術。無所間然。其中亦有更無他¶
技。而俯拾朱紱如此。則雖慙君子之盛烈。苟非莘野之器。¶
箕山之英。亦何能作誡凌雲之臺。拂衣碑石之際耶。今之¶
馳騖。去聖愈遠。徒識方圓而迷點畫。亦猶莊生之歎盲者。¶
易象之談日中。終不見矣。太宗與漢王元昌褚僕射遂良¶
等。皆授之於史陵。褚首師虞。後又學史。乃謂陵曰。此法更¶
不可教人。是其妙處也。陸學士柬之受於虞祕監。虞祕監¶ 
<pb:NFKB_QTW_p0164-12a>
受於永禪師。皆有體法。今人都不聞師範。又自無鑒局。雖¶
古跡昭然。永不覺悟。而執燕緹以為寶。玩楚鳳而稱珍。不¶
亦謬哉。其議論品藻。自王愔以下。王僧虔袁庾諸公。皆已¶
言之矣。而或理有未周。今采諸家之善。聊指同異。以貽諸¶
好事。其前品已定。則不復銓列。素未曾入。有可措者。亦復¶
云爾。太宗高宗。皆稱神札。吾所伏事。何敢寓言。今始於秦¶
氏。終於唐世。凡八十一人。分為十等。¶ 

** 書後品贊¶ 
:PROPERTIES:
:TITID: QTWTIT04441
:PERSID: QTWAUT0201
:END:

** 　逸品贊¶ 
:PROPERTIES:
:TITID: QTWTIT04441
:PERSID: QTWAUT0201
:END:
¶
<pb:NFKB_QTW_p0164-12b>

蒼頡造書。鬼哭天廩。史籀湮滅。陳倉藉甚。秦相刻銘。爛若¶
舒錦。鍾張羲獻。超然逸品。¶ 

** 　上品贊¶ 
:PROPERTIES:
:TITID: qtw-d1e48338
:PERSID: QTWAUT0201
:END:

程邈隸體。崔公篆勢。梁李蔡索。郗皇韋衞。羊習獻規。褚傳¶
羲制。邈乎天壤。光厥來裔。¶ 

** 　中品贊¶ 
:PROPERTIES:
:TITID: qtw-d1e48343
:PERSID: QTWAUT0201
:END:

西嶽張昶。江東阮研。銀鷹貞白。鐵馬桓元。衞杜花散。安康¶
綺鮮。元昌陸柬。名後身先。¶ 

** 　下品贊¶ 
:PROPERTIES:
:TITID: qtw-d1e48348
:PERSID: QTWAUT0201
:END:

<pb:NFKB_QTW_p0164-13a>

蚌質懷珠。銀[:#AS-9061:⿰王褱]蘊礫。陸謝參蹤。蕭王繼跡。思話仙才。張融¶
賞擊。如彼枯秀。衆多㣥石。¶ 

* 袁利貞¶ 
:PROPERTIES:
:PERSID: QTWAUT0202
:END:

利貞。雍州長安人。高宗朝為太常博士周王侍讀。遷祠部¶
員外郎卒。中宗立。以侍讀舊恩追贈祕書少監。¶ 

** 諫於宣政殿會百官命婦疏¶ 
:PROPERTIES:
:TITID: QTWTIT04442
:PERSID: QTWAUT0202
:END:

臣以為前殿正寢。非命婦宴會之地。象闕路門。非倡優進¶
御之所。望詔命婦會於別殿。九部伎自東西門入。散樂一¶
<pb:NFKB_QTW_p0164-13b>
色。伏望停省。若於三殿別所。自可備極思和。微臣庸蔽。不¶
閑典則。參預禮司。輕陳狂瞽。¶ 

* 劉允濟¶ 
:PROPERTIES:
:PERSID: QTWAUT0203
:END:

允濟。洛州鞏人。弱冠舉本州進士。累除著作佐郎。遷左史¶
兼直宏文館。長安中拜鳳閣舍人。中興初。坐與張易之款¶
狎左授青州刺史。¶ 

** 明堂賦¶ 
:PROPERTIES:
:TITID: QTWTIT04443
:PERSID: QTWAUT0203
:END:

大哉乾象。紫微疏上帝之宮。邈矣坤輿。丹闕披聖人之宇。¶
聿觀文而聽政。宜配天而宗祖。體神化以成規。應靈圖而¶
立矩。度七筵以垂憲。分四室而通輔。合宮之典。鬱乎軒邱。¶ 

<pb:NFKB_QTW_p0164-14a>

重屋之儀。崇於夏禹。因殷成於五帝。繼周道於千古。統正¶
朔之相循。起皇王之踵武。大禮興而三靈洽。至道融而萬¶
物覩。其在國乎。惟聖踐極。配永登樞。浹生成於大冶。銷品¶
彙於洪鑪。貫星象而調七政。列山川而宅五都。開洛陽之¶
寶籍。受河闕之禎圖。總夔龍於國序。集鵷鷺於天衢。包壯¶
業於元頊。籠景化於黃虞。功既成矣。道既貞矣。答后土之¶
嘉祥。藹上元之殊祉。望仙閣之秀出。瞻月觀之宏峙。鏤紅¶
玉以圖芳。肅龜壇而薦祀。道不言而有洽。物無為而自致。¶
<pb:NFKB_QTW_p0164-14b>
嚮明南面。高居北辰。屬天下之同軌。率海內以嚴禋。想雲¶
臺以應物。考明堂以臨人。協和萬㝢。懷柔百神。降虔心。啟¶
靈術。采舊典。詢故實。表至德於吹萬。起宏規於太一。欣作¶
之於有範。佇成之於不日。工以奔競。人皆樂康。訪子輿於¶
前跡。揆公玉之遺芳。順春秋之左右。法天地之圓方。成八¶
風而統刑德。觀四序而候炎涼。跨東西而作甸。掩二七以¶
疏疆。下臨星雨。傍控烟霜。翔鶤墜於層極。宛虹拖於遊梁。¶
崑山之玉樓偃蹇。曾何髣髴。滄海之銀宮煥爛。安足翺翔。¶
於是覽時則。徵月令。觀百王。綏萬姓。肆類之典攸集。郊禋¶
之禮爰盛。衣冠肅於虔誠。禮樂崇於景令。三陽再啟。百辟¶ 
<pb:NFKB_QTW_p0164-15a>
來朝。元纁霧集。旌斾雲搖。湛恩畢被。元氣斯調。羅九賓之¶
玉帛。舞六代之咸韶。澤被翔泳。慶溢烟霄。穆穆焉。皇皇焉。¶
粵自開闢。未有若斯之壯觀者矣。煥乎王道。昭賁三才。遠¶
乎聖懷。周流九垓。鴻名齊於太昊。茂實光乎帝魁。浹㣥山¶
於雨露。通庶品以風雷。盛矣美矣。皇哉唐哉。¶ 

** 天賦¶ 
:PROPERTIES:
:TITID: QTWTIT04444
:PERSID: QTWAUT0203
:END:

臣聞混成發粹。大道含元。興於物祖。首自胚渾。分泰階而¶
立極。光耀魄以司尊。懸兩明而必照。列五緯而無言。驅馭¶
陰陽。裁成風雨。叶乾位而凝化。建坤儀而作輔。錯落九垓。¶
<pb:NFKB_QTW_p0164-15b>
岧嶢八柱。燦黃道而開域。闢紫宮而為宇。橫斗樞以旋運。¶
廓星漢之昭回。總三統之遷易。乘五運之遞來。察文明而¶
降祥瑞。觀草昧而動雲雷。託璇樞之妙術。應玉管之浮灰。¶
柔克斯高。聽卑逾廣。覆燾千容。包含萬象。載光道德。聿符¶
刑賞。既霆震而霜威。亦春生而夏長。其功不測。其變惟神。¶
大哉其施。曠乎其仁。周八紘而化育。籠四海而陶鈞。雖感¶
通而下濟。終輔翼而無親。登大寶於上皇。發神圖於下帝。¶
憑理亂而倚伏。候昏明而開閉。遘堯舜以降禎休。遇辛癸¶
而呈祲沴。歷成敗而無爽。在興[●]而必契。深機不測。神化¶ 
<pb:NFKB_QTW_p0164-16a>
靈長。雖覃恩於列聖。必歸功於有唐。發星辰而效祉。雜烟¶
雲以降祥。大猷載洽。景貺斯彰。浹庶品以光被。樂㣥生於¶
會昌。軼大庭而包太昊。孕元頊而掩朱襄。見乾心之祚聖。¶
即靈運之無方。造化惟遠。生成不極。沾廣惠於禽魚。預湛¶
恩於動植。非測管以能喻。豈戴盆之可識。欣大賚於天成。¶
激長歌於帝力。¶ 

** 地賦¶ 
:PROPERTIES:
:TITID: QTWTIT04445
:PERSID: QTWAUT0203
:END:

元氣攸分。太極斯判。建三才以可久。開二儀以貞觀。偉坤¶
德之無疆。恢地道之幽贊。叶高明而資始。孕沈潛而剛斷。¶
<pb:NFKB_QTW_p0164-16b>
空徵王母之圖。竟勞豎亥之算。用能載九嶽。振百川。蕩雲¶
霧。洩風烟。㣥物畢發。衆象森然。飛沈咸遂。動植斯甄。五億¶
十選。二萬八千。含靈應節。蓄聖懷仙。元命之所包矣。彞倫¶
之所繫焉。周易以為理契於牝。墨翟以為仁深於天。由是¶
開階立隧。提衡建極。置羲和之官。列司徒之職。審其遠近。¶
辨其紆直。廣輪之數不[:#AS-8FBB:●]。夷險之精不匿。用能峻市朝。明¶
甸侯。既布井而陳邑。亦列郡而分州。窪盈沃瘠之品。原野¶
墳衍之流。斂跨萬俗。兼該六幽。隔蠻壤。限夷陬。珍卉奇木¶
之他族。鱗介羽毛之異儔。詭怪畢備。璀璨咸周。銀臺瑤檻。¶ 

<pb:NFKB_QTW_p0164-17a>

元闕丹邱。鄒衍之所不議。方朔之所難紬。禎符應於河象。¶
災異紀於春秋。爾乃禮備玉衣。葉隆金屋。彌北渚而應慶。¶
邁東陵而誕福。辭珠璫。屏綃縠。配飛龍以凝順。詠關睢以¶
薦淑。契明理於東南。想賢才於薖軸。化漸蘋藻。教敷穜稑。¶
詠麟趾而合符。比螽斯而繁育。功宜右轉。道叶上升。遵四¶
時以生殺。順六氣以陶蒸。珍符顯見。寶歷相仍。我疆我理。¶
如坻如陵。徽猷潛暢。禮節鬱興。大鑪交泰。庶績其凝。用能¶
祀列黃琮。禮配蒼璧。揚義聲於農步。飛仁風於禹跡。服耒¶
<pb:NFKB_QTW_p0164-17b>
耜於田疇。偃戈矛於邊埸。諒賓則之廣被。信輿圖之遠闢。¶ 

** 萬象明堂賦¶ 
:PROPERTIES:
:TITID: QTWTIT04446
:PERSID: QTWAUT0203
:END:

濬哲惟唐。受天之明。究皇王之鴻休。包宇宙之純精。恢天¶
祿以作乂。攄元命之振英。鼓黔黎以播氣。運蒼昊而時成。¶
括闓陽於泰階。襲三聖以光亨。禮樂交通。典謨洋溢。天以¶
洛視而龜書至。地以河觀而馬圖出。擁神庥。尊明號。激清¶
流。揚茂實。將大報於元天。享神祗以稱秩。願卑宮而自處。¶
惟禋宗而是恤。思致美於總章。覽娵訾而法營室。訪夏后¶
之軌儀。云廣四而修一。彼宗周之有制。聞或九而或七。錯¶
綜乎舊典。經始乎丕律。紹先志以高興。匪務功而首出。乃¶ 
<pb:NFKB_QTW_p0164-18a>
延公侯卿士。藝人表臣。而審其議焉。咸以為明堂者。明乎¶
天道者也。所以明有功。襃有德。崇大教。發大政。登假嚴禋。¶
敘修宗祀。非夫為已者也。安可已乎。粵正月庚午。始創明¶
堂之制焉。考經緯之長策。應黃鍾之旋宮。穆穆四門。坐納¶
四氣。明明八窗。均調八風。靡金靡王。匪磨匪礱。卻隋侯之¶
夜光。明素質以為工。思承天以接神。故峻極乎皇穹。䬃乎¶
懿濞。[:#AS-FEEB:●]¶ 
[:#AS-FBED:●]盡乎豐融。雷承乾以震¶
耀。靈大壯乎其中。非至聖之精誠。孰能克勤乎此功。¶ 

** 天行健賦(以天德以陽故能行健為韻)¶ 
¶
<pb:NFKB_QTW_p0164-18b>

:PROPERTIES:
:TITID: QTWTIT04447
:PERSID: QTWAUT0203
:END:

大哉乾元。神不可測。其內也剛。其外也直。直所以保合太¶
和。剛所以運行不息。故王者奉之而垂化。君子體之而進¶
德者也。原夫天者乾之形。乾者天之名。用九以則。得一而¶
清。名也者純陽之經。形也者大無之精。語其動兮孰知其¶
動。語其行兮孰見其行。得不詳所由稽。所以歷土圭以窮¶
妙。因渾儀而探理。左出右沒。不行則何以變三辰之度。上¶
騰下降。不動則何以為萬物之始。履柔兮居常。配坤兮秉¶
陽。笠也誰覆。弓也誰張。四德雖具。未足以擬議。十翼雖廣。¶
未足以披攘。微乎哉得於幽者道。盛乎哉得於道者王。[:#AS-92F9:⿰帛⿱丿糸]¶ 

<pb:NFKB_QTW_p0164-19a>
[:#AS-92F9:⿰帛⿱丿糸]若存。戶樞不¶
蠧。較之則火井易滅。當之則金柅難固。持剛靡失。既兼柔¶
克之資。用壯罔虧。亦取易知之故。是以為君為首。為金為¶
冰。杳冥兮不慮乎盈縮。寂寥兮何有於騫崩。諭彼成形。是¶
顯飛龍之象。旌其致遠。因推良馬之能。且夫天也者陽。乾¶
也者健。窺之於裏。則其象歷歷。瞻之於表。則其容慁慁。不¶
言非涉於可名。不拔方知乎善建。大道非物。豈容媧后之¶
功。小說惑人。豈容秦宓之論。皇家恩流品物。禮達上元。垂¶
文明畫一之令。秉神武不殺之權。推之蕩蕩。守之虔虔。信¶
<pb:NFKB_QTW_p0164-19b>
所謂神道設教。剛健而法天者歟。¶ 

¶
