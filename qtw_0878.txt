#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0877-18a> ¶
#+PROPERTY: JUAN 0878
欽定全唐文卷八百七十八¶ 

<pb:NFKB_QTW_p0878-01a>

* 徐鉉(一)¶ 

:PROPERTIES:
:PERSID: QTWAUT2505
:END:

鉉字丹臣。會稽人。初事吳。為校書郎。後事南唐。累授太子¶
右諭德知制誥。遷中書舍人。後主時除禮部侍郎翰林學¶
士御史大夫吏部尚書。隨後主入宋。歷左散騎常侍。貶靜¶
難行軍司馬。卒年七十六。¶ 

** 頌德賦(東宮生日獻)¶ 

:PROPERTIES:
:TITID: QTWTIT17666
:PERSID: QTWAUT2505
:END:
¶
<pb:NFKB_QTW_p0878-01b>

伏惟先王之建國。體皇極而垂制。仰則觀於辰象。俯則察¶
於地義。前星為帝座之輔。蒼震乃少陽之位。非明德與茂¶
親。不足膺茲主器。故萬邦以貞。而本支百世。是必天錫嘉¶
祉。神輸百祥。山河資其正氣。日月分其融光。膺期運以載¶
誕。配乾坤而永昌者也。惟我儲后。昭明俊德。黃裳元吉。沉¶
潛剛克。鉤深致遠。曾莫挹其津涯。問安視膳。每或形於顏¶
色。在昔沖讓。高追太伯。乃剖麟符。保釐東宅。受道師傳。稽¶
疑典冊。化自誠心。風行邦國。乃擁干旌。南徐之城。左撫勾¶
吳。前對敬亭。京師河潤。盛德日新。其畏如夏。其惠如春。謝¶
傅圍碁。靜一方之沴氣。條侯高臥。息萬里之驚塵。今聞孔¶
昭。元功莫二。人情不可以久鬱。皇統不可以終避。乃畏天¶ 
<pb:NFKB_QTW_p0878-02a>
命。允茲儲貳。鳴玉軑以徐來。與春郊而總至。龍樓霧廓。雞¶
㦸風生。珍符疊委。和氣交迎。百度以之而式序。多壘以之¶
而載清。史書有年。衢傳頌聲。豈人事之協贊。信宗祊之降¶
靈。於是元圃凝陰。瑤山密雪。宣猷之緹幕半下。濛汜之層¶
冰乍結。爰書慶誕之日。始遇嘉平之節。麗正晨啟。重明夙¶
設。調護之客。娛侍之臣。峩冠煒煜。佩玉璘玢。咸稽首而再¶
拜。獻多福於萬春。有宮坊之下吏。乃捧觴而進稱曰。自古¶
聖賢。率由輔導。伊徇名與課實。故成敗之異效。粵若成王。¶
史佚周召。左右前後。惟仁與孝。靡過不舉。無善不告。茲君¶
<pb:NFKB_QTW_p0878-02b>
臣之一體。故風聲之克劭。降及後代。亦慎厥初。實聘四老。¶
復延二疏。咸由古道。以佑皇儲。若乃征和戾園。有思臺博¶
望之盛。貞觀承乾。有元齡魏徵之重。或有其禮而無人。或¶
有其人而不用。何擇禍之忘輕。信非賢而罔共。英英副君。¶
鑒古知今。百揆在乎手。萬務經其心。朝廷之所寄者重。蒼¶
生之所望者深。既賞興王之諫。亦訪百官之箴。故曰生民¶
在勤。好問則裕。不躬不親。人將孰信。一游一豫。樂有常度。¶
節八音以導其和平。調五味以適其喜怒。情義兼於家國。¶
故知無不為。愛敬極於君親。故惟道是諭。儉以足用。而施¶ 
<pb:NFKB_QTW_p0878-03a>
舍不可不行。仁以接物。而刑罰不可不具。冗官宜省。而才¶
不可遺。疆事漸寧。而備不可去。居安思危。覩災而懼。上分¶
一人之憂。以成天下之務。俾中外之禔福。與宗祧而永固。¶
伊下臣之不佞。蒙國士之殊遇。實含和而吐頌。豈登高之¶
能賦。願降鑒於芻蕘。庶效誠於塵霧。¶ 

** 木蘭賦(并序)¶ 

:PROPERTIES:
:TITID: QTWTIT17667
:PERSID: QTWAUT2505
:END:

頃歲鉉左宦江陵。官舍數畝。委之而去。庭木蘭因移植於¶
宗兄家。及鉉徵還。席不遑煖。又竄於舒庸。吾兄感春物之¶
<pb:NFKB_QTW_p0878-03b>
載華。擬古詩而見寄。吟玩感歎。謹賦以和焉。雖不足繼體¶
物之作。庶幾申騷客之情爾。¶ 

伊庭中之奇樹。有木蘭之可悅。外爛爛以凝紫。內英英而¶
積雪。芬芳兮謝客之囊。旖旎兮仙童之節。許蒲茸之竊比。¶
聽蘭芽之並列。於是辭下土之卑濕。歷上京之繁華。恥衒¶
價於豪門。乃托根於貧家。資幽人之賞豫。有好事之稱嗟。¶
一旦逐客程遠。君門路賒。削閨籍與印組。豈獨畱乎此花。¶
噫。人屢遐棄。花猶得地。分兔苑之餘蔭。向藩房而吐媚。授¶
簡多暇。攀條屬思。持香草以余比。效騷辭而我寄。感此生¶
之百憂。何斯物之足貴。悲夫館客長吟。山城夕陰。想馨香¶ 
<pb:NFKB_QTW_p0878-04a>
之不改。歎歡宴之難尋。憑歸夢於飛翼。寫商歌於素琴。歌¶
曰。光景兮愁暮。別離兮易久。真宰兮無黨。貞心兮不改。誠¶
知異日。重滋田氏之荊。但恐相逢。共歎桓公之柳。¶ 

** 新月賦(庚午歲宿直作)¶ 

:PROPERTIES:
:TITID: QTWTIT17668
:PERSID: QTWAUT2505
:END:

五月五日。繁陰乍晴。倬彼新月。麗於太清。映玉繩而絢彩。¶
揜銀漢以騰精。對鳷鵲西南之影。步明光東北之楹。歷歷¶
遲漏。悠悠我情。雖萬古之不易。感一年而始生。乃有騃女¶
癡男。朱顏稚齒。欣春物之駘蕩。登春臺之靡迤。雜佩璀錯。¶
<pb:NFKB_QTW_p0878-04b>
輕裾颯襹。紛乎拜祝。怡然宴喜。人歲歲以潛換。景年年而¶
若此。昔我當年。胡云不然。世路多故。流光暗遷。易壯心於¶
大觀。變元髮於華顛。顧一毛之無濟。愧兩綬之徒然。况乎¶
萬象虛明。九門奧祕。對宣室以方罷。閱通宵而不寐。憂心¶
似醉。既慷慨於君恩。急景如馳。更悽涼於往事。想愬月以¶
長歌。遂抽毫而見意。¶ 

** 劍池頌(并序)¶ 

:PROPERTIES:
:TITID: QTWTIT17669
:PERSID: QTWAUT2505
:END:

歲次辛酉。月[:#AS-8479:⿰足⿸厂墨]仲冬。王人徐鉉。揚旍銅柱之鄉。稅駕劍池¶
之廟。慨嘆靈迹。徘徊故墟。或曰。龍泉太阿。安得為寶。出也¶
不為當世之用。佩之不免亡身之災。天下固有虛名而無¶ 
<pb:NFKB_QTW_p0878-05a>
實效者歟。愚以為不然。夫聖人之於天下。亦物耳。所禀受¶
者異。故能與造物者並。而為天下王。是以聖人之作也。天¶
不愛其道。地不愛其寶。同聲相應。同氣相求。人謀鬼謀。皆¶
為聖人用。無功無迹。豈尋常所能識乎。然則集陰陽之英。¶
萃山澤之精。窮爐冶之妙。極鋒鋩之利。宜其冥合元造。弼¶
成聖功者也。昔黃帝法月滿而鑄鏡。用能照燭怪魅。辟除¶
不祥。大禹收貢金以鑄鼎。使民知神姦。以遠不若。漢高祖¶
佩斬蛇之劍。以撥亂除害。奄有天下。是三者皆人力之所¶
為也。咸能輔佐興運。與時隱現。其可誣乎。在昔三分叔世。¶
<pb:NFKB_QTW_p0878-05b>
咸有昏德。天命將改。寰宇混同。斯劍知之。故靈發於下。氣¶
浮於上。應帝王之符命。矚識者之觀瞻。亦猶伊尹負鼎於¶
莘墟。仲尼動色於魯相。千載一會。聖賢所以汲汲也。向使¶
晉武能誕若天意。克明俊德。判忠邪之路。絀驕侈之心。則¶
賢能盡其才。神靈効其用。淳耀之烈可續。七百之期不爽。¶
而皇猷既鬱。亂本斯成。百姓失望。㣥龍沮色。於是斯劍也。¶
委質張雷之鑑。一泄其憤。遠迹劉石之醜。復歸於潛。其出¶
也所以示神之不測。其去也所以示惟德是依。則其為用¶
也遠矣。昔者周過其數。秦不及期。是知天命之精微。可以¶ 
<pb:NFKB_QTW_p0878-06a>
人事而延促。前哲論之備矣。若夫精真之誠修於內。感召¶
之致應乎外。自然而然。有道存焉。不可以智求。不可以言¶
達。王者得之。則三五之功。其餘事耳。然則天下至寶。本非¶
人臣所服。變化無方。神物之事也。忘身狥節。忠臣之烈也。¶
兩造其極。求仁得仁。復何怨哉。廟在豐城故縣。俯瞰池岸。¶
壯武侯雷府君之像祀焉。去今縣四十里。而龍泉太阿之¶
廟。別在中路。棟宇綿久。皆將傾頹。邑人朱輝等。洽重熙之¶
化。感百世之祀。獎率同志。唯新壽宮。千載光靈。煥然如在。¶
縣令孟賓于尉孫舉。皆以文行之懿。中賢良之選。接武連¶
<pb:NFKB_QTW_p0878-06b>
事。惠此王畿。推誠於民。薦信於神。風雨不愆。耕鑿咸若。先¶
賢遺躅。其不泯也宜哉。是池廣不終畝。深才數尺。父老云。¶
近歲旦暮。往往有雲霧蒙覆其中。恍惚之理。不可測已。今¶
中興三葉。聖政惟新。豈非靈命孔昭。元貺將集。天命不僭。¶
宏之在人。使臣司言。敢告有位。乃為頌曰。¶ 

周室既衰。仁獸率臻。晉祚不融。龍劍効珍。神化無方。天命¶
無親。德之不建。與運俱淪。歸潛厚載。以俟真人。惟劍之神。¶
惟賢之識。湛湛靈沼。綿綿廟食。瑞氣長在。元符靡測。垂茲¶
頌聲。永永無極。¶ 

<pb:NFKB_QTW_p0878-07a>

** 保寧王制¶ 
:PROPERTIES:
:TITID: QTWTIT17670
:PERSID: QTWAUT2505
:END:

門下。昔先王聰明時憲。文質載周。親親之義。莫之或改。乃¶
知封建之重。宗社攸賴。友愛之美。風教代宣。寅奉舊章。敢¶
忘循舉。二十弟某。稟質沖粹。慎德孝恭。出言有章。好學不¶
倦。故我文考慈訓備隆。而能踐修嘉猷。惠迪前哲。卓爾令¶
器。時惟老成。粵予眇沖。肇當纘服。賴貽謀之啟後。仰垂鑒¶
之在天。尚念多艱。懼弗克荷。是用睦懿親以佑涼德。班宗¶
彞以懷萬邦。錫爾以山川。表爾以車服。師長之任。申而寵¶
<pb:NFKB_QTW_p0878-07b>
之。敦敘之恩。於是乎在。吁。苴茅侯社。禮莫縟焉。連華棣[:#AS-9478:⿳艹口咢]。¶
親莫眤焉。履信思順。可以無悔。尊師重道。可以多聞。盡愛¶
敬以奉親顏。極惠和以厚宗室。勿佻勿墮。有初有終。服我¶
訓詞。永光懿烈。可。¶ 

** 南昌王制¶ 
:PROPERTIES:
:TITID: QTWTIT17671
:PERSID: QTWAUT2505
:END:

門下。昔西周之分陝服。則曰風聲所存。南朝之治揚州。則¶
曰本根攸寄。非親賢碩望。不足以表東夏。非輔相重位。不¶
足以副具瞻。天下為公。百王不易。肆予敷命。匪敢有私。長¶
子某。敦信厚之風。秉孝恭之德。凡迪前烈。率由生知。自剖¶
麟符。往綏淮甸。尊敬師保。奉行詔條。有所問而不干。知為¶ 
<pb:NFKB_QTW_p0878-08a>
善之最樂。東楚之俗。向風而安。時以為能。朕亦自慰。夫陟¶
明賞善。有國大典。苟得其所。雖親何嫌。是用特就畱臺。寵¶
開相府。崇貴之數。儀制存焉。噫。為政無他。勤則有繼。舉德¶
甚易。終之實難。無以安佚自居。而忘夙夜之戒。無以驕貴¶
自負。而忽藥石之言。治亂善敗。則有先聖之遺經。憲章文¶
物。則有中朝之成式。諮訪佩服。身先行之。敬哉慎哉。無忝¶
多訓。可。¶ 

** 張居詠制¶ 
:PROPERTIES:
:TITID: QTWTIT17672
:PERSID: QTWAUT2505
:END:

門下。昔在先王。任賢尚齒。出將入相。所以任賢也。尊師重¶
<pb:NFKB_QTW_p0878-08b>
傳。所以尚齒也。况乎擇藩屏之寄。膺轉導之求。高步承華。¶
誕揚師訓。克堪其選。我有人焉。某負貞幹之才。稟純厚之¶
德。亟更庶尹。歷事累朝。昇元始基。賴其獻納。故陟鸞臺之¶
位。爰立作相。保大踰歲。藉其綏懷。故委龍節之權。受脤于¶
社。懋乃嘉績。叶於朕心。殿邦政成。輯瑞來覲。方圖位著。爰¶
得僉諧。而昔自故相。已嘗為保。重煩耆德。俾傅東朝。尊敬¶
之儀。典章斯在。噫。昔者叔孫疏廣。善於其職。克繼來躅。可¶
不慎哉。勉著嘉猷。以副時望。可。¶ 

** 撫州節度使馬希崇除舒州節度使制¶ 
:PROPERTIES:
:TITID: QTWTIT17673
:PERSID: QTWAUT2505
:END:

<pb:NFKB_QTW_p0878-09a>

門下。姬周同德。曹叔封於王畿。炎漢功臣。楊僕恥居關外。¶
是知藩翰之重。所寄必同。遠近之差。以斯為寵。我有成命。¶
爾其敬聽。某識度恢宏。風猷茂遠。象勳葢世。不怙貴以驕¶
人。多難薦臻。每忘身而濟物。知能適變。仁足亢宗。來庭不¶
俟於七旬。保境豈徒於五郡。劉總舉全燕之地。宏正輸推¶
魏之邦。故實攸存。懋章何恡。是用加之飫賜。尊以上公。陟¶
負璽之崇資。委建身於列鎮。虛襟而見。前席與談。言語有¶
章。威儀可則。既叶跂予之望。且堅戀闕之心。藹爾誠明。形¶
<pb:NFKB_QTW_p0878-09b>
於表疏。愈歎忠勤之操。宜更節制之權。而永泰全軍。舒庸¶
舊國。地望無慙於汝水。封疆密邇於王城。用諧日近之言。¶
尚資河潤之福。俾迴新命。往受中權。於戲。大義昭彰。朝恩¶
渙汗。千里之地。可以觀政。三軍之帥。可以圖功。永樹風聲。¶
無忘多訓。可。¶ 

** 太弟太保馮延已落起復加特進制¶ 
:PROPERTIES:
:TITID: QTWTIT17674
:PERSID: QTWAUT2505
:END:

門下。爵賞之行。憲章斯在。急於務則適其變。終其事則歸¶
於禮。將軍重任。足以奪孝子之情。特進崇班。自昔冠諸侯¶
之上。申為懋典。允屬公才。某官馮延已。儒雅積中。機神應¶
物。風雲夙契。魚水冥符。處多士之朝。副具瞻之望。及移相¶ 
<pb:NFKB_QTW_p0878-10a>
府。出鎮臨川。封境綏懷。聲猷茂遠。頃集蓼莪之痛。俯從金¶
革之權。露冕有誠。輯瑞來覲。疇咨舊德。保佑東朝。北疏傅¶
之在前。允諧擬議。類魯公之拜後。適就變除。俾進崇階。庶¶
申優寵。於戲。將相之重。資爾以惟聖。儲兩之尊。繄爾以成¶
德。知人則哲。予用弗疑。勉揚令圖。無忝多訓。可落起復冠¶
軍大將軍加特進。餘並如故。¶ 

** 林仁肇浙西節度使制¶ 
:PROPERTIES:
:TITID: QTWTIT17675
:PERSID: QTWAUT2505
:END:

門下。建侯樹屏。有國之攸先。崇德報功。百王之所共。斯為¶
令典。予敢忘之。鎮海軍節度浙江西道觀察等使畱後金¶
<pb:NFKB_QTW_p0878-10b>
紫光祿大夫檢校太傅濟南縣開國伯食邑七百戶林仁¶
肇。禀此星芒。鬱為時幹。鼓鼙之氣。指勍敵而愈高。金石之¶
心。因時艱而益壯。故能灼殊功於南部。夷多壘於東門。元¶
戎所行。績用昭著。及總畱務。於浙之西。成師著無犯之威。¶
察俗有惟清之化。屹爾京口。殷然長城。予惟汝嘉。俾正藩¶
守。因爾才畧。樹之風聲。雄師大邦。所以屏王室。尊官盛典。¶
所以懋官成。惟惠惟和。有嚴有翼。使予無東顧之慮者。繄¶
其賴焉。克堅一心。以永百祿。可依前檢校太傅兼御史大¶
夫使持節都督潤州刺史充鎮海軍節度使浙江西道管¶ 
<pb:NFKB_QTW_p0878-11a>
內營田觀察處置等使。功臣散官勳封如故。¶ 

** 紀國公封鄧王加司空制¶ 
:PROPERTIES:
:TITID: QTWTIT17676
:PERSID: QTWAUT2505
:END:

門下。宗子維城。良臣惟聖。故有王社之數。鼎司之權。親親¶
賢賢。古之大訓也。我有成命。時惟至公。第七子某。識度淹¶
通。器質清粹。就傅之歲。威儀不忒。出閣已來。聞望所著。向¶
由邦政。入踐中樞。內形將順之規。外盡彌綸知業。人知親¶
附。俗待和平。邦家之基。斯實攸賴。今六騑巡守。萬乘啟行。¶
方資扈蹕之勤。宜有酬庸之典。畫南陽而錫壤。掌邦土以¶
命官。併加馭貴之資。益峻具瞻之望。於戲。義極君父。愛敬¶
<pb:NFKB_QTW_p0878-11b>
之道兼焉。任綜文武。弛張之政存焉。爾其佩服前訓。咨詢¶
舊德。勿驕勿惰。有初有終。永樹風聲。以保元吉。¶ 

** 上太后尊號制¶ 
:PROPERTIES:
:TITID: QTWTIT17677
:PERSID: QTWAUT2505
:END:

門下。膺昊天之眷。荷宗社之重。何嘗不嚴奉慈訓。聿循孝¶
理。所以化成天下。宏濟多艱。親親尊尊。教之大者也。况沉¶
潛之德。丕顯於國風。輔佐之勤。光昭於王業。今遺恩累洽。¶
靈鑒在天。俾予小子。恭踐大寶。思宏任姒之烈。紹恢三五¶
之基。彞章盛典。敢忘祇奉。宜上大行國主皇后尊號為太¶
后。¶ 

<pb:NFKB_QTW_p0878-12a>

** 太子少傅徐運授太子太保制¶ 
:PROPERTIES:
:TITID: QTWTIT17678
:PERSID: QTWAUT2505
:END:

門下。崇德尚賢。推恩錄舊。茲惟令典。允屬時英。予以躬。嗣¶
承丕業。戚藩之望。羽翼之恩。敢忘寵章。用光師道。某清直¶
稟氣。忠厚為資。實戚里之所榮。歷累朝而見重。敬慎即保¶
家之主。恭儉無出位之思。爰自京口臨藩。克貞師律。鸞臺¶
作相。足厚時風。畱侯旋務於退身。疏受更聞於稱職。純誠¶
益著。雅望攸高。昨者預奉綴衣。導揚末命。忠貞以濟。典禮¶
無違。顧惟沖人。懼德弗嗣。當此承祧之日。益堅重傅之懷。¶
<pb:NFKB_QTW_p0878-12b>
是用就改崇資。仍加食賦。於戲。班崇一品。秩視三師。苟非¶
賢臣。孰克臻此。永期納誨。無替令猷。可。¶ 

** 朱業江州節度使制¶ 
:PROPERTIES:
:TITID: QTWTIT17679
:PERSID: QTWAUT2505
:END:

門下。古者諸侯之賢。入為卿士。上公之寵。出為方伯。故中¶
外之任。踐更攸宜。我有勳臣。咸曰名將。藩維宿衛。夾輔沖¶
人。肆予仰成。是用申告。某家傳武畧。天賦純誠。名因勇聞。¶
位以材致。周旋數紀。佐佑累朝。由裨將以統元戎。勳勞滋¶
茂。自百城而登連帥。聲政洽聞。寵益盛而若驚。位益高而¶
愈讓。予纂服之始。駿奔來朝。且堅戀闕之心。因處周廬之¶
任。忠貞彌固。夙夜惟寅。輦下肅清。時乃之力。永言舊德。豈¶ 
<pb:NFKB_QTW_p0878-13a>
忘予懷。會九江元侯。入奉朝任。中流之寄。非賢不居。是用¶
輟蘭錡之權。付金符之重。往分巨屏。更佇殊庸。噫。簡師旅¶
以壯軍聲。明紀律以宣庶政。可畏可愛。富之教之。是汝所¶
長。無替前效。陟明有典。厥惟欽哉。可。¶ 

** 朱業宣州節度使制¶ 
:PROPERTIES:
:TITID: QTWTIT17680
:PERSID: QTWAUT2505
:END:

門下。車服之寵。所以報功。藩閫之權。可以觀政。茲為令典。¶
允屬信臣。某智勇推高。忠貞特立。秉武經以致用。服戎政¶
以居多。誠悃洞然。終始一揆。及分符出守。持節主畱。恩信¶
並行。詔車畢舉。肅連營而無犯。視赤子以如傷。所臨之方。¶
<pb:NFKB_QTW_p0878-13b>
去思仍在。向鍾多難。入衞京師。憂國忘家。令行禁止。㣥情¶
自固。戎事以寧。肆予仰成。時乃之力。今疆場甫靜。蒸黎未¶
康。宣城奧區。國家巨屏。方當謀帥。是用策勳。資果毅以壯¶
先聲。假惠和而蘇疲俗。付爾節鉞。往鎮撫之。惟爾慈儉足¶
以安民。剛正足以行法。必當望風自理。投刃皆虛。宜宏寬¶
大之視。以集中庸之德。勉茲具美。永振嘉猷。可。¶ 

** 泉州節度使畱從効檢校太師制¶ 
:PROPERTIES:
:TITID: QTWTIT17681
:PERSID: QTWAUT2505
:END:

門下。望高於朝。則享師保之任。惠加於物。則進土田之封。¶
所以啟佑沖人。藩屏王室者也。我有寵數。屬於元侯。某山¶ 
<pb:NFKB_QTW_p0878-14a>
嶽。儲精。星芒稟異。挺全才而應用。激大義以致身。而自際¶
會先朝。奮揚奇策。靜二方之多難。越萬里以來庭。故得倚¶
作藩宣。誓之帶礪。而能恩威洽著。紀律修明。戎政有經。理¶
聲日遠。黎獻有不欺之頌。朝廷無南顧之憂。茂績忠規。古¶
難其比。粵予質。嗣德弗明。賴我友邦。越乃賢帥。推誠翼戴。¶
克荷景靈。渙汗之恩。唯恐不至。是用增以井賦。崇為太師。¶
美號峻階。併伸殊渥。噫。乞言之禮。可以觀德。殿邦之寄。可¶
以樹勳。勉揚令圖。永錫繁祉。可。¶ 

** 右揆嚴續除司空兼門下侍郎平章事制¶ 
:PROPERTIES:
:TITID: QTWTIT17682
:PERSID: QTWAUT2505
:END:
¶
<pb:NFKB_QTW_p0878-14b>

門下。天作司牧。必生丞弼。非君臣同體。道則不明。非律呂¶
交感。功則不濟。粵予質。負荷景重。不有時賢。豈戡多難。敬¶
若先意。疇茲舊臣。某純粹炳靈。惠和成性。襲台鼎之慶。連¶
肺腑之親。歷奉累朝。亟更庶尹。憂國家之事。知無不為。經¶
夷險之間。中立不倚。言必由於忠信。行必自於誠明。勞而¶
弗矜。謙以自牧。先朝鑒其誠志。任以腹心。頃當巡守之初。¶
俾貳主畱之寄。盡規竭慮。夜思晝行。京輔以寧。時乃之力。¶
及奉揚末命。以佑沖人。送往事居。禮無違者。忠勳茂績。人¶
無間然。今二后在天。萬物思理。予方乃眷。民亦具瞻。是¶ 
<pb:NFKB_QTW_p0878-15a>
用命作司空。倚為左相。兼國史樞機之任。進升階食賦之¶
資。豈曰寵章。是同憂責。嗚呼。受遺作弼。厥惟艱哉。爾其崇¶
遠大之謨。布簡寬之政。詢箴諫之士。塞便佞之言。滿假自¶
賢。則其智益蔽。虛懷接物。則其猷益光。念茲在茲。以底於¶
道。可。¶ 

** 信王改封江王加中書令制¶ 
:PROPERTIES:
:TITID: QTWTIT17683
:PERSID: QTWAUT2505
:END:

門下。唐堯之聖也。既以序九族為先。漢祖之隆也。亦以守¶
四方在念。矧予小子。弗堪多艱。實賴㣥后。共康烝民。粵有¶
賢侯。亦在諸父。庸勳表德。敢或愛焉。第二十叔某。天賦機¶
<pb:NFKB_QTW_p0878-15b>
神。生知禮樂。肇開朱邸。則孝敬之道升聞。出建齋壇。則威¶
和之風遠振。况五嶺之際。俗雜地雄。吏服其明。民安其教。¶
煦如冬日。隱若長城。孤以不明。祗奉丕業。咨乃庶尹。至於¶
友邦。師保之規。既自家而刑國。蓼蕭之澤。當由親而及遠。¶
是用正左相之位。崇三司之儀。增賦進封。併伸寵數。於戲。¶
昔我文考。並建懿親。藩屏所繫。社稷是衞。燕翼之旨。可不¶
勉歟。敬佇嘉猷。以永繁祉。可。¶ 

** 謝匡策加特進階增食邑制¶ 
:PROPERTIES:
:TITID: QTWTIT17684
:PERSID: QTWAUT2505
:END:

門下。王者均慶推恩。無遠弗及。矧有舊德。居然將臣。方申¶ 
<pb:NFKB_QTW_p0878-16a>
求舊之懷。豈恡疇庸之典。某素推勇氣。夙負壯圖。立功旗¶
鼓之間。發跡風雲之會。出分符竹。入守關防。翼衞天門。董¶
齊蘭錡。咸著在公之績。可觀適用之材。享此期頤。保茲優¶
逸。臻富壽之福。全終始之名。比之古人。不可多得。孤以質。¶
嗣守慶基。方資無改之規。式重後彫之節。俾升階序。仍進¶
戶封。於戲。二品崇資。三朝貴仕。人臣寵祿。何以過斯。勉荷¶
朝恩。永揚令聞。可。¶ 

** 鄭王加元帥江寧尹制¶ 
:PROPERTIES:
:TITID: QTWTIT17685
:PERSID: QTWAUT2505
:END:

門下。睦親尊賢。王者之盛業也。中台上將。有國之重任也。¶
<pb:NFKB_QTW_p0878-16b>
是必疇咨公議。稽若前經。舉而行之。謂之令典。我有愛弟。¶
時維宗英。論道經邦。勳德滋茂。肆予有命。允叶厥中。某挺¶
命世之才。秉生知之哲。機神穎邁。器宇沖深。自寶玉分封。¶
緇衣授職。內蘊清明之德。化宣寅亮之功。持謙下之資。以¶
親附百姓。體勤儉之節。以表率時風。學問該通。每諮詢而¶
自益。忠誠孝悌。常將順以無違。昔者三后叶心。十亂同德。¶
允茲古義。非爾而誰。粵予躬。惠迪先訓。獲守大業。汔臻小¶
康。實繄手足之賢。以集股肱之寄。無德不報。雖親何嫌。是¶
用誕舉渥恩。就加名數。夫元帥者。民之司命。中樞者。國¶ 
<pb:NFKB_QTW_p0878-17a>
之宗臣。尹京所以表則四方。增封所以藩輔王室。毗倚之¶
重。何以加斯。於戲。義兼國家。權總文武。動靜之際。治亂繫¶
焉。所先者在乎弼諧。所慎者在乎聽受。清如止水。故是非¶
之說不可欺。平如懸衡。故善惡之徵不能惑。有犯無隱。非¶
好異也。不違如愚。非苟合也。惟公是務。惟道是從。所務必¶
老成。所親必端士。服茲多訓。永樹英聲。可。¶ 

** 朱業加中書令宣州節度使制¶ 
:PROPERTIES:
:TITID: QTWTIT17686
:PERSID: QTWAUT2505
:END:

門下。予嘗顧藩屏之重。思黎獻之康。欲使折衝之威。迭行¶
於封畧。惠和之化。普及於方州。既報政之屢聞。乃改轅而¶
<pb:NFKB_QTW_p0878-17b>
敷寵。咨爾賢帥。聽吾話言。某武毅致身。忠厚成性。踐更事¶
任。昭著勳庸。倚若金湯。誓之帶礪。自持使節。出鎮中流。恢¶
簡易之風。立嚴明之令。仁而有斷。吏不敢欺。故使萬井阜¶
安。連營輯睦。藹爾殿邦之績。叶予進律之文。率是通才。何¶
適不可。予以宣城列鎮。甸服奧區。久闕元戎。未孚王化。藉¶
爾有成之政。副吾共理之懷。右相之崇。宰司所重。申為殊¶
獎。以極朝恩。於戲。有惠於民。有功於國。中台貴位。累鎮劇¶
權。苟非純誠。何以臻此。爾尚守益恭之節。勵匪懈之心。永¶
懋嘉猷。以光時望。¶ 

¶
