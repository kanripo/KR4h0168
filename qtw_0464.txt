#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0463-28a> ¶¶
#+PROPERTY: JUAN 0464
欽定全唐文卷四百六十四¶ 

<pb:NFKB_QTW_p0464-01a>
　陸贄(五)¶ 

** 慰問四鎮北庭將吏敕書¶ 
:PROPERTIES:
:TITID: QTWTIT09697
:PERSID: QTWAUT1316
:END:

四鎮北庭將士官吏僧道耆壽百姓。自祿山首亂。中夏不¶
安。蕃戎乘舋。侵敗封略。道路梗絕。往來不通。哀我士庶。忽¶
如異域。控告無所。歸還莫從。朕未嘗一夕忘懷。而事勢不¶
及相䘏。興言軫念。忽以涕流。卿等咸蘊忠誠。誓死不屈。或¶
早從征鎮。白首軍中。或生在戎行。長身塞外。克奉正朔。堅¶
保封疆。援絕勢孤。以寡敵眾。晝夜勞苦。不得休息。歲時捍¶
禦。不解甲冑。勳高百戰。義叶一心。介然孤城。獨守臣節。日¶
<pb:NFKB_QTW_p0464-01b>
來月往。三十餘年。奉國之誠。久而彌勵。求諸今古。忠烈莫¶
儔。義激人倫。名光史冊。蠢動知感。況於朕懷。朕嗣守洪業。¶
君臨宇內。思安兆庶。以絕戰爭。遂與贊普。約定好和。集蕃¶
漢士庶。告天地神祗。設壇會盟。永息邊患。疆埸罷警。于今¶
六年。近以賊臣朱泚背恩。驚犯宮闕。贊普又遣師旅。助討¶
姦兇。兩國交懽。事同一體。北庭去此遙遠。信使難通。於西¶
蕃既非便宜。在國家又絕來往。永念士庶。隔在殊方。歸路¶
無因。親戚永訣。為人父母。實所感傷。已共西蕃定議。兼立¶ 
<pb:NFKB_QTW_p0464-02a>
誓約。應在彼將士官吏僧道耆壽百姓等。並放歸漢界。仍¶
累路置頓。供擬發遣。待卿等進發。然後以土地隸屬西蕃。¶
今故遣太常少卿兼御史大夫沈房及中使韓朝彩等往¶
彼宣諭。仍便與西蕃交割。卿等宜遞相慰勉。叶力同心。互¶
相提攜。速圖進路。復歸鄉井。重見宗親。生人之情。莫重於¶
此。一勞永逸。固不合辭。卿等誠節昭宣。勳閥茂著。到此之¶
後。當特甄升。仍給田園。以贍生業。必令優厚。用答忠勞。如¶
有資產已成。不願歸此。亦任便住。各遂所安。宜勉良圖。副¶
我勤想。夏熱。卿等各平安好。遣書指不多及。¶ 
¶
<pb:NFKB_QTW_p0464-02b>

** 與回紇可汗書¶ 
:PROPERTIES:
:TITID: QTWTIT09698
:PERSID: QTWAUT1316
:END:

皇帝敬問可汗弟。兩國和好。積有歲年。申之以昏姻。約之¶
以兄弟。誠信至重。情義至深。頃因賊臣背恩。構成嫌釁。天¶
不長惡。尋已誅夷。使我兄弟。恩好如舊。周皓及踏本啜黑¶
達干等至。得弟來書。省覽久之。良以為慰。弟天資雄傑。智¶
識通明。親仁善鄰。敦信明義。罷戰爭之患。宏禮讓之風。保¶
合太和。用寧區宇。惟茲盛美。何以加焉。朕之素懷。與弟叶¶
契。為君之道。本務愛人。同日月之照臨。體天地之覆育。其¶
於廣被。彼此何殊。況累代以來。繼敦姻戚。與弟俱承先業。¶ 

<pb:NFKB_QTW_p0464-03a>

所宜遵奉令圖。自茲以還。情契彌固。垂之百代。永遠無窮。¶
緬想至誠。當同此意。所附踏本啜奏。請降公主。姻不失舊。¶
頗叶通規。待弟表到。即依所請。宣示百寮。擇日發遣。緣諸¶
軍兵馬。收京破賊。頻立功勳。賞給數多。府藏虛竭。其馬價¶
物。且付十二萬匹。至來年三月。更發遣一般。餘並續續支¶
付。弟宜悉也。安西北庭使人入奏。並却歸本道。至彼宜差¶
人送過。令其速達。弟所寄馬並到。深愧厚意。¶ 

** 賜吐蕃將書¶ 
:PROPERTIES:
:TITID: QTWTIT09699
:PERSID: QTWAUT1316
:END:
¶
<pb:NFKB_QTW_p0464-03b>

敕尚覽鑠。論莫陵悉繼等至。省所陳奏。朕具悉之。國家與¶
大蕃。親則舅甥。義則鄰援。息人繼好。固是常規。朕嗣位君¶
臨。思安兆庶。常以信讓為事。不以爭競為心。區域雖殊。覆¶
育寧別。贊普天資仁德。好生惡殺。與朕同心。重修舊好。會¶
蕃漢將相。告天地神祗。約誓之言。至嚴至重。大信一立。義¶
無改移。所請奉天盟書。勒於清水碑石。審詳事理。頗甚乖¶
違。往歲賊臣稱兵。竊據城闕。尚結贊志惟嫉惡。義在救災。¶
頻獻表章。請收京邑。朕以宗廟社稷。悉在上都。但平寇戎。¶
豈惜酬賞。遂許四鎮之地。以答收京之功。旋屬炎蒸。又多¶
疾疫。大蕃兵馬。便自抽歸。既未至京。有乖始望。奉天盟約。¶ 

<pb:NFKB_QTW_p0464-04a>

豈合更論。朕欲苟徇彼情。便令鐫刻。則是非務實。信不由¶
衷。欺天罔神。莫大於此。凡曰通好。貴於推誠。將垂百代之¶
名。豈顧一時之利。但以事之去就。須定是非。若不辨明。便¶
成姑息。親鄰之義。豈所宜然。故遣使臣。與卿詳議。卿是大¶
蕃輔佐。必當智識通明。事理昭然。不足疑惑。儻有他見。宜¶
具奏聞。審細研窮。須歸至當。所論先許每年與贊普綵絹¶
一萬匹段者。本來立約。亦為收京。然於舅甥之情。此乃甚¶
為小事。二國和好。即同一家。此有所須。彼當不恡。彼有所¶
<pb:NFKB_QTW_p0464-04b>
要。此固合供。以有均無。蓋是常理。贊普若須繒帛。朕即隨¶
要支分。多少之間。豈拘定限。假使踰於萬匹。亦當稱彼所¶
求。朕之所重者信誠。所輕者財利。思與率土。同臻太和。想¶
卿深體至公。務存大義。安人保境。垂美無窮。勉思令圖。以¶
副朕意。今遣倉部郎中兼侍御史趙聿與來使同往。書中¶
意有不盡。並令趙聿口宣。尚結贊論莽羅等。嘗總師徒。遠¶
來赴難。功雖未就。義則可嘉。其所領將士等。朕先許與賜¶
物一萬匹段。並已排比。許卿所商量指定。此使却回。即發¶
遣往。今各賜卿少物。至宜領之。¶ 

** 賜吐蕃宰相尚結贊書¶ 
:PROPERTIES:
:TITID: QTWTIT09700
:PERSID: QTWAUT1316
:END:

<pb:NFKB_QTW_p0464-05a>

敕尚結贊。卿天資材術。作輔大蕃。識通古今。志奉忠信。義¶
聲積著。遠近流傳。比聞入典樞衡。近知還總戎務。二國所¶
定和好首末。是卿商量。得卿却來。深以為慰。昨者邊軍狀¶
奏。彼國兵馬。踰越封疆。朕以畫界立盟。先有定分。贊普素¶
敦仁義。卿又特稟純誠。背約侵漁。必無此理。但敕邊城自¶
備。不令輒動干戈。若使效尤。恐成交惡。初疑界首遊奕。少¶
有乖宜。不謂大發師徒。漸加侵軼。興兵動眾。必合有名。蕃¶
軍此行。未測其故。朕自嗣膺寶位。即與贊普通和。敦以舅¶
<pb:NFKB_QTW_p0464-05b>
甥。結為鄰援。懲戰爭之弊。知禮讓之風。彼此大同。務安眾¶
庶。乃於境上建立壇場。契約至明。誓詞至重。告于皇天后¶
土諸佛百神。有渝此盟。殃及其國。朕敬奉誠約。分毫不移。¶
信使交懽。歲時無絕。碑文具在。可以明徵。豈有一事不行。¶
一言不守。(一作信)頃令趙聿專往。近方從彼却回。兼聞彼蕃¶
使同來。至今獨在道路。卿所論奏。朕並未知。待詳事由。乃¶
可商議。既稱和好。理絕相疑。未合輕舉甲兵。便踰境界。盟¶
誓之語。忽焉如遺。天地神明。豈其可罔。卿智識明達。朕所¶
深知。頃年猶舉義師。救此災患。今豈不存大信。遂棄令名。¶
故專遣使見卿。欲得審知來意。竚聞還奏。以副所懷。趙聿¶ 
<pb:NFKB_QTW_p0464-06a>
及蕃使合到。待覽表中意旨。續即商量報卿。卿涉遠而來。¶
當甚勞頓。今賜卿某物。至宜領之。秋冷。卿比平安好。將士¶
並存問之。¶ 

** 賜尚結贊第二書¶ 
:PROPERTIES:
:TITID: QTWTIT09701
:PERSID: QTWAUT1316
:END:

趙聿及論拱熱等至。得卿表奏。具見懇誠。省覽言辭。即稱¶
和好。及覩事跡。唯務侵凌。矛楯若斯。將何取信。審察書中¶
之意。蓋求四鎮北庭。如此事宜。足得商議。既言通好。理絕¶
相疑。未合輕舉甲兵。便踰境界。盟誓之語。忽焉如遺。天地¶
神祗。豈其可罔。又聞放縱兵馬。蹂踐禾苗。邊境之人。大遭¶
<pb:NFKB_QTW_p0464-06b>
驅掠。在此未為深損。於彼殊非遠謀。卿之用心。何乃至是。¶
國家利害。計須久長。和好之道既虧。仁義之風何在。卿智¶
識明悟。朕所深知。頃年猶發義師。救此災患。今豈不存大¶
信。遂棄令名。故遣使見卿。欲得審知來意。必若守其盟誓。¶
務在同和。即收斂兵車。速歸本界。所掠百姓。一切放回。然¶
後可表卿直心。信卿來奏。續即遣使與論拱熱同往。諸事¶
並有商量。交歡必令得所。或密懷他意。將欲別謀。彼雖未¶
說實情。此亦略為準擬。但緣誓約本重。朕意不欲先違。以¶
此勤勤。合有相問。佇聞來奏。以副朕懷。¶ 

<pb:NFKB_QTW_p0464-07a>

** 賜尚結贊第三書¶ 
:PROPERTIES:
:TITID: QTWTIT09702
:PERSID: QTWAUT1316
:END:

敕尚結贊。蕃使論拱熱等與趙聿同到。卿所陳奏。朕具悉¶
之。誠意勤勤。志敦和好。上以成舅甥之義。次以結鄰援之¶
歡。外以彰禮讓之風。內以息戰爭之患。兼此數事。昔賢所¶
難。非卿材越等倫。識通今古。豈能匡輔大國。宏宣遠圖。施¶
美利於當時。傳盛名於不朽。眷懷明略。歎尚良多。然以贊¶
普來書。務於叶睦。卿之所奏。亦貴通和。初覽其言。實嘉德¶
義。及觀其事。頗訝乖違。以卿賢明。朕所信重。棄義踰約。計¶
<pb:NFKB_QTW_p0464-07b>
必不然。未測事由。因何至此。頃年所定和好。言約頗謂分¶
明。至如四鎮北庭。元不割與蕃國。及朱泚悖逆。作亂上都。¶
卿仗義興師。請收京邑。遂許四鎮北庭之地。將以報答成¶
功。旋屬炎蒸。蕃軍便退。奉天之約。豈可更論。事甚分明。固¶
無疑惑。凡言結好。所貴和同。通體商量。有何不可。大蕃必¶
若要四鎮北庭之地。即合直以情言。彼但露其誠心。此亦¶
自有分義。豈假曲徵前事。廣起異端。仍發師徒。務張威勢。¶
蕃使猶未至此。蕃軍早已越疆。或稱欲自赴朝。或云更定¶
言誓。既虧盟約。且失禮儀。言與事乖。將何取信。夫人君立¶
國。必不徒然。惟漢與蕃。各受天命。勝負固有定分。強弱寧¶ 
<pb:NFKB_QTW_p0464-08a>
由力爭。卿欲以眾相侵。以威相脅。謂天地可罔。謂盟誓可¶
渝。即當肆意所為。不必更論和好。儻欲守其前約。敦以親¶
鄰。去就之間。固宜有禮。遣使來往。足得商量。張皇師徒。是¶
何道理。和好者禮義之事。甲兵者爭奪之由。二端懸殊。理¶
不並用。今欲以用兵之勢。定和好之辭。事必不成。縱成何¶
益。卿識見通敏。器宇沉詳。如此事宜。不言可悉。未知來意。¶
竟擬如何。且首末論和。是卿商議。清水會盟之日。卿又親¶
發誓辭。將期去殺好生。修文偃武。永安兆庶。垂法子孫。天¶
下稱嗟。以為盛美。未經數歲。遽有變移。非獨見誚於四方。¶
<pb:NFKB_QTW_p0464-08b>
亦將取笑於千古。以此思度。甚欲通和。彼雖小有侵陵。朕¶
亦未即交惡。故遣某官與卿更審籌量。卿若必務同和。更¶
無他意。即宜便歸本界。遣使具述本情。所須四鎮北庭。朕¶
當自有推議。如或託稱繼好。志在別圖。依前縱兵。不即歸¶
國。惟利是視。亦識彼懷。和與不和。於茲決定。書中事有不¶
盡。並令某官某口宣。宜令速回。竚望來奏。所獻方物。深表¶
遠誠。今賜卿某物。至可領也。秋冷。比平安好。¶ 

** 答宰臣請停大禮表¶ 
:PROPERTIES:
:TITID: QTWTIT09703
:PERSID: QTWAUT1316
:END:

朕失德致寇。再經播越。郊廟乏主。禋祀曠時。感憤㥽中。憂¶ 
<pb:NFKB_QTW_p0464-09a>
愧形外。日月以冀。庶補前修。賴天地降休。祖宗儲慶。再新¶
景命。祗復皇都。自秋涉冬。已遷於律候。因心致享。未展於¶
孝思。而公卿上言。邀予以備物。都鄙興誦。諷予以勞人。禮¶
將俟於他年。卜不先於近日。永懷感慕。情實未安。雖則嘉¶
話重違。其如至誠難抑。所宜參會㣥彥。更擇近期。無或因¶
循。以增不德。¶ 

** 答百寮請停大禮表¶ 
:PROPERTIES:
:TITID: QTWTIT09704
:PERSID: QTWAUT1316
:END:

朕再經播遷。久曠禋祀。不惟霜露之感。實貽墜失之憂。賴¶
先澤在人。上帝臨我。克平大難。再復舊京。朕之失德。非曰¶
<pb:NFKB_QTW_p0464-09b>
能補。旋欲請罪宗廟。展敬郊丘。迫以㣥情。俟于獻歲。今滌¶
牲撰吉。甫及近期。齋心永懷。明發不寐。忽覽來表。良深矍¶
然。雖嘉備慮之誠。實乖昭事之意。朕志先定。期於必行。即¶
斷來表也。¶ 

** 答百寮請停大禮第二表¶ 
:PROPERTIES:
:TITID: QTWTIT09705
:PERSID: QTWAUT1316
:END:

國之大事。首在祀典。所宜嚴奉。以達至誠。況今之所懷。又¶
異常日。不克嗣守。馴致寇戎。淪陷國都。震驚園寢。幸憑元¶
祐。再續鴻休。播越三時。久虧禋祀之禮。旋歸半載。未申告¶
謝之誠。感愧積中。若墜泉谷。坐而待曙。跂及上春。庶乎天¶ 
<pb:NFKB_QTW_p0464-10a>
地靈祗。以歆精意。胡乃股肱卿士。尚執疑謀。出既不及告¶
辭。入又廢於朝獻。罔極之慕。何心自安。宜潔乃誠。以祗所¶
奉。副予懇切。勿復頻煩。¶ 

** 答百寮請停大禮第三表¶ 
:PROPERTIES:
:TITID: QTWTIT09706
:PERSID: QTWAUT1316
:END:

三省來表。深體乃誠。明孝敬之大端。陳安危之上計。祗率¶
嘉話。夫豈不懷。永言思之。固亦難抑。進退慙惕。罔知所裁。¶
中宵求衣。當饋忘食。且聿修祀事。所貴專精。苟未至誠。則¶
如勿祭。今近期甫及。當齊潔敬之心。而輿誦紛然。猶執異¶
同之論。禮既虧于嚴奉。事奚展于孝思。以義制心。勉依來¶
<pb:NFKB_QTW_p0464-10b>
請。重予不德。愧歎良深。¶ 

** 答百寮賀利州連理木表¶ 
:PROPERTIES:
:TITID: QTWTIT09707
:PERSID: QTWAUT1316
:END:

珍木呈祥。允符靈貺。顧惟不德。何以當之。朕聞人事聿修。¶
天休乃答。今則兇渠尚在。戎役方殷。虐旱妨農。飛蝗害稼。¶
諒咎徵之未弭。曷嘉瑞而復臻。所冀公卿大夫。交匡不逮。¶
覩茲稱述。益用懷慙。¶ 

** 答宰臣請復御膳表¶ 
:PROPERTIES:
:TITID: QTWTIT09708
:PERSID: QTWAUT1316
:END:

嘗覽典謨。每嘉儉德。愛人惜費。是朕素懷。況大兵之餘。繼¶
以荒饉。軍儲國計。資用皆空。凋戶疲甿。膏澤已竭。致人於¶ 
<pb:NFKB_QTW_p0464-11a>
此。過實在予。內懷憂慚。躬自損貶。今兇渠殘滅。粟麥豐成。¶
皆祖宗垂休。非寡薄所致。矧乎邦畿之內。餒殍尤多。役戍¶
之徒。傷夷未復。孜孜訓戒。克巳增修。猶懼辱守寶圖。罔答¶
元祐。豈宜暇逸。以厚厥躬。卿等誠在致君。將順其美。顧惟¶
虛缺。非所宜然。¶ 

** 答百寮請復御膳表¶ 
:PROPERTIES:
:TITID: QTWTIT09709
:PERSID: QTWAUT1316
:END:

頃者大勞不息。至化未孚。雨澤愆期。蟲蝗為害。朕以銷災¶
謝譴。莫大於修誠。節用愛人。必先於克已。顧慚愆咎。躬貶¶
膳羞。下以均眾庶之憂。上以答昊穹之儆。至誠或感。嘉應¶
<pb:NFKB_QTW_p0464-11b>
遂臻。宿麥方成。元兇已殄。慶深德薄。惕厲彌加。忽覽表章。¶
過為稱述。雖將順其美。則曰乃誠。而戒慎不忘。諒惟朕志。¶
未喻來請。深體此懷。¶ 

** 蝗蟲避正殿降免囚徒德音¶ 
:PROPERTIES:
:TITID: QTWTIT09710
:PERSID: QTWAUT1316
:END:

夫人事失於下。則天變形於上。咎徵之作。必有由然。自去¶
歲已來。災沴仍集。雨澤不降。延歷三時。蟲蝗既臻。彌亘千¶
里。穀糴翔貴。稼穡卒痒。嗷嗷烝人。聚泣田畝。興言及此。實¶
所痛傷。徧祈百神。曾不獲應。方悟禱祀殊救患之術。言詞¶
非謝譴之誠。憂心如焚。深自刻責。得非刑法舛謬。忠良鬱¶ 
<pb:NFKB_QTW_p0464-12a>
堙。暴賊未蠲。勞師靡息。事或無益。而重為煩費。任或非當。¶
而橫肆侵蟊。有一於茲。足傷和氣。本其所以。罪實在予。百¶
姓何辜。重罹殍餒。所宜出次貶食。節用緩刑。側身增修。以¶
謹天戒。朕避正殿不御。百寮奏事。並於延英處分。尚食進¶
膳。宜更節減。百司不急之務。一切且除。諸軍將士外。自餘¶
應食官糧人。及諸色用度等。並委本使長官商量。權行停¶
減。以救荒饉。仍限十日內。具元額及所釐革。條件聞奏。待¶
至豐稔。却令依舊。畿內百姓。委京兆尹切加慰撫。除正稅¶
正役外。徵科差遣。並宜禁絕。非交相侵奪。尋常訴訟。不須¶
<pb:NFKB_QTW_p0464-12b>
追擾。務且息人。京畿內外。及京兆府諸縣。見禁囚徒。死罪¶
降徒。流以下一切放免。畿內及河中同州界。應有因戰陣¶
殺戮。遺骸暴露者。各委所在長吏隨時薶瘞。咨爾卿佐。實¶
惟股肱。所當一其誠心。同恤災患。勉修厥職。副我憂勤。¶ 

** 冊淑妃王氏為皇后文¶ 
:PROPERTIES:
:TITID: QTWTIT09711
:PERSID: QTWAUT1316
:END:

維貞元二年歲次丙寅十一月丁亥朔十一日丁酉。皇帝¶
若曰。乾坤合德。聖人則之。惟帝承天。惟后配地。嗣續百代。¶
母臨萬邦。位定于中。而尊加于外。德修諸已。而化被于人。¶
御於家邦。所繫斯在。三代崇替。靡不由之。予是以詢眾採¶ 
<pb:NFKB_QTW_p0464-13a>
賢。重難茲命。中壼虛位。於今歷年。陰儀或虧。宗事無主。缺¶
於典禮。朕甚愧焉。稱是徽章。聿歸全德。咨爾淑妃王氏。天¶
與純粹。氣鍾元和。含章在中。發秀于外。卓爾風操。穆然容¶
輝。周旋中規。進退有度。仁愛共儉。稟于生知。詩書禮樂。成¶
自師氏。竭其孝敬。祗事先朝。承事無違。克諧尊旨。往居桂¶
苑。淑問已彰。洎奉椒塗。謙光載路。言無伐善。志在匿瑕。柔¶
嘉自持。喜慍莫見。六宮攸序。九族以親。嘗屬艱迍。累從行¶
幸。思賢才以輔佐。知臣下之勤勞。庶績伊凝。頗資內助。永¶
念頃筐之志。且懷求劍之情。崇位長秋。永懷盛典。矧惟元¶
<pb:NFKB_QTW_p0464-13b>
子。貞我萬邦。稽以舊章。是宜從貴。今遣攝太尉某官某持¶
節冊命爾為皇后。嗚呼敬哉。王教之端。始於內範。風美關¶
雎之化。雅詠思齊之德。罔懈厥位。忝于前修。克念有終。庶¶
無後悔。奉承休命。可不慎歟。¶ 

** 冊嘉誠公主文¶ 
:PROPERTIES:
:TITID: QTWTIT09712
:PERSID: QTWAUT1316
:END:

維貞元元年歲次乙丑六月甲子朔十二日乙亥。皇帝若¶
曰。王者以義睦宗親。以禮敦風俗。義之深實先於友愛。禮¶
之重莫大於婚姻。故春秋書築館之儀。易象著歸妹之吉。¶
予是用祗考令典。率由舊章。咨爾嘉誠公主。孝友柔謙。外¶ 
<pb:NFKB_QTW_p0464-14a>
和內敏。公宮稟訓。四德備修。疏邑啟封。命為公主。徽章所¶
被。禮實宜之。今遣光祿大夫檢校司徒同平章事汧國公¶
勉持節冊命。爾惟欽哉。下嫁諸侯。諒惟古制。肅雍之德。見¶
美詩人。和可以克家。敬可以行已。奉若茲道。永孚于休。懋¶
敦王風。勿墜先訓。光膺盛典。可不慎歟。¶ 

** 冊蜀王妃文¶ 
:PROPERTIES:
:TITID: QTWTIT09713
:PERSID: QTWAUT1316
:END:

維建中二年十一月某日。皇帝若曰。夫茂建親戚。以敦族¶
固本。明慎選納。以厚別蕃嗣。實人倫之始。王教之端也。朕¶
奉若謨訓。允求淑哲。賢必有象。鍾慶於令門。姻不失親。載¶
<pb:NFKB_QTW_p0464-14b>
光於戚里。故某官駙馬都尉田擇交第若干女。生稟柔惠。¶
習知禮則。容德純備。孝睦洽聞。可以叶美好逑。輔成樂善。¶
是用使某官某持節冊命為蜀王妃。嗚呼。敬之哉。備禮以¶
崇其好合。起家而居其爵位。非義信不固。非溫順不親。克¶
恭匪懈。則罔攸悔。朕言必復。可不慎歟。¶ 

** 冊王妃文¶ 
:PROPERTIES:
:TITID: QTWTIT09714
:PERSID: QTWAUT1316
:END:

維建中二年十一月某日甲子。皇帝使某官持節冊命某¶
官竇兟第若干女為王妃。曰。於戲。禮以大婚崇繼嗣。本人¶
倫之教。詩言淑女配君子。繫王化之綱。蓋率人成風。由¶ 
<pb:NFKB_QTW_p0464-15a>
內及外。得不采嘉耦以固盤石。刑閨門以御家邦。詳求惟¶
難。歷選茲久。時乃之擇。得於舊姻。柔婉稟乎天和。禮樂成¶
于家法。明章婦順。虔奉姆儀。克茂鵲巢之規。叶宣麟趾之¶
美。其祗膺嘉禮。欽率內教。淑慎厥心。無替於後。嗚呼。可不¶
慎歟。¶ 

** 賜李納王武俊等鐵券文¶ 
:PROPERTIES:
:TITID: QTWTIT09715
:PERSID: QTWAUT1316
:END:

維興元元年歲次甲子正月癸酉朔二日甲戌。皇帝咨爾¶
具官某。嗚呼。君者所以撫人。失於所撫則叛。下者所以奉¶
上。失於所奉則刑。各當其理。德用不擾。各違其分。亂於是¶
<pb:NFKB_QTW_p0464-15b>
生。朕德薄化淺。昧於君道。罔知省已。姑務責人。是以徵師¶
徂征。連歲靡息。惟爾以誠志之不達。反仄於厥衷。阻眾興¶
戎。結黨拒命。豈非上失於所撫。而下失於所奉與。書曰。萬¶
方有罪。罪在朕躬。我實不德。兆人何咎。俾廢其生業。離於¶
室家。陷於困窮。死於戰陣。老疾廢養。孤惸靡依。怨結蒼生。¶
感傷和氣。朕為人父母。得不愧於心哉。晨興以思。夕惕以¶
悼。粵自嗣位。迄今六載。天將悔禍。朕方覺悟。爾亦知眾心¶
之厭亂。思所以保安。叶於朕懷。若應符契。非天地合德。人¶
神合謀。將茂育㣥生。則何以臻此。朕是用上順天意。俯從¶ 
<pb:NFKB_QTW_p0464-16a>
人心。滌爾疵瑕。復爾爵位。坦然靡阻。君臣如初。功載鼎彞。¶
名藏王府。子孫代代。為國勳臣。河山帶礪。傳祚無絕。朕方¶
布大信。承天子人。若食其言。何以享國。嗚呼。其祗若明命。¶
用保無疆之休。¶ 

** 賜安西管內黃姓纛官鐵券文¶ 
:PROPERTIES:
:TITID: QTWTIT09716
:PERSID: QTWAUT1316
:END:

維貞元二年歲次丙寅八月丁巳朔三日已未。皇帝若曰。¶
咨爾四鎮節度管內黃姓纛官驃騎大將軍行左金吾衞¶
大將軍員外置同正員兼試太常卿頓啜護波支。惟爾乃¶
祖乃父。代服聲教。勤勞王家。勳書于鼎彞。族列于藩籍。爾¶
<pb:NFKB_QTW_p0464-16b>
克紹先祖之烈。而重之以忠貞。嗣守職官。祗若朝化。率其¶
種落。保我邊陲。丹誠向化。萬里如近。是用稽諸令典。錫以¶
券書。若金之堅。永代無變。子孫繼襲。作我藩臣。爾其欽承。¶
勿替休命。¶ 

** 策問博通墳典達於教化科¶ 
:PROPERTIES:
:TITID: QTWTIT09717
:PERSID: QTWAUT1316
:END:

皇帝若曰。朕承祖宗之鴻烈。獲主神器。任大守重。懼不克¶
堪。思與賢士大夫。共康理道。虛襟以佇。側席以求。而㣥議¶
紛然。所見異指。或牽古義而不變。或趨時會而不經。依違¶
以來。七年于茲矣。國制多缺。朕甚恧焉。今子大夫博習墳¶ 
<pb:NFKB_QTW_p0464-17a>
典。深明教化。褎然充舉。咸造于庭。其極思精心。以喻朕之¶
未寤。仲尼敘禮樂。刪詩書。修春秋。廣易道。六經之教。所尚¶
各殊。豈學者修行。理當區別。將聖人立意。本異宗源。施之¶
於時。孰為先後。考之於道。何者淺深。差次等倫。指明其義。¶
夫知本乃能通於變。學古所以行於今。今之教人。則異於¶
是。工祝陳禮樂之器。而不知其情。生徒誦禮樂之文。而不¶
試以事。欲人無惑。其可得耶。將革前非。固有良術。堯舜率¶
天下以義。比屋可封。桀紂率天下以暴。比屋可戮。然則上¶
之化下。罔或不從。而三仁四凶。較然自異。有教無類。豈虛¶
<pb:NFKB_QTW_p0464-17b>
言哉。作樂移風。聞諸昔典。夫至雅必淡。至音希聲。文侯列¶
國之賢君。猶曰則惟恐寐。矧彼流俗。其能化乎。將使天地¶
同和。災沴不作。黎人丕變。姦慝不萌。何施何為。以致於此。¶
王者制理。必因其時。故忠敬質文。更變迭救。三代之際。罔¶
不由之。自秦剗古法。漢雜霸道。紛綸干祀。王教不興。國家¶
接周隋之餘。俗未淳一。處都邑者。利巧而無恥。服田畝者。¶
朴野而近愚。尚文則彌長其澆風。復質又莫救其鄙俗。立¶
教之本。將安所從。自昔哲王。惟以三正互用。後之術士。乃¶
言五運相生。以漢應火行。則周為木德。禮稱尚赤。義例頗¶ 
<pb:NFKB_QTW_p0464-18a>
乖。永言於茲。莫識厥理。九流得失之論。歷代興亡之由。王¶
鄭識理之異同。公穀傳經之優劣。必精必究。用沃虛懷。¶ 

** 策問識洞韜略堪任將帥科¶ 
:PROPERTIES:
:TITID: QTWTIT09718
:PERSID: QTWAUT1316
:END:

皇帝若曰。朕遐觀典謨。詳求理道。三代之際。粲然可徵。未¶
嘗不文武並興。農戰兼務。故能居則足食。動則足兵。兵足¶
則威。食足則固。威則暴亂息。固則教化行。理國之本。實在¶
於此。秦漢已降。王制不修。選士廢射御之儀。教人無蒐狩¶
之禮。即戎者不知其稼穡。力本者罕習于干戈。於是異文¶
武之人。分農戰之道。守則乏食。征則鮮兵。歷茲千年。竟莫¶
<pb:NFKB_QTW_p0464-18b>
能復。抑知者蓋寡。將行之惟艱歟。朕念之甚勤。思繼前躅。¶
良以軍旅之士。役戍靡寧。勳庸既多。爵秩咸貴。俾服田畝。¶
慮興怨咨。仰給縣官。不可勝計。由是版圖日減。阡陌歲荒。¶
水旱小愆。廩餉咸竭。欲使軍人悅歸於耒耜。儒者兼達於¶
韜鈐。田萊盡耕。攻取必勝。誘人孔易。其術安施。王者之師。¶
本於立德。兵家之法。方務出奇。德以信成。奇以詐勝。理有¶
違反。將何適從。宋襄成列而敗軍。見嘉魯策。韓信決囊以¶
摧敵。取貴漢朝。然則喪國亡身。豈霸王之道。冒危乘厄。非¶
仁誼之心。所宜討論。以定裦貶。夫眾寡不敵。克必以謀。樂¶ 
<pb:NFKB_QTW_p0464-19a>
生下齊。孫子破楚。魏武之勝袁紹。宋高之滅姚浤。成敗之¶
由。備陳本末。古人有言曰。誅伐不可偃於天下。又曰。善為¶
國者。不師二端。異焉其有深旨。子房序次兵法。任宏論譔¶
軍書。指明異同。詳錄名氏。想聞商略。擇善而行。¶ 

¶
