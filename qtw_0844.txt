#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0843-19a> 
#+PROPERTY: JUAN 0844
欽定全唐文卷八百四十四¶ 

<pb:NFKB_QTW_p0844-01a>

* 許維岳¶ 
:PROPERTIES:
:PERSID: QTWAUT2256
:END:

維岳。後唐同光時人。¶ 

** 科舉額數請依長慶咸通事例狀¶ 
:PROPERTIES:
:TITID: QTWTIT17102
:PERSID: QTWAUT2256
:END:

伏見新定格文。三禮三傳。每科只放兩人。方今三傳一科五十餘人。三禮三十餘人。三史學究一十人。若每年止放兩人及一人。逐年又添初舉。縱謀修進。皆恐滯畱。臣伏見長慶咸通年放舉人。元無定式。又同光元年春牓。亦是一十三人。請依此例。以勸進修。¶ 

* 郭崇韜¶ 
:PROPERTIES:
:PERSID: QTWAUT2257
:END:

崇韜字安時。代州鴈門人。天祐中累擢中門副使。加檢校太保。守兵部尚書。充樞密使。梁亡。以佐命功代豆盧革行中書事。拜侍中。領鎮冀州節度使。進封趙郡公。賜鐵券。恕十死。莊宗討蜀。為招討使。蜀平之後。莊宗因讒。密詔繼岌檛殺之。¶ 

** 上陳情表¶ 
:PROPERTIES:
:TITID: QTWTIT17103
:PERSID: QTWAUT2257
:END:

臣聞底力辭封者。貞臣之至節。慢官速戾者。有國之常刑。其或任重材輕。智小謀大。縱君恩念舊。(闕一字)貽覆餗之譏。¶ 

<pb:NFKB_QTW_p0844-02a>

儻官業無章。何顯陟明之道。臣本轅(闕)小校。樗朽凡姿。在公雖歷於年深。臨事莫聞於日益。頃者皇帝陛下雄圖方運。陽德初潛。爰將整於規繩。乃俾司於機務。此際臣亦內循短淺。累具退陳。而陛下天睠不迴。國權堅付。在一時而難違重命。許五年而別選通人。邇來雖昧經綸。強施勤拙。至於戡夷巨孽。纘紹鴻基。雪三百年社稷深寃。立十九葉宗祊大事。皆謀從聖慮。斷在宸衷。兼列較之同心。非微臣之獨計。況今名昇台輔。任處樞衡。珥貂冕於朝端。統龍旌於閫外。恩榮有進。功德無稱。終憂即鹿之嫌。寧抑懸貆之刺。今則陛下功全報本。禮極配天。衣冠盡列於朝廷。名器自推於碩德。況臣才謨素寡。齒髮漸衰。以有限之精神。當無窮之事務。必須下傾肝血。上告天聰。冀勞逸之稍均。庶初終之可保。伏望陛下念臣不迨。察臣繇衷。其樞密使比列親班。實為要執。即復本朝規制。宜選內官掌臨。一則使權職有分。一則免心力俱耗。輒滋傾瀝。非敢闇欺。干犯冕旒。伏增隕越。¶ 

** 第二表¶ 
:PROPERTIES:
:TITID: QTWTIT17104
:PERSID: QTWAUT2257
:END:

臣以機務實繁。智力俱困。輒有聞天之請。願辭密地之權。¶ 

<pb:NFKB_QTW_p0844-03a>

豈謂聖旨俄宣。皇情未允。捧對而水湯滿腹。揣修而芒刺盈軀。臣以委質無材。受恩踰等。強展神扶之力。每懷曠敗之憂。自陛下委寄重難。纒綿歲序。臨事而退思補過。竭力而知無不為。陛下沿河料敵之時。對寨交鋒之日。臣若顧將丹素。堅有讓陳。不唯招避事之機。抑亦顯不忠之罪。況今元兇己殄。丕搆彌隆。圓丘陳報本之儀。寰海被無私之化。英髦星萃。俊邁雲臻。緬惟不迨之才。豈掩旁求之命。矧乃一身多疾。三處持權。捫心益懼於滿盈。持懷每虞於忝據。伏望陛下特迴睿照。迺悉煩襟。終乞輟此要樞。歸於內列。一則表大國有進賢之道。二則免微臣有竊位之名。干冒宸嚴。無任迫切。¶ 

** 第三表¶ 
:PROPERTIES:
:TITID: QTWTIT17105
:PERSID: QTWAUT2257
:END:

臣伏念朝廷起軍之際。陛下決於宸斷。撫臣背曰。此去必盪寇讎。可期清泰。事了之後。與卿一鎮。臣仰奉成算。固絕他疑。果賴神謀。尋平偽孽。今乾坤交泰。弓矢載櫜。徽章以正於母儀。嘉禮獲申於元子。須傾血懇。仰瀆宸嚴。但以密近之權。合歸重望。鈞衡之柄。宜屬通材。至於所領節旌。雖是陛下所許。伏緣鎮州在北。狂虜未除。慮有奔衝。須為控¶ 
<pb:NFKB_QTW_p0844-04a>
扼。亦希付於上將。所貴殿彼一隅。伏望陛下道極照臨。仁深覆載。念臣久司繁重。憫臣方在衰羸。退放居閒。俾從導養。臣無任祈天瀝懇之至。¶ 

** 條陳三銓事例奏¶ 
:PROPERTIES:
:TITID: QTWTIT17106
:PERSID: QTWAUT2257
:END:

臣伏見今年三銓選人并行事官等。內有冒名入仕。假蔭發身。或卜祝之徒。工商之類。既淄澠之一亂。諒玉石之寧分。蓋以偽朝已來。蠧政斯久。猾吏承寬而得計。非才行貨以自媒。上下相蒙。薰猶同器。遂使寒素者多遭排斥。廉介者翻至湮沉。不唯顯紊於官箴。抑亦頗傷於治本。近以注擬之後。送省之間。引驗而已有異同。僭濫而果招論訟。將敷至化。須塞倖門。臣欲請別降條流。特行釐革。許其潛相覺察。互有告陳。若真偽之能分。即賞刑之必舉。應見注授官員等。內有自無出身入仕。買覓鬼名告勅。及將骨肉文書。指改名姓。或歷任不足。妄稱失墜。押彼公憑。或假人蔭緒。托形勢論屬安排。參選所司。隨例注官者。如有人陳論。勘鞫不虛者。元論事人特議超奬。如未合格人或無名駮放者。便承偽濫人所授官資。其所犯人下所司簡格處分。如同保人知保內有冒名濫進之謀。亦許陳首。若遞相葢¶ 
<pb:NFKB_QTW_p0844-05a>
藏。被別人論告。並當駮放。其銓司闕頭人吏。如被形勢迫脅。主張踰濫選人。及自己不公。亦許陳首。並與放罪。若被人論告。當行朝典。兼恐見任官及諸道選人身死。多有不肖子孫將出身歷任告勅貨賣與人。自今後仰所在身死之處。並須申報本州。令錄事參軍於告勅上分明書身死月日。卻分付子孫。兼每年南曹及三銓停滯。多及周歲。致選人廣作京債。經費倍多。致其到官必不廉慎。此後至春來。並須公事了絕。若更逗畱。當加責罰。所有懼罪逃移者。仰所司具錄名姓申奏。請終身勿齒。兼牒本貫州縣。各令知悉。或有條流未盡處。仰所司簡長定格。別具條奏。¶ 

** 請奬獻書人奏¶ 
:PROPERTIES:
:TITID: QTWTIT17107
:PERSID: QTWAUT2257
:END:

伏以館司四庫藏書。舊日數目至多。自廣明年後。流散他方。宜示奬酬。俾申搜訪。伏乞委中書門下。再行勅命。遍下逐道。或有人家藏。能以經史百家之書進獻。數及四百卷已上者。請委館司點勘。無脫漏於卷軸。無重謺於篇題。比外寫劄精詳。裝飾周備。當據部帙聞奏。請量等級除官。仍仰長吏明懸牓示。即鄉校庠塾之業。漸闡皇風。金石絲竹之音。無虞墜典。¶ 

<pb:NFKB_QTW_p0844-06a>

** 對割鄆州和梁疏¶ 
:PROPERTIES:
:TITID: QTWTIT17108
:PERSID: QTWAUT2257
:END:

陛下不櫛沐。不解甲。十五餘年。欲雪國家讎恥。今已正尊號。始得鄆州尺寸之地。不能守而棄之。臣恐將士解體。將來食盡衆散。雖畫河為境。誰為陛下守之。臣嘗細詢康延孝以河南之事。度已料彼。日夜思之。成敗之機。決在今歲。梁今悉以精兵授段凝。決河自固。恃此不復為備。凝非將材。不足畏。降者皆言。大梁無兵。陛下若畱兵守魏。固保楊劉。自以精兵與鄆州合勢。長驅入汴。偽主授首。則諸將自降矣。不然。今秋不登。軍糧將盡。大功何由可成。諺曰。當道築室。三年不成。帝王應運。必有天命。在陛下勿疑耳。¶ 

* 郭廷誨¶ 
:PROPERTIES:
:PERSID: QTWAUT2258
:END:

廷誨。崇韜子。崇韜被誅。廷誨隨父死於蜀。¶ 

** 對祭闕頒誥判¶ 
:PROPERTIES:
:TITID: QTWTIT17109
:PERSID: QTWAUT2258
:END:

** 　所司有禮事不頒誥所由斷徒訴不伏¶ 
:PROPERTIES:
:TITID: QTWTIT17109
:PERSID: QTWAUT2258
:END:

於糾禮官。無辱祀典。欽若天地。肅恭神人。如何有司。失其頒誥。將季氏之待暗。失由也之質明。致使槱燎不供。難為魯祭。爟火無設。便乖漢典。宗伯或差於三望。太常乍闕於六宗。職此之由。而褻其守。天秩有禮。罔不克集。寘以徒坐。¶ 

<pb:NFKB_QTW_p0844-07a>

復何疑焉。¶ 

** 對復以冕服判¶ 
:PROPERTIES:
:TITID: QTWTIT17110
:PERSID: QTWAUT2258
:END:

** 　甲復以冕服御史糾其違失¶ 
:PROPERTIES:
:TITID: QTWTIT17110
:PERSID: QTWAUT2258
:END:

生也有涯。死而必復。苟或不率。克有常憲。故國備典訓。禮陳等威。虞人以具階崇。壯士以奉職顯。若禱其五祀。則事始東榮。或問以三號。而復行左轂。自適變通之要。夫何過差之有。惟甲何者。以冕而復。同鄶人之失德。刺起素冠。齊魯俗之虧喪。僭彰元毳。既非五等之列。須異九儀之品。何乃不類。祇自塵兮。非大猷是經。而峻簡斯糾。違失之禮。其難捨諸。¶ 

* 康延孝¶ 
:PROPERTIES:
:PERSID: QTWAUT2259
:END:

延孝。塞北部落人。梁開平乾化中自隊長積勞至部校。後唐同光中為捧日軍使兼南面招討指揮使檢校司空。守博州刺史。莊宗平汴。以功授檢校太保鄭州防禦使。賜姓名紹琛。二年遷保義軍節度使。三年討蜀。以為西南行營馬步軍先鋒排陣斬斫等使。蜀平。以西平王朱友謙伏誅。遂謀叛。自稱西川節度三州制置等使。都將何建崇擒斬之。¶ 

<pb:NFKB_QTW_p0844-08a>

** 對莊宗疏¶ 
:PROPERTIES:
:TITID: QTWTIT17111
:PERSID: QTWAUT2259
:END:

梁朝地不為狹。兵不為少。然主既暗懦。趙張擅權。內結宮掖。外納貨賂。段凝智勇俱無。專率斂行伍。以奉權貴。梁主不能專任將帥。嘗以近臣監之。進止可否。動為所制。近又聞欲數道出兵。令董璋趨太原。霍彥威寇鎮定。王彥章攻鄆州。段凝當陛下。決以十月大舉。臣竊觀梁兵。聚則不少。分則不多。願陛下養威蓄力。以待其分。帥精騎五千。自鄆州直抵大梁。擒其偽主。旬月之間。天下定矣。¶ 

* 竇夢徵¶ 
:PROPERTIES:
:PERSID: QTWAUT2260
:END:

夢徵。同州人。舉進士。仕梁歷校書郎。自拾遺召入翰林充學士。以論錢鏐謫掾東州。復召為學士。後唐莊宗入汴。貶沂州。量移宿州。天成初遷中書舍人。復入為翰林學士工部侍郎。卒贈禮部尚書。¶ 

** 祭故君文¶ 
:PROPERTIES:
:TITID: QTWTIT17112
:PERSID: QTWAUT2260
:END:

嗚呼。四海九州。天迴睠命。一女二夫。人之不幸。當革故以鼎新。若金銷而火盛。必然之理。夫何足競。¶ 

* 蕭頃¶ 
:PROPERTIES:
:PERSID: QTWAUT2261
:END:

頃字子澄。京兆萬年人。昭宗朝舉進士。累遷吏部員外郎。¶ 

<pb:NFKB_QTW_p0844-09a>

入梁歷給諫御史中丞禮部侍郎。尋以吏部侍郎拜中書門下平章事。後唐莊宗入立。貶登州司戶。量移濮州司馬。遷太子賓客。天成初以禮部尚書太常卿太子少保致仕。卒年六十九。贈太子少師。¶ 

** 議覆中書請祧懿祖奏¶ 
:PROPERTIES:
:TITID: QTWTIT17113
:PERSID: QTWAUT2261
:END:

歷代故事。沿革不同。蓋就所宜。期於合禮。事雖稽古。理亦從長。七廟之致享斯存。萬世之承基靡絕。禮分遠近。事究否臧。懿祖既遠於昭宗。創業又非於已力。儔諸列聖。可議祧遷。皇帝陛下道繼百王。德符三代。撥禍亂於艱難之際。救蒼生於交喪之秋。方啟洪圖。是崇宗祏。為四方之准的。稱萬國之照臨。中書所定祧遷。於議為允。請下所司施行。¶ 

** 覆准馬縞議奏¶ 
:PROPERTIES:
:TITID: QTWTIT17114
:PERSID: QTWAUT2261
:END:

伏見方冊所載。聖概斯存。將達蘋藻之誠。宜新楶梲之制。伏惟陛下以孝敬日躋之德。上合穹旻。秉恭儉罔怠之規。再康寰宇。爰臻至化。難抑時思。馬縞儒學優深。禮法明練。所奏果符於睿旨。載詳固叶於典經。臣等集議。其追尊位號及建廟都邑。則乞發自宸衷。特降制命。¶ 

* 王正言¶ 
:PROPERTIES:
:PERSID: QTWAUT2262
:END:

<pb:NFKB_QTW_p0844-10a>

正言。鄆州人。賀德倫鎮青州。表為推官。改觀察判官。後唐同光中累擢戶部尚書興唐尹。尋遷租庸使。守禮部尚書。明宗即位。求為平盧軍行軍司馬。卒於任。¶ 

** 請停北京宗廟議¶ 
:PROPERTIES:
:TITID: QTWTIT17115
:PERSID: QTWAUT2262
:END:

伏以宮室之制。宗廟為先。陛下卜雒居尊。開基御宇。龍樓鳳輦。式當表正之初。玉葉金枝。悉在股肱之列。事當師古。神必依人。北京先置之宗廟。不宜並設。竊以每年朝享。固有常儀。時日既同。神何所據。常聞近例。禮有從權。如神主已修。迎之藏於夾室。若廟宇已崇。虛之乃為常制。昔齊桓公之廟二主。禮無明文。古者師行。亦無遷於廟主。昔天后之崇鞏雒。悉謂非宜。漢皇之戀豐滕。事無所法。而況本廟故事。禮院具明。且雒邑舊都。嵩邱正位。當定鼎測圭之地。乃居衝處要之方。今則皇命承天。握圖纂祀。九州是務。四海為家。豈宜遠宮闕之居。建祖宗之廟。事虧可久。理屈從長。北京宗廟請停。¶ 

* 豆盧革¶ 
:PROPERTIES:
:PERSID: QTWAUT2263
:END:

革。同州人。唐末避地中山。唐亡。為王處直掌書記。轉節度判官。後唐莊宗即位。以宰相盧質薦。徵拜行臺左丞相。同¶ 
<pb:NFKB_QTW_p0844-11a>
光初拜平章事。天成初。諫官誣以縱田客殺人。貶辰州刺史。再貶陵州長流百姓。二年。詔逐處刺史監賜自盡。¶ 

** 田園帖¶ 
:PROPERTIES:
:TITID: QTWTIT17116
:PERSID: QTWAUT2263
:END:

大德欲要一居處。畿甸間舊無田園。鄜州雖有三兩處莊子。緣百姓租佃多年。累有令公大王書。請卻給還人戶。蓋不欲侵奪疲民。兼慮無知之輩。妄有影庇包役。¶ 

* 任圜¶ 
:PROPERTIES:
:PERSID: QTWAUT2264
:END:

圜。京兆三原人。唐末依李克用。歷代憲二郡刺史。莊宗承制。改潞州觀察判官。累遷工部尚書兼真定尹北京副畱守。明年。郭崇韜兼鎮。改行軍司馬。充北面水陸轉運使。同光三年入為工部尚書。天成初拜平章事。二年除太子少保致仕。出居磁州。為安重誨所害。清泰中制贈太傅。¶ 

** 請慶賀例貢馬價更以所在土產奏¶ 
:PROPERTIES:
:TITID: QTWTIT17117
:PERSID: QTWAUT2264
:END:

伏見蕃牧臣僚。每正至慶賀。例皆進馬。臣以捧日之心。貴申其忠孝。追風之步。必擇於馴良。備乘奉於帝車。資駔駿於天[:#AS-8D74:⿸广既]。伏見本朝舊事。雖以進馬為名。例多貢奉馬價。蓋道途之役。護養稍難。因此㣥方。久為定制。自今後伏請只許四夷。番國進駞馬。其諸道藩府州鎮。請依天復三年已¶ 
<pb:NFKB_QTW_p0844-12a>
前。許貢綾絹金銀。隨土產折進馬之值。所貴稍便貢輸。不虧誠敬。兼請約舊制。選孳生馬。分置監牧。俾飲齕而自遂。即騋牝之逾繁者。¶ 

