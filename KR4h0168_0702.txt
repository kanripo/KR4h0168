#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:KR4h0168_NKFB_0701-14a> 
#+PROPERTY: JUAN 0702
欽定全唐文卷七百二¶ 

<pb:KR4h0168_NKFB_0702-01a>
　李德裕(七)¶ 

** 請授王宰兼行營諸軍攻討使狀¶ 
:PROPERTIES:
:TITID: QTWTIT14118
:PERSID: QTWAUT1661
:END:

右。緣王茂元雖是將家。久習吏事。深入攻討。非其所長。訪¶
聞東畿自聞狂寇侵軼。尚未安定。茂元縱得痊復。且要留¶
鎮河陽。行營諸軍。須便有所委。茂元疾雖加重。朝廷亦免¶
他虞。前月二十九日延英面奉聖旨。亦以兩道節度同在¶
一處非便。臣等商量。望授王宰兼行營諸軍攻討使。如蒙¶
允許。望加劉沔張仲武招撫使例降黃敕處分。未審可否。¶ 

** 論石雄請添兵狀¶ 
:PROPERTIES:
:TITID: QTWTIT14119
:PERSID: QTWAUT1661
:END:
¶
<pb:KR4h0168_NKFB_0702-01b>

右。訪聞冀氏去潞州最近。纔二百里已下。於此進兵。最當¶
要害。翼城亦是大路。須備賊奔衝。石雄雖兵數已多。終是¶
分張處廣。(闕)須初允所請。方可責其成功。今緣西備蕃戎。¶
邊鎮不可抽減。向東抽發。又不及幾。訪聞奏事軍將張宏¶
慶云。陳許徐泗兵初到行營。軍外子弟有一萬人已上。緣¶
未有戰陳。聞不得已稍卻歸本道。今猶有少壯堪充戰卒¶
五六千人。皆是父子兄弟。人心齊一。臨時使用。絕勝諸軍。¶
冀氏去賊最近。石雄又至驍勇。假其兵力。事必速成。陛下¶ 
<pb:KR4h0168_NKFB_0702-02a>
方集大勳。不可更惜小費。臣等商量。望賜石雄義逸詔。令¶
與陳許徐泗軍外子弟各召二千人。並須揀少壯有武藝¶
堪入戰陣者充。仍望約陳許長行制度支權給衣糧。徐泗¶
緣有醬菜。望以兩處兵馬皆在行營。事體須同。不可獨給。¶
如蒙允許。望速賜詔示。¶ 

** 請問薄仲榮賊中事宜狀¶ 
:PROPERTIES:
:TITID: QTWTIT14120
:PERSID: QTWAUT1661
:END:

右。臣等昨於延英奏。請降中使問薄仲榮。生口四十人內。¶
幾人是赤頭郎。聖意以元逵之故。不欲更問。臣等商量。緣¶
薄仲榮是賊之心腹。必盡知謀計。終要遣使出城。勘問賊¶
<pb:KR4h0168_NKFB_0702-02b>
中兵馬多少。諸界布置防備何處。今欲入兵。何處最當要¶
害。兼問賊中人情。還思歸順否。直對鎮州押衙軍將。仔細¶
勘問。不要回避。必得事情。因此不妨便知生口赤頭郎數。¶
元逵知勘赤頭郎賊中事宜。必不疑慮。因此兼勘河陽魏¶
博生口。以此參驗必知。未審可否。¶ 

** 請問生口取賊計策狀¶ 
:PROPERTIES:
:TITID: QTWTIT14121
:PERSID: QTWAUT1661
:END:

右。伏以殘寇未平。須廣求良計。臣等苟有所見。則合上聞。¶
遠則韓信。近則李靖。皆臨刑免死。後立殊勛。忽有其人。亦¶
不可料。望令勘事中使宣問。如有奇計秘能。必取劉稹。或¶ 
<pb:KR4h0168_NKFB_0702-03a>
可以反間。令自相梟戮。及能設計取彼州縣。兼招得都頭¶
者。並仰速具事由聞奏。如計畫明切。便堪施行。即貸其死¶
命。令於諸軍敕命。不妨有可採錄。或助戎功。可否之間。在¶
於宸斷。¶ 

** 請諸道進軍狀¶ 
:PROPERTIES:
:TITID: QTWTIT14122
:PERSID: QTWAUT1661
:END:

右。緣王宰兵已深入。須取澤州。又恐賊於萬善向東衝突。¶
須更[:#AS-8864:⿺克寸]期齊進。正月六日。並是良辰。一日雖是歲首。亦合¶
軍機。緣軍在行營。歲日與常日無異。賊中有州縣村閭。隨¶
分必須作歲。乘其無備。必易成功。其兩日伏在聖明裁定。¶
<pb:KR4h0168_NKFB_0702-03b>
戎事尚密。所降中使。望計行程。令取事前兩日到行營即¶
待。又恐賊中困蹙。即自有變。望密詔王宰石雄義忠等。聞¶
彼有變。便須星夜兼進。先差專使與彼大將書。具云初經¶
變革。須得王師應接。以安人心。兵馬並不入潞州。只在三¶
數十里內下營。並不驚擾村閭。即當秋毫不犯。直須待立¶
功軍出潞州。新節度使入後。處置大段公事了。方得抽軍。¶
其元逵宏敬。緣隔山東。又恐漏洩此意。並望不賜詔示。如¶
蒙允許。望付翰林各賜詔處分。¶ 

** 論劉稹送款與李石狀¶ 
:PROPERTIES:
:TITID: QTWTIT14123
:PERSID: QTWAUT1661
:END:

<pb:KR4h0168_NKFB_0702-04a>

右。臣等得李石狀報。劉稹潛有款誠。伏以王師壓境。已是¶
六月。賊軍累經侵軼。頗肆猖狂。今事勢窮困。人心思變。因¶
此請命。冀逭靈誅。望詔李石且與李恬書。不得云已與奏¶
聞。但遣將兵屬直界首。方敢上聞。以此邀之。更觀旬月。仍¶
望詔元逵宏敬王宰石雄。便令齊入。切料旬朔之內。必有¶
變生。今饋運之費。計至春末並足。如二月以來。尚未殄滅。¶
然後議納其款。事亦不遲。如蒙允許。望付翰林各賜詔處¶
分。¶ 
¶
<pb:KR4h0168_NKFB_0702-04b>

** 請發河中馬軍五百騎赴振武狀¶ 
:PROPERTIES:
:TITID: QTWTIT14124
:PERSID: QTWAUT1661
:END:

右。臣德裕得忠順狀。請自至界上。親臨賊營。專看事機。首¶
為撲滅。緣當道軍馬數少。請軍馬一二千騎。臣等商量。緣¶
可汗移營。已近振武。忠順勇於戰鬬。必可指蹤。河中地閑。¶
馬軍有朔方舊法。都虞候(闕)川防戎。臣素所諳知。望發馬¶
軍五百騎。令王縱部赴振武。取忠順指揮。今當回鶻衰殘。¶
亦要及時驅逐。事有應變。不可憚煩。仍望賜絹一千八百¶
匹。內三百匹充職掌人優賞。以戶部物充。度支差綱發遣。¶
兼望令中使送。如蒙允許。望付翰林賜詔處分。兼詔示忠¶
順守志。其賜忠順狀。謹遵連封。未審可否。¶ 

<pb:KR4h0168_NKFB_0702-05a>

** 請遣使至天井冀氏宣慰狀¶ 
:PROPERTIES:
:TITID: QTWTIT14125
:PERSID: QTWAUT1661
:END:

右。臣等近訪聞賊中之計。只待林木陰合。以老王師。如此¶
遷延。必恐過夏。伏見元和中憲宗緣淮西久未成功。遣尚¶
書右丞許孟容至行營宣慰。令面詰責光顏重允。累取光¶
顏等及大將以下狀。皆請一個月內併賊。自後不敢逗留。¶
累破大城柵。憲宗又令梁守謙往。遂破郾城。續令裴度去。¶
竟破淮蔡。去秋李回唯至魏鎮兩道。王宰石雄並未有制¶
使宣慰。臣等商量。望令李回至天井冀氏宣慰。兼取王宰¶
<pb:KR4h0168_NKFB_0702-05b>
石雄及諸軍都頭兩道大將等狀。令具破賊期限聞奏。如¶
蒙允許。望令乘遞早發。未審可否。¶ 

** 奏晉州刺史李丕狀¶ 
:PROPERTIES:
:TITID: QTWTIT14126
:PERSID: QTWAUT1661
:END:

右。緣安義節管沙陀兵馬三十餘年。蕃人之心。最尚讐怨。¶
戰陣之際。固難隄防。李丕既不主兵。無以自衛。且令在州¶
綏緝。應接石雄。行營每欲進兵。與其謀度。不妨理郡。兼得¶
坐籌。如蒙允許。望各賜詔處分。未審可否。¶ 

** 李克勤請官軍一千二百人自引路取涉縣斷賊山東三州道路狀¶ 
:PROPERTIES:
:TITID: QTWTIT14127
:PERSID: QTWAUT1661
:END:

右。奉宣令臣等商量奏來者。臣等喚得王逢細問。王逢云。¶ 

<pb:KR4h0168_NKFB_0702-06a>

自領行營兵馬。便在榆社。並不到儀州。其涉縣道路遠近。¶
山川險阻。先不曾諳委。又恐李克勤所通涉縣多少。未得¶
諳實。今請於儀州置軍糧。迤邐下塞。兼側近捉生勘問。委¶
知涉縣無賊大兵鎮守。方可進軍。又云。榆社河東怯弱。終¶
不堪用。代山向北軍馬。王逢曾經使用。郎校精強。今來是¶
防秋時。請委節度使。除蔚州飛狐靈邱與幽州接界外。代¶
諸州軍量抽二千人即得。此二千人已敵榆社五千人。又¶
向北烽子約有一千人。敵已來極勁耐辛苦。一人敵十人。¶
<pb:KR4h0168_NKFB_0702-06b>
量抽五百人。將赴行營。每隊與十人五人。令陰入賊城。非¶
常得力。又云。李克勤與一千二百人無(闕)三百人已來堪¶
用。臣等商量。且差中使押領李克勤赴榆社。至晉州過日。¶
先召取李丕。與李克勤面議機計。審定入兵處所。錄取兩¶
本狀。一本封進。一本將與義忠。其所要兵馬多少。及進軍¶
時日。並委義忠與行營大將及克勤審細商量奏聞。如可¶
決行。須便應機速去。不要更待進止。即事得神速。免漏軍¶
機。如蒙允許。望賜義忠李丕詔處分。未審可否。¶ 

** 魏城入賊路狀¶ 
:PROPERTIES:
:TITID: QTWTIT14128
:PERSID: QTWAUT1661
:END:

右。伏以饋運支計。本約至五月。今若五月未平小寇。即須¶ 
<pb:KR4h0168_NKFB_0702-07a>
便過盛暑。臣等夙夜思慮。切要改張。石雄西面險阻。須得¶
王宰義忠深入。方可進軍。榆社兵甲未足。天井固難獨入。¶
以此故遂成因循。訪聞魏城絕當要害。向南十二里至狗¶
脊嶺。雖有小山。並無險阻。二十五里便至武鄉縣。直抵潞¶
州。便是平川。臣等訪問王逢。須得一萬精兵。方可前進。今¶
側近更無徵兵處。遠處又不及事。望降中使與石雄商量。¶
便將義武步兵萬人就義武馬軍。兼沙陀馬軍五百就榆¶
社沙陀。此外於中武部兵及河中衙隊共揀七千人。通約¶
似僅一萬人。并榆社宣武[:#AS-8862:⿱亠兊]海義武馬軍。都是一萬五千¶
<pb:KR4h0168_NKFB_0702-07b>
精兵。足得濟事。取魏武路直入。旬月必見成功。冀氏翼城¶
猶有一萬八千人。但令保險。又守城寨。權差供奉一人監¶
領。待石雄得武鄉後。即令冀氏翼城諸寨兵馬齊進。與石¶
雄合軍。仍委石雄與李丕同商量。如此穩便。即須排比今¶
月中旬末赴魏城。事貴神速。不得漏洩。¶ 

** 天井冀氏行營狀¶ 
:PROPERTIES:
:TITID: QTWTIT14129
:PERSID: QTWAUT1661
:END:

右。昨者初夏。頻請進軍。所冀未熱之時。便見次第。今炎毒¶
已甚。迫促稍難。殷宗伐鬼方。周公東征。皆三年乃[:#AS-8864:⿺克寸]。淮蔡¶
滄景。亦經四年。王者之師。以全取勝。急攻則狂賊得計。稍¶ 
<pb:KR4h0168_NKFB_0702-08a>
緩則賊勢日窮。况出內庫貨財。以資軍食。計量饋運。必及¶
冬間。緣兩道皆有供奉官。非惟節將心不敢安。難於擇便。¶
亦恐營柵甚暑。不易祇供。望賜詔各令且回。兼詔示王宰¶
石雄亦不可稍緩之意。但云時方炎暑。恐供奉在彼有妨¶
戎事。任卿自擇便利。不得安閒。¶ 

** 請准兵部依開元二年軍功格置跳盪及第一第二功狀¶ 
:PROPERTIES:
:TITID: QTWTIT14130
:PERSID: QTWAUT1661
:END:

　開元格臨陣對寇矢石未交先鋒挺入陷堅突眾賊徒¶
因而破敗者為跳盪¶ 

右。開元中酬跳盪功。止於武官及勳。比今日流例。即事校¶
<pb:KR4h0168_NKFB_0702-08b>
簿。其立跳盪功與格文相當者。不問軍將官健白身。便望¶
授監察御史。如已是御史者。超兩資授憲官。已至常侍大¶
夫者。臨時別望優與處分。其先鋒第一功。如有官者。便授¶
檢校將軍卿監。累官至賓客者。即授御史。其第二功。無官¶
者授(一作擢)檢校少卿監及中郎將。累官至賓客者。即與御¶
史。¶ 

　開元格跳盪功破賊陣不滿萬人所叙不得過十人若¶
萬人以上每一千人聽加一人其先鋒第一功所叙不¶ 
<pb:KR4h0168_NKFB_0702-09a>
得過二十人第二功所叙不得過四十人¶ 

右。三等立功人數。請依開元格收叙。如過此數。並望落下。¶ 

　開元格招得一萬人已上其頭首一人准跳盪功例一¶
千人已上准第一等例賊數不滿千人量差等處分¶ 

右。若依舊格。難有此例。今望招得一千人。便准跳盪例。五¶
百人准第一等例。五百人以下節級處分。¶ 

　開元格每獲一生酬獲人絹十疋¶ 

右。緣並無軍將官健等第。稍似不備。今請獲賊都頭。賞絹¶
三百疋。獲正兵馬使。賞絹一百五十疋。獲副兵馬使都虞¶
<pb:KR4h0168_NKFB_0702-09b>
候。賞絹一百疋。都虞候以上。仍並別酬官爵。如是官健。仍¶
優與職名。獲賊十將。賞絹七十疋。獲賊副將。賞絹三十疋。¶
獲賊赤頭郎及劉稹新召宅內突將。賞絹十疋。獲賊長行。¶
賞絹三疋。如是土團練鄉夫之類。不在此例。每獲生口。便¶
望令所獲人對中使點勘上歷。不得令有虛妄。其賞給時。¶
亦望令中使自對面分付。¶ 

　以前件開元格如前。臣等商量。緣比來大陣酬賞。只是¶
十將以上得官。其副將已上至長行。並無甄錄。今但與格¶
文相當。即便酬官。所冀盡沾渥澤。又緣每陣獲生。並¶ 
<pb:KR4h0168_NKFB_0702-10a>
有優賞。今據開元舊格。等級加恩。如此則頒賞有名。人心¶
知勸。如蒙允許。望各賜詔。仍封賞格。令牓示三軍。未審可¶
否。¶ 

** 奉宣石雄所進文書欲勘問宜商量奏來狀¶ 
:PROPERTIES:
:TITID: QTWTIT14131
:PERSID: QTWAUT1661
:END:

右。臣等商量。賀意比因楊弁作亂之時。已涉賊中言語。究¶
其蹤跡。必非循良。深知王宰不知為其詿誤。若不尋問。旬¶
月後王宰的自知。見朝廷隱忍。必懷憂負。又不一度明辨。¶
石雄轉有所疑。望付封晉絳所進賊中文書。詔示王宰及¶
守度。對王宰追賀意勘問。如審有潛報蹤由。便就行營按¶
<pb:KR4h0168_NKFB_0702-10b>
軍令。如涉曖昧。即令王宰差使押領送上都。其遊奕差替¶
聞奏。仍望詔示石雄。未審可否。¶ 

** 論赤頭赤心健兒等狀¶ 
:PROPERTIES:
:TITID: QTWTIT14132
:PERSID: QTWAUT1661
:END:

右。健兒等敢同元惡。久抗王師。比屋皆誅。未足塞責。然以¶
此軍忠義。未嘗失節。艱難已後。頻立戰功。赤頭赤心。皆是¶
賊妄立此名。以張聲勢。未必人皆敢勇。生死一心。所慮玉¶
石俱焚。善惡同棄。詔王宰石雄義逸國亮。許其自相糺出。¶
如是鄆州父兄子弟。及從諫處招到兇惡將健等。乘用兵¶
後為劉稹出死力戰鬬。先犯官軍毀罵行營節度使者。任¶ 
<pb:KR4h0168_NKFB_0702-11a>
自推出。即免累及平人。伏料如此號令。必不敢容蔽兇黨。¶
其合誅戮者。亦自甘心。昭示四方。稱朝廷弔人伐罪之意。¶
如蒙允許。望付翰林約此意詔示。未審可否。¶ 

** 論堯山縣狀¶ 
:PROPERTIES:
:TITID: QTWTIT14133
:PERSID: QTWAUT1661
:END:

右。臣等見鎮州奏事官梁居簡稱。城內並無禮於元逵兇¶
惡頭首。推出二十餘人。並梟戮訖。其餘皆懼殺戮。卻閉城¶
門。伏以寇孼既平。盡是國家城鎮。控制河朔。須存壘垣。豈¶
可更令元逵窮兵攻取。望中使賜城內將士勅書招携。各¶
令安堵。仍賜元逵詔。便令抽兵歸本道。并賜盧鈞詔。亦令¶
<pb:KR4h0168_NKFB_0702-11b>
自遣使安存。未審可否。¶ 

** 奏磁邢州諸鎮縣兵馬狀¶ 
:PROPERTIES:
:TITID: QTWTIT14134
:PERSID: QTWAUT1661
:END:

右件州縣兵馬。並准江淮諸道例。割屬本州收管。所有解¶
補。並委刺史自處置訖。(闕二字)如鎮遏十將以上。是軍中舊¶
將。兼有憲官。不願屬刺史者。並委盧鈞追上驅使。¶ 

** 潞磁等四州縣令錄事參軍狀¶ 
:PROPERTIES:
:TITID: QTWTIT14135
:PERSID: QTWAUT1661
:END:

右。緣地貧俸薄。無人情願。多是假攝。破害疲甿。望委吏部¶
於今年選人中。揀幹濟曾有績効人。稍優一兩任注擬。其¶
俸料待勘數到。續請商量聞奏。¶ 

<pb:KR4h0168_NKFB_0702-12a>

　以前並是積久之弊。且要改張。所冀刺史得主兵權。免¶
受牽制。官人皆由選擇。可委緝綏。既無軍頭干侵。自然得¶
施教化。臣等商量如前。未審可否。¶ 

** 論邢州狀¶ 
:PROPERTIES:
:TITID: QTWTIT14136
:PERSID: QTWAUT1661
:END:

右。邢州城門盧宏指稱。劉從諫安置昭義軍額。龍罡縣安¶
置邢州額。刺史李行循見在縣中安置。伏以朝廷制置。必¶
在正名。劉從諫曾不聞奏。擅自移改。臣等商量。邢州額望¶
依前於城安置。刺史便勒移入州內。如亭臺有僭侈處。並¶
<pb:KR4h0168_NKFB_0702-12b>
勒毀拆訖聞奏。龍罡縣依前充縣令理所。¶ 

** 巡邊使劉濛狀¶ 
:PROPERTIES:
:TITID: QTWTIT14137
:PERSID: QTWAUT1661
:END:

右。緣李回等稱。黠戛斯使云。今冬必欲就黑車子收回紇¶
可汗餘燼。切望國家兵馬應接。黠戛斯使回日。已賜勅書。¶
許令幽州太原天德振武。各於路邀截出兵。伏以控馭蕃¶
戎。最在誠信。既有期約。不可參差。須遣使臣。早為布置。其¶
劉濛便望靈武至天德振武取太原路赴京。兵力素全。番¶
人至衆。只要令先事揀練。兼修整器械。緣累年用兵。計所¶
闕者最是兵仗。早須為備。擬仍令代北諸軍鎮添補逃亡¶
官健。及點檢退渾沙陀等部落。樅樅排比。至防秋時。且各¶ 
<pb:KR4h0168_NKFB_0702-13a>
令於把頭烽內要害城鎮屯集。待知回鶻指的消息。即於¶
山外邀截。其天德自西受降城至振武穿陰山賊路。如有¶
要路削及添木石填塞處。早令下手修繕。仍於要路深掘¶
壕塹。多置陷馬坑。須防黠戛斯向北蹙逐。回鶻入塞唐突。¶
緣天德振武兩處兵力寡少。恐須臨時接借。望委劉濛與¶
節度防禦使仔細商量。據下切要聞。不得妄令申請。其幽¶
州兵馬至多。不得先令排比。待冬至初。續降中使賜詔。如¶
蒙允許。望付翰林約此意各賜詔處分。未審可否。¶ 

** 昭義軍事宜狀¶ 
:PROPERTIES:
:TITID: QTWTIT14138
:PERSID: QTWAUT1661
:END:
¶
<pb:KR4h0168_NKFB_0702-13b>

右。今日見石雄報狀。盧鈞因出城至斐村送兵馬。步軍遂¶
回旗刼掠。以此知盧鈞都不曉戎事。從前發遣兵馬。節度¶
使不合出子城。諸城門亦合先布腹心把捉。聞昭義軍中¶
畏懼石雄稍甚。如軍亂未定。且要石雄提挈精卒。自至澤¶
州。移牒索亂軍頭首。如送出首惡。其餘不問。計必當無事。¶
如指揮未定。且要分五百人。兼揀好將。鎮守端氏城。其端¶
氏城是劉從諫近年修築。非常牢固。去年劉稹阻命。安全¶
慶軍元在端氏。所以敢擾西界。今若分兵鎮守端氏。即翼¶
城盡無可虞。又恐亂軍潰散。於諸處刼殺。河陰兵馬。切不¶ 
<pb:KR4h0168_NKFB_0702-14a>
可抽。亦須稍加警備。石雄忠勇。思慮恐未周至。伏望賜密¶
詔處分。謹錄奏聞。¶ 

** 請先降使至党項屯集處狀¶ 
:PROPERTIES:
:TITID: QTWTIT14139
:PERSID: QTWAUT1661
:END:

右。伏以前代伐叛。皆須先諭文誥。倘未柔服。則當臨以兵¶
威。古人云。明其有罪。敵乃可服。緣党項自麟府鄜坊至於¶
太原。徧居河曲。種落實蕃。其間皆有善良。豈敢盡為暴害。¶
况北有殘虜。西有犬戎。使其貳心。終成邊隙。切要存以大¶
信。示以優恩。撫納不悛。然加顯戮。便須擒盡首惡。永絕禍¶
根。如此則朝廷誅之有名。彼亦無怨。臣等商量。望差給舍¶
<pb:KR4h0168_NKFB_0702-14b>
一人。令邊鎮出兵護送。且至叱利鎮城下。密召酋長。喻以¶
國恩。問其屯兵事由。有何冤屈。既命親王為帥。又有巡院¶
監察。只合詣闕伸冤。豈可便興師旅。殘毀城戍。焚村閭。百¶
姓何辜。受此塗炭。其首謀逆叛及打破邠寧鹽州界城堡¶
罪人。並須分別送出。仍須自本族酋長。不特是族內平人。¶
善惡既分。邊境寧靜。即且為容忍。待之如初。若不送罪人。¶
猶敢嘯聚。必當大兵誅討。他日不得有詞。如蒙允許。臣等¶
續揀擇使臣聞奏。仍望付翰林約此意撰勅書。未審可否。¶ 

<pb:KR4h0168_NKFB_0702-15a>

** 論鹽州屯集党項狀¶ 
:PROPERTIES:
:TITID: QTWTIT14140
:PERSID: QTWAUT1661
:END:

右。党項久為劫盜。須示嚴刑。比者且務含容。猶可待之恩¶
信。今者自知惡稔。朝廷將欲剪除。必恐轉不自安。更懷奸¶
計。出師則鳥散山谷。抽兵則蟻聚塞垣。日徃月來。漸成邊¶
患。望賜王釗士幹詔。及其屯集未散。速令攻討。如已退散。¶
則須乘此兵力。驅出南山。其打破城堡及於叱利鎮屯集¶
者。即且驅出。令於平夏放牧。不得更過山險。切須分別詳¶
審。不得枉及無辜。務令邊塞永清。商旅無滯。冀因此舉。盡¶
<pb:KR4h0168_NKFB_0702-15b>
獲叛徒。未審可否。¶ 

** 討襲回鶻事宜狀¶ 
:PROPERTIES:
:TITID: QTWTIT14141
:PERSID: QTWAUT1661
:END:

右。臣頻奉聖旨。緣回鶻漸逼把頭烽。早須討襲。兼如何取¶
得公主者。臣久經思慮。非不精詳。回鶻皆騎兵。長於野戰。¶
若在磧鹵。難與交鋒。雖良將勁卒。無以制勝。臣比聞戎虜¶
不解攻城。則知除馬上馳突。其佗並不慣習。臣料必無遊¶
奕伏道。又未會斫營。倘令石雄以義武馬軍一千騎。兼揀¶
退渾一千騎。精選步卒。以為羽翼。銜枚夜襲。必易成功。臣¶
夙夜籌度。無出此計。如以為允。伏望各賜密詔處分。臣伏¶
望留中不出。¶ 

<pb:KR4h0168_NKFB_0702-16a>

** 論幽州事宜狀¶ 
:PROPERTIES:
:TITID: QTWTIT14142
:PERSID: QTWAUT1661
:END:

右。臣伏見報狀。見幽州雄武軍使張仲武已將兵馬赴幽¶
州。雄武軍使今日奏事官吳仲舒到臣宅。臣扶疾與之相¶
見。細問雄武。只有兵士八百人在。此外更有土團子弟五¶
百人。臣問兵馬至少。如何去得。仲舒答臣云。只繫人心歸¶
向。若人心不從。三萬人去亦無益。據此說。即是仲武得幽¶
州人心。又云。張絳初處置陳行泰之時。已曾喚仲武。欲讓¶
與留務。是衙門內一二百人未肯。仲武行至昌平縣。去幽¶
<pb:KR4h0168_NKFB_0702-16b>
州九十里。卻令歸鎮。臣又問萬一入不得。即有何計。仲舒¶
云。幽州軍糧並貯在媯州。及向北七鎮。若萬一入未得。郤¶
於居庸關守險。絕其糧道。幽州自存立不得。伏以陳行泰¶
張絳。皆是邀求符節。固不可比。仲武先布款誠。候朝廷指¶
揮。因此拔用。必能盡節。加之恩寵。亦似有名。緣在假未獲¶
面奏。謹先密奏。伏望留中不出。¶ 

** 論田㣥狀¶ 
:PROPERTIES:
:TITID: QTWTIT14143
:PERSID: QTWAUT1661
:END:

右。臣數日來竊聞外議云。田肇緣田㣥抵法。不食而終。義¶
動人倫。無不傷嘆。伏見後漢時。河間尹入潁川人史玉皆¶
坐殺人當死。尹次兄初史玉母渾皆詣官曹求代其命。因¶ 
<pb:KR4h0168_NKFB_0702-17a>
縊而物故。漢帝哀之。並赦其死。既有故事。敢不密陳。臣若¶
於中書公論。必外為人傳說。臣對諸宰臣不敢議及此事。¶
今手狀陳奏。實願發自天慈。必冀中外人心。無不感說。臣¶
與田肇兄弟。唯識其面。未嘗交言。班行具知。非敢謬妄。况¶
臣年近六十。位忝上公。唯願竭肺肝。上裨聖德。豈敢稍涉¶
情故。罔惑聖聰。此伏願留中不出狀。¶ 

** 論劉稹狀¶ 
:PROPERTIES:
:TITID: QTWTIT14144
:PERSID: QTWAUT1661
:END:

右。臣適見度支報狀。王宰已似納其情款。發使之時。不以¶
先聞。便受表章。欲自擅招撫之功。昔韓信破田榮。李靖擒¶
<pb:KR4h0168_NKFB_0702-17b>
頡利。皆是納降之後。潛兵掩襲。只可令王宰失信。豈可損¶
朝廷武威。建立奇功。實在今日。必不可以太原小擾。失此¶
事機。緣內養尋常充使。恐節將未便承稟。伏望降供奉官。¶
今日便赴行營。自首進軍。掩其無備。兼許三軍倘立殊勳。¶
必比諸軍倍加賞賜。如劉稹已出潞府。須令全家面縛。兼¶
郭誼劉公直張谷陳揚庭李仲京等。面縛即受領。如劉稹¶
自來。卻令送回。輒不敢受。兼要降供奉官至晉絳行營。密¶
諭石雄。若王宰已納劉稹。即石雄無功可紀。累經大陣。自¶
當矢石。垂成之際。須自取奇功。便看齊入。勿失此便。¶ 

<pb:KR4h0168_NKFB_0702-18a>

** 太原狀¶ 
:PROPERTIES:
:TITID: QTWTIT14145
:PERSID: QTWAUT1661
:END:

右。太原只自貧虛。犒賞不足。從前人心忠順。况一千五百¶
人。豈足為事。必不可姑息寬縱。况兵事未罷。深慮所在動¶
心。望賜李石詔。且令身赴行營。於側近徵兵討亂。兼遣義¶
忠卻赴太原。許罪其首惡。其餘一切不問。若兵力可及。便¶
須翦戮。頃年張延賞在西川。因張朏作亂。走至漢州。卻得¶
入成都。今令李石且依有兵處卻入。則不損朝廷威命。兼¶
不妨榆社有兵。望降使處分。¶ 
¶
<pb:KR4h0168_NKFB_0702-18b>

　以前件。臣緣假日。兵機切速。不暇與李紳等參議。謹密¶
狀奏聞。如蒙允許。便望今日。¶ 

** 論鎮州奏事官高迪陳意見二事狀(請官軍回避偷兵處不戰)¶ 

:PROPERTIES:
:TITID: QTWTIT14146
:PERSID: QTWAUT1661
:END:

右。高迪稱。賊中更無他計。只是潛抽兵併向一處排陣。引¶
官軍索戰。官軍即須探知。若攻城寨來。即要與戰。如不來。¶
並不要將兵逼逐。緣偷兵併來。停住三日不得。即須卻歸¶
本處。但三四數度不與戰。即賊知官軍覺其情計。自然喪¶
氣。如此不得便宜。後必軍人別有變故。每度出軍排陣。官¶
軍便逼逐與鬬。皆是落賊奸計。一度小得便宜。後知官軍¶
三個月瘡痍未復。即撤兵又向別處。切要王宰石雄義忠¶ 
<pb:KR4h0168_NKFB_0702-19a>
常密遣細作探知。偵知諸處抽兵來。即不要戰。知抽兵卻¶
兵虛處。即入兵攻討。但常如此支敵。萬萬不落便宜。¶ 

** 第二狀¶ 
:PROPERTIES:
:TITID: QTWTIT14147
:PERSID: QTWAUT1661
:END:

右。高迪稱。鎮州魏博兵馬至多。並未分得賊勢。緣不離舊¶
處下營一兩個月。一度將兵深入。燒掠村閭。驅討牛馬。與¶
乞火相類。賊中並固守城邑。外有村閭牛馬。賊亦不惜。今¶
須令鎮州兵馬移軍下寨。扼其要害。每移三二十里即得。¶
魏博即須令早過漳河。若且如今日下營處。賊中都未忙¶
忽。灼然分賊勢未得。又云。河北節度使朝廷若會其情。甚¶
<pb:KR4h0168_NKFB_0702-19b>
易驅使。每賜詔。切要好言語優獎。彼此不要令知。與元逵¶
詔。即須云一切委任元逵。與宏敬詔。即云一切委任宏敬。¶
但稍示親信。必自盡心。¶ 

　以前謹具如前。高迪雖是河北軍將。臣每度與言。頗似¶
忠信。盡望付翰林。約此意賜元逵宏敬王宰石雄義忠詔。¶
所冀速平殘寇。謹錄奏聞。¶ 

¶
