#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0664-24a> ¶¶¶¶
#+PROPERTY: JUAN 0665
欽定全唐文卷六百六十五¶ 

<pb:NFKB_QTW_p0665-01a>
　白居易(十)¶ 

** 與茂昭書¶ 
:PROPERTIES:
:TITID: QTWTIT13326
:PERSID: QTWAUT1601
:END:

勅茂昭。王日興至。省所奏。今月十八日大破賊眾一萬七¶
千人。幷擒斬收獲訖者。具悉。卿親率勁兵。誓平妖寇。竭股¶
肱之力。中有奇謀。勵父子之軍。前無強敵。故能深入賊境。¶
大破兇徒。殺傷既多。俘獲亦廣。具詳奏報。備見忠勞。眷屬¶
之懷。發於寤嘆。將士等各懷勇烈。同忿寇讎。激於眾心。致¶
此殊效。况荷戈於炎暑之際。奮身於鋒刃之間。永念於茲。¶
未嘗暫忘。故令宣慰。宜幷悉之。¶ 
¶
<pb:NFKB_QTW_p0665-01b>

** 與昭義節度親事將士等書¶ 
:PROPERTIES:
:TITID: QTWTIT13327
:PERSID: QTWAUT1601
:END:

勅昭義軍節度下親事將士等。盧從史受恩至重。負國至¶
多。眾所不容。追令赴闕。朕以誤曾任使。貴全始終。今則止¶
於貶官。此蓋曲從寬典。卿等抱忠懷義。朕所素知。頃以諸¶
營同事從史。三軍一體。俱是王臣。既不相干。又能自効。朕¶
方優賞。以酬功勳。何至不安。有此疑懼。必恐從史已追之¶
後。元陽未到之間。卿等當營。乍無主將。或被外人扇誘。令¶
眾意憂疑。勢使之然。事非獲已。朕雖在此。遠見軍情。料卿¶ 
<pb:NFKB_QTW_p0665-02a>
本心。必無此意。况元陽勤儉恤下。寬厚愛人。久在河陽。甚¶
近澤潞。元陽臧否。卿等合諳。以卿忠義之軍。故擇仁賢為¶
帥。已有詔示。宣諭元陽。若到行營。一無所問。乃至將士家¶
口。亦令優䘏安存。卿復何憂。必得其所。况昭義將士艱難¶
以來。保守忠貞。未嘗虧失。天下稱嘆。卿亦自知。又卿父母¶
妻兒。家田墳墓。一物以上。竝在潞州。頃刻之間。豈忍便棄。¶
朕之此語。卿宜細思。各相勉諭。同保忠順。計元陽已合到¶
彼。卿等便聽元陽指麾。想卿等心。必副朕意。故令宣慰。竝¶
宜知悉。¶ 
¶
<pb:NFKB_QTW_p0665-02b>

** 與恒州節度下將士書¶ 
:PROPERTIES:
:TITID: QTWTIT13328
:PERSID: QTWAUT1601
:END:

勅成德軍節度下將士等。朕以王者之道。與物無私。若違¶
命執迷。則罔有容捨。若知非改悔。則無不含宏。不窮無告¶
之人。不塞自新之路。頃屬姦臣從史。謀構異端。致使恒陽。¶
隔於恩外。六郡之地。皆廢農桑。三軍之人。竝懼鋒鏑。每一¶
念至。中心惻然。今卿等繼獻表章。遠輸誠款。省承宗之勤¶
懇。艱阻其情。思武俊之功勞。不能無念。况事因詿誤。而理¶
可哀矜。今已降制書。各從洗雪。承宗仍復舊官爵。充恒冀¶
深趙德棣六州觀察使成德軍節度使。將士等官爵實封。¶ 

<pb:NFKB_QTW_p0665-03a>

竝宜仍舊。待之如初。卿等各宜協力同心。知恩感德。共保¶
終始。稱朕意焉。故令宣慰。宜竝知悉。¶ 

** 與吐蕃宰相鉢闡布勅書¶ 
:PROPERTIES:
:TITID: QTWTIT13329
:PERSID: QTWAUT1601
:END:

勅吐蕃宰相沙門鉢闡布。論與勃藏至。省表及進奉。具悉。¶
卿器識通明。藻行精潔。以為真實合性。忠信立誠。故能輔¶
贊大蕃。叶和上國。宏清淨之教。思安邊陲。廣慈悲之心。令¶
息兵甲。既表卿之遠畧。亦得國之良圖。况朕與彼蕃。代為¶
甥舅。兩推誠信。共保始終。覽卿奏章。遠叶朕意。披閱嘉嘆。¶
<pb:NFKB_QTW_p0665-03b>
至於再三。所議割還安樂秦原等三州事宜。已具前書。非¶
不周細。及省來表。似未指明。將期事無後艱。必在言有先¶
定。今信使往來無壅。疆場彼此不侵。雖未申以會盟。亦足¶
稱為和好。必欲復修信誓。即須重畫封疆。雖兩國盟約之¶
言。積年未定。但三州交割之後。剋日可期。朕之衷情。卿之¶
志願。俱在於此。豈不勉歟。又緣自議三州已來。此亦未發¶
專使。今者贊普來意。欲以再審此言。故遣信臣。往諭誠意。¶
即不假別使。更到東軍。此使已後應緣盟約之事。如其間¶
節目未盡。更要商量。卿但與鳳翔節度使計會。此已處分。¶
令其奏聞。則道路非遙。往來甚易。頗為便近。亦冀速成。更¶ 
<pb:NFKB_QTW_p0665-04a>
待要約之言。皆已指定。封疆之事。保無改移。即蕃漢俱遣¶
重臣。然後各將成命。事關久遠。理貴分明。想卿通才。當稱¶
朕意。曩者鄭叔矩路泌。因平涼盟會。沒落蕃中。比知叔矩¶
已亡。路泌見在。念茲存沒。每用惻然。今既約以通和。路泌¶
合令歸國。叔矩體骨。亦合送還。表明信誠。兼亦在此。其論¶
與勃藏等尋到鳳翔。舊例未進表函。節度不敢聞奏。自取¶
停滯。非此稽畱。昨者方進表函。旋令召對。今便發遣。更不¶
遲迴。仍令與祠部郎中兼御史中丞徐復及中使劉文璨¶
等同往。其餘事宜。已具與贊普書內。卿宜審於謀議。速副¶
<pb:NFKB_QTW_p0665-04b>
誠懷。兼有少信物賜卿。具如別錄。至宜領也。冬寒。卿比平¶
安好。遣書指不多及。¶ 

** 與吐蕃宰相尚綺心兒等書¶ 
:PROPERTIES:
:TITID: QTWTIT13330
:PERSID: QTWAUT1601
:END:

勅吐蕃宰相尚綺心兒等。論思諾悉至。省表幷進奉。具悉。¶
卿等才器特茂。識畧甚明。仗義立身。資忠事主。上佐贊普。¶
下康黎元。以尋盟納款為謀。繼好息人為請。是卿上策。叶¶
朕中心。每覽表章。輒用嘉嘆。朕與彼蕃國。代為舅甥。日結¶
恩信。自論盟會。頗歷歲時。常欲速成。以為永好。雖誠明之¶
內。彼此無疑。而言約之間。往復未盡。今故畧收來意。重示¶ 
<pb:NFKB_QTW_p0665-05a>
所懷。想卿通明。當所鑒悉。河隴之地。國家舊封。論州郡則¶
其數頗多。計年歲則沿來甚近。既通和好。悉合歸還。今者¶
捨而不言。豈是無心愛惜。但務早成盟約。所以唯言三州。¶
則沒於彼者甚多。歸於此者至少。猶合推於禮讓。豈假形¶
於言詞。來表云。此三州非創侵襲。不可割屬大唐來。且此¶
本不屬蕃。豈非侵襲所得。今是却歸舊管。何引割屬為詞。¶
去年論與勃藏來。即云覆取進旨。贊普便請為定。今兩般¶
使至。又云比之小務未合。首而論之。前後既有異同。信使¶
徒煩來去。雖欲速為盟會。其如無所適從。靜言二三。固不¶
<pb:NFKB_QTW_p0665-05b>
在此。若論和好。即今各無侵軼。己同一家。若議修盟。即須¶
重定封疆。先歸三郡。若三郡未復。兩界未分。即是未定封¶
疆。憑何以為要約。彼若吝惜小事。輕易遠圖。未能修盟。且¶
務通好。至於信使一往一來。但令疎數得中。足表情意不¶
絕。彼有要事。即令使來。此有要事。亦令使往。若封境之上。¶
小小事意。但令邊頭節度兩處計會商量。則勞費之間。彼¶
此省便。前般蕃使論悉吉贊至。緣盟約事大。須審商量。未¶
及發遣。後使雖是兩般。所論只緣一事。故令相待。今遣同¶
歸。在於日時。亦未淹久。所送鄭叔矩及路泌神柩及男女¶ 
<pb:NFKB_QTW_p0665-06a>
等。竝已到此。良用惻然。厚贈遠歸。深嘉來意。其劉成師原¶
非劉闢子姪。本是成都郡人。已令送還本貫。其餘事目。竝¶
在贊普書中。卿等宜審參量。以副朕意。使迴之日。可備奏¶
聞。今遣兼御史中丞李銛及中使與迴使同往。各有少信¶
物。具如別數。至宜領之。秋涼。卿等各得平安好。遣書指不¶
多言。¶ 

** 與新羅王金重熙等書¶ 
:PROPERTIES:
:TITID: QTWTIT13331
:PERSID: QTWAUT1601
:END:

勅新羅王金重熙。金獻章及僧沖虛等至。省表兼進獻及¶
進功德幷陳謝者。具悉。卿一方貴族。累葉雄才。仗忠孝以¶
<pb:NFKB_QTW_p0665-06b>
立身。資信義而為國。代承爵命。日慕華風。師旅叶和。邊疆¶
寧泰。况又時修職貢。歲奉表章。進獻精珍。忠勤竝至。功德¶
成就。恭敬彌彰。載覽謝陳。益用嘉嘆。滄波萬里。雖隔於海¶
東。丹慊一心。每馳於闕下。以茲嘉尚。常屬寢興。勉宏始終。¶
用副朕意。今遣金獻章等歸國。幷有少信物。具如別錄。卿¶
母及幷副王宰相已下。各有賜物。至宜領之。冬寒。卿比平¶
安好。卿母比得和宜。官吏僧道將士百姓等各加存問。遣¶
書指不多及。¶ 

** 與驃國王雍羌書¶ 
:PROPERTIES:
:TITID: QTWTIT13332
:PERSID: QTWAUT1601
:END:

<pb:NFKB_QTW_p0665-07a>

勅驃國王雍羌。卿性宏毅勇。代濟貞良。訓撫師徒。鎮寧邦¶
部。欽承王化。思奉朝章。得睦隣之善謀。秉事大之明義。又¶
令愛子。遠赴闕庭。萬里納忠。一心稟命。誠信彌著。嘉想益¶
深。今授卿檢校太常卿。幷卿男舒難陀那及元佐摩訶思¶
那等二人。亦各授官誥往。至宜領之。此所以表卿勳勤。申¶
朕恩禮。敬受新命。永為外臣。勉宏令圖。以副遐矚。今有少¶
信物。具如別錄。想宜知悉也。冬寒。卿比平安。官吏百姓等¶
竝存問之。遣書指不多及。¶ 
¶
<pb:NFKB_QTW_p0665-07b>

** 與南詔清平官書¶ 
:PROPERTIES:
:TITID: QTWTIT13333
:PERSID: QTWAUT1601
:END:

勅南詔清平官段諾突李附覽爨何棟尹輔首段谷普李¶
異傍鄭蠻利等。段史倚至。知異牟尋喪逝。朕以義重君臣。¶
情深軫悼。卿等哀慕所切。當何可任。又知閤勸繼業撫人。¶
輸誠奉教。蒸蒸咸乂。封部獲安。皆是卿等同竭忠謀。佐成¶
休績。永言及此。嘉慰良深。勉終令圖。以嗣遐矚。今遣諫議¶
大夫兼御史中丞段平仲持節冊命閤勸。想當悉之。卿等¶
各有少信物。具如別錄。至宜領也。春寒。卿等各得平安好。¶
遣書指不多及。¶ 

** 與回鶻可汗書¶ 
:PROPERTIES:
:TITID: QTWTIT13334
:PERSID: QTWAUT1601
:END:

<pb:NFKB_QTW_p0665-08a>

皇帝敬問回鶻可汗。夏熱。想比佳適。可汗有雄武之姿。英¶
果之畧。統制諸部。君長一方。纂承前修。繼守舊好。故得邑¶
落蕃盛。士馬精強。連挫西戎。永藩中夏。况嚮風之義。每勤¶
於朝聘。事大之敬。常見於表章。動皆由衷。言必合禮。朕所¶
以深嘉忠款。追想風規。至於寢興。不忘嘆矚。勉宏令德。用¶
副誠懷。達覽將軍等至。省表。其馬數共六千五百匹。據所¶
到印納馬都二萬匹。都計馬價絹五十萬匹。緣近歲以來。¶
或有水旱。軍國之用。不免闕供。今數內且方圓支二十五¶
<pb:NFKB_QTW_p0665-08b>
萬匹。分付達覽將軍。便令歸國。仍遣中使送至界首。雖都¶
數未得盡足。然來使且免稽畱。貴副所須。當悉此意。頃者¶
所約馬數。蓋欲事可久長。何者。付絹少則彼意不充。納馬¶
多則此力致歉。馬數漸廣。則欠價漸多。以斯商量。宜有定¶
約。彼此為便。理甚昭然。况與可汗禮在往來。義存終始。親¶
隣既通於累代。思好益厚於往時。所以萬里推誠。期於一¶
言見信。遠思明智。固體朕心。其東都太原置寺。此令人勾¶
當。事緣功德。理合精嚴。又有彼國師僧。不必更勞人檢校。¶
其見撚拓勿施鄔達於等。今竝放歸。所令帝德將軍安慶¶
雲供養師僧。請住外宅。又令骨都祿將軍充檢校功德使。¶ 

<pb:NFKB_QTW_p0665-09a>

其安立請隨班次放歸本國者。竝依來奏。想宜知悉。今賜¶
少物。具如別錄。內外宰相及判官摩尼師等。竝各有賜物。¶
至宜准數分付。內外宰相官吏師僧等竝存問之。遣書指¶
不多及。¶ 

** 與金陵立功將士等勅書¶ 
:PROPERTIES:
:TITID: QTWTIT13335
:PERSID: QTWAUT1601
:END:

勅浙西立功將士等。朕自臨寰宇。已再逾年。以忠恕牧萬¶
人。以恩信馭百辟。動必思於䘏隱。靜無忘於泣辜。庶乎馴¶
致小康。寖興大道也。李錡因緣屬籍。踐歷官常。包藏禍心。¶
<pb:NFKB_QTW_p0665-09b>
素懷梟獍之性。彰露凶德。忽發豺狼之聲。朕念以宗枝。務¶
於容貸。諭以迷復。卒無悛心。而乃保界重江。竊弄凶器。抗¶
拒朝命。驅脅師人。背德欺天。亂常干紀。蜂蠆之毒。流於郡¶
縣。犬彘之行。肆於閨門。惡稔禍盈。親離眾叛。人神共棄。天¶
地不容。卿等忠憤闇彰。義勇潜發。變疾風雨。謀先鬼神。中¶
推赤心。前蹈白刃。率其膂力。死命於軍前。擒其兇魁。生致¶
於闕下。廓千里之沴氣。濟一方之生人。誠感君親。義激臣¶
子。臨危見不奪之節。因事立非常之功。予嘉乃誠。一念三¶
嘆。至於圖勞懋賞。詢事策勳。各有等差。續當處分。故先宣¶
慰。宜竝悉之。冬寒。卿等各得平安好。遣書指不多及。¶ 

<pb:NFKB_QTW_p0665-10a>

** 答李遜等謝恩令附入屬籍表¶ 
:PROPERTIES:
:TITID: QTWTIT13336
:PERSID: QTWAUT1601
:END:

卿先父頃逢多難。嘗立大功。每想忠勞。豈忘存歿。念先臣¶
之績。雖書名於太常。推同姓之恩。更附籍於宗正。俾增榮¶
於一族。兼延寵於九原。卿等或詩禮承家。或弓裘奉業。咸¶
鍾新命。慶屬本枝。省所謝陳。深嘉誠懇。¶ 

** 批李夷簡賀御撰君臣事迹屏風表¶ 
:PROPERTIES:
:TITID: QTWTIT13337
:PERSID: QTWAUT1601
:END:

朕思求理化。親閱典墳。至於去邪納諫之規。勤政慎兵之¶
誡。取而作鑒。書以為屏。與其散在圖書。心存而景慕。不若¶
<pb:NFKB_QTW_p0665-10b>
列之繪素。目覩而躬行。庶將為後事之師。不獨觀古人之¶
象。卿詞彰恭順。義見忠規。省覽再三。深叶朕意。所賀知。¶ 

** 批百寮嚴綬等賀御撰屏風表¶ 
:PROPERTIES:
:TITID: QTWTIT13338
:PERSID: QTWAUT1601
:END:

朕烈祖太宗。以古為鏡。用輔明聖。實臻理平。垂作孫謀。每¶
懼乎失墜。取為殷鑒。遂飾之丹青。至若明君直臣。前言往¶
事。森然在目。如見其人。論列是非。既庶幾為座隅之誡。發¶
揮獻納。亦足以開臣下之心。况卿等職在儀刑。政當補察。¶
各勤所任。共副茲懷。所賀知。¶ 

** 答杜兼謝授河南尹表¶ 
:PROPERTIES:
:TITID: QTWTIT13339
:PERSID: QTWAUT1601
:END:

卿文通吏道。學達政源。凡歷官常。輒聞績効。觀能以授。俾¶ 
<pb:NFKB_QTW_p0665-11a>
亞理於三川。見可而遷。宜專臨其一府。盡委封畿之政。仍¶
兼運漕之權。歲時之間。佇有勤効。勉恭爾職。重副予懷。所¶
謝知。¶ 

** 答段祐等賀冊皇太子禮畢表¶ 
:PROPERTIES:
:TITID: QTWTIT13340
:PERSID: QTWAUT1601
:END:

朕祗膺統序。恭守典常。爰推至公。乃命長子。使主國鬯。用¶
貞邦家。冊畢禮成。良增感慶。卿等各司軍衞。同奉表章。備¶
見忠誠。益深嘉嘆。所賀知。¶ 

** 答李詞賀處分王士則等德音表¶ 
:PROPERTIES:
:TITID: QTWTIT13341
:PERSID: QTWAUT1601
:END:

朕臨馭天下。以懲勸為先。有惡必誅。無功不念。顧承宗之¶
<pb:NFKB_QTW_p0665-11b>
罪。誠合討除。思武俊之勳。宜令嗣襲。况墳墓禁其翦伐。將¶
校許以歸降。庶明用師。蓋非獲巳。卿職修卿寺。誠奉本枝。¶
省茲賀章。備見忠藎。¶ 

** 批宰相賀赦王承宗表¶ 
:PROPERTIES:
:TITID: QTWTIT13342
:PERSID: QTWAUT1601
:END:

先臣武俊。功不可忘。後嗣承宗。過而能改。朕所以捨其罪¶
悔。議以勳親。垂宥過之恩。尚宜及爾十代。引泣辜之責。誠¶
合在予一人。與其黷武而取威。不若匿瑕而務德。卿等重¶
居台輔。密贊謀猷。發於衷誠。有此稱賀。省閱章奏。嘉嘆久¶
之。¶ 

<pb:NFKB_QTW_p0665-12a>

** 答王承宗謝洗雪及復官爵表¶ 
:PROPERTIES:
:TITID: QTWTIT13343
:PERSID: QTWAUT1601
:END:

帝者之道。蕩然無私。唯推赤心。以牧黔首。故一夫不獲。若¶
納之於隍。一物歸誠。則容之如地。况卿家聯懿戚。寵自先¶
朝。祖立茂功。賞延後嗣。因人詿誤。不汝疵瑕。滌以恩波。煦¶
之寵澤。撫舊封而廉察六郡。進新律而統制三軍。蕩穢加¶
恩。何以過此。及覩來表。乃見深誠。言必由衷。事皆知感。承¶
家襲慶。誓繼力於前修。補過酬恩。願指期於報効。永言爾¶
志。甚叶朕懷。勉思始終。用副眷矚。所謝知。¶ 
¶
<pb:NFKB_QTW_p0665-12b>

** 答高郢請致仕第二表¶ 
:PROPERTIES:
:TITID: QTWTIT13344
:PERSID: QTWAUT1601
:END:

卿有忠貞之節。立於險中。有清重之名。鎮於朝右。而能始¶
終有道。進退有常。援禮引年。遺榮致政。人鮮知之。卿獨能¶
行。不惟振起古風。亦足激揚時俗。於卿則確然難奪。在朕¶
則情豈易忘。誠鑒乃懷。未允來表。¶ 

** 答裴垍讓中書侍郎平章事表¶ 
:PROPERTIES:
:TITID: QTWTIT13345
:PERSID: QTWAUT1601
:END:

卿自登台輔。每竭忠貞。一身秉彞。百度惟序。致君盡力。久¶
積股肱之勤。憂國勞心。微生腠理之疾。暫從休告。遽獻表¶
章。所陳雖是卿心。所請殊非朕意。宜加調攝。速就平和。以¶
副虛懷。無為固讓。¶ 

<pb:NFKB_QTW_p0665-13a>

** 答劉總謝檢校工部尚書范陽節度使表¶ 
:PROPERTIES:
:TITID: QTWTIT13346
:PERSID: QTWAUT1601
:END:

卿幼承義訓。長有令聞。能遵忠孝之風。不墜弓裘之業。朕¶
所以命加異等。寵冠常倫。特授雙旌。超登八座。豈惟延賞。¶
亦在任能。將懋前修。勉申後効。載省章疏。深鑒誠懷。所謝¶
知。¶ 

** 答任迪簡讓易定節度使表¶ 
:PROPERTIES:
:TITID: QTWTIT13347
:PERSID: QTWAUT1601
:END:

卿修文立身。經武致用。每誓心於忠勇。常濟事以智謀。自¶
副戎車。已屬時望。及分節鉞。果愜軍情。况武義之師。輸忠¶
<pb:NFKB_QTW_p0665-13b>
仗順。所期撫慰。以就輯寧。何至撝謙。有茲陳讓。所進官告。¶
今卻賜卿。宜體朕懷。即斷來表。¶ 

** 答裴垍讓宰相第二表¶ 
:PROPERTIES:
:TITID: QTWTIT13348
:PERSID: QTWAUT1601
:END:

卿疾病以來。表疏相繼。雖辭乞之誠頗切。而注望之意方¶
深。所以來章。久而未報。然念卿勤懇之請。至於再三。若心¶
不甚安。即疾難速愈。是用輟樞劇之務。加崇重之官。稍遂¶
優閒。佇期痊復。勉從爾志。深抑予懷。¶ 

** 答裴垍謝銀青光祿大夫兵部尚書表¶ 
:PROPERTIES:
:TITID: QTWTIT13349
:PERSID: QTWAUT1601
:END:

卿自居鈞軸。日獻謀猷。戴君常竭其股肱。憂國每形於顏¶
色。及嬰疾病。益不遑安。未踰四旬。以至三讓。撝謙秉易退¶ 
<pb:NFKB_QTW_p0665-14a>
之道。堅懇陳難奪之詞。遂抑朕心。俯從卿請。而七命印綬。¶
五兵尚書。官秩甚崇。事務稍簡。就以優養。冀乎和平。載省¶
表章。深見誠意。¶ 

** 答文武百寮嚴綬等賀御製新譯大乘本生心地觀經序表¶ 
:PROPERTIES:
:TITID: QTWTIT13350
:PERSID: QTWAUT1601
:END:

朕勤求道本。廣挹教源。以真如不二之宗。助清淨得一之¶
化。况斯經典。時為大乘。名理精微。翻譯成就。雖契心則離¶
於文字。而得意亦假於筌蹄。庶使發揮。因為述序。卿等精¶
通外學。懇竭忠誠。引經贊揚。奉表稱賀。再三省覽。嘉嘆久¶
之。¶ 
¶
<pb:NFKB_QTW_p0665-14b>

** 答孟蕭俛等賀御製新譯大乘本生心地觀經序狀¶ 
:PROPERTIES:
:TITID: QTWTIT13351
:PERSID: QTWAUT1601
:END:

大僊經典。最上法乘。來自西方。閟於中禁。將期利益。必在¶
闡揚。遂命僧徒。譯其句偈。兼詔卿等。潤以文言。昨因披尋。¶
深得真諦。悟本生不滅之義。證心地無相之宗。方勤護持。¶
聊著序引。永言述作。猶愧聖明。卿等賀陳。良深嘉尚。¶ 

** 答元應授岳鄂觀察使謝上表¶ 
:PROPERTIES:
:TITID: QTWTIT13352
:PERSID: QTWAUT1601
:END:

夏口重鎮。屬在時賢。非明肅不能理其軍。非儉不能阜¶ 
<pb:NFKB_QTW_p0665-15a>
其俗。以卿有仁厚之質。謇直之風。累踐班行。皆著名節。遂¶
輟中憲。往臨外藩。知己下車。深慰人望。佇茲報政。用副朕¶
懷。所謝知。¶ 

** 答李鄘授淮南節度使謝上表¶ 
:PROPERTIES:
:TITID: QTWTIT13353
:PERSID: QTWAUT1601
:END:

卿抱兼人之才。秉徇公之節。每登要職。悉著能名。若刃發¶
硎。投而不滯。如玉在佩。動必有聲。朕以距淮而南。人物繁¶
會。非廉明何以貞師察俗。非惠何以通商綏農。前勞既彰。¶
後効何遠。載省來表。知已下車。勉副虛懷。佇觀新政。所謝¶
知。¶ 
¶
<pb:NFKB_QTW_p0665-15b>

** 答元義請上尊號表¶ 
:PROPERTIES:
:TITID: QTWTIT13354
:PERSID: QTWAUT1601
:END:

朕自君臨。幸逢休泰。時歲豐稔。兇醜殄夷。此皆宗社降靈。¶
忠賢宣力。顧惟寡德。敢受鴻名。卿中發懇誠。上尊美號。雖¶
屬人望。難貪天功。宜悉所懷。勿固為請。¶ 

** 答薛平賀生擒李錡表¶ 
:PROPERTIES:
:TITID: QTWTIT13355
:PERSID: QTWAUT1601
:END:

朕自嗣耿光。每多惕厲。念必先於除害。志無忘於安人。李¶
錡大負國恩。自貽天罰。師徒未動於疆場。父子俱肆於市¶
朝。信上天之禍淫。與率土而同慶。省視來表。深鑒乃誠。所¶
賀知。¶ 

<pb:NFKB_QTW_p0665-16a>

** 答杜黃裳請上尊號表¶ 
:PROPERTIES:
:TITID: QTWTIT13356
:PERSID: QTWAUT1601
:END:

朕以薄德。嗣守丕圖。不敢荒寧。以宏理道。幸屬歲時豐稔。¶
兇寇梟夷。風雨不愆。禮圜丘而報本。雷霆未震。舋太社而¶
服刑。斯皆十聖降靈。幽贊寡昧。百辟叶德。馴致和平。永惟¶
宏名。實懼虛美。卿上稽祖訓。下酌㣥情。陳獻表章。請加徽¶
號。暨於王公卿士。降及耆艾緇黃。咸一乃心。各三其請。朕¶
嘗以宰元化者。曲成於物。法天道者。從欲於人。雖恤隱泣¶
辜。未臻三五之化。而樂推欣戴。難違億兆之心。德非稱焉。¶
<pb:NFKB_QTW_p0665-16b>
讓不獲已。勉從所請。深愧於懷。¶ 

** 答李扞等謝許上尊號表¶ 
:PROPERTIES:
:TITID: QTWTIT13357
:PERSID: QTWAUT1601
:END:

朕自臨萬邦。僅經三載。位雖托於人上。化未洽於域中。永¶
念眇身。敢當大號。卿等義深宗室。忠盡君親。一其情誠。三¶
有陳獻。迫以人望。厭於天心。遂抑所懷。勉從其請。固辭而¶
事非獲已。撫德而何以堪之。再省謝章。彌增惕厲。¶ 

** 答馮伉請上尊號表¶ 
:PROPERTIES:
:TITID: QTWTIT13358
:PERSID: QTWAUT1601
:END:

朕統承大寶。時屬小康。伐謀而吳蜀克清。示信而華夷有¶
截。斯皆宗社垂祐。天地降和。非予沖人。所能馴致。卿上稽¶
十聖之訓。下酌萬人之心。以為不讓強名。未傷於體道。屈¶ 
<pb:NFKB_QTW_p0665-17a>
己循物。何爽於至公。遂抑素懷。俯從眾望。雖鴻名未稱。每¶
勞蹐地之心。而人欲不從。即爽法天之德。勉依勤請。良用¶
愧懷。¶ 

** 答長安萬年兩縣百姓耆壽等謝許上尊號表¶ 
:PROPERTIES:
:TITID: QTWTIT13359
:PERSID: QTWAUT1601
:END:

朕每念雍熙。慙未及於億兆。永言徽號。讓已至於二三。而¶
文武具寮。緇黃庶老。懇陳誠款。明引訓謨。開予以天地無¶
私之心。起予以聖宗不易之訓。以大道者無求於物。物尊¶
而不辭。至公者非欲其名。名立而不讓。迫於固然之禮。不¶
得已而許之。卿等誠至感通。義深欣戴。再煩陳謝。益用愧¶
<pb:NFKB_QTW_p0665-17b>
懷。¶ 

** 答元素謝上表¶ 
:PROPERTIES:
:TITID: QTWTIT13360
:PERSID: QTWAUT1601
:END:

卿用兼文武。識合變通。輟綱領於中朝。授麾幢於外閫。吏¶
能足以惠物。將畧足以董戎。人望所歸。予心是賴。知卿已¶
到本鎮。當慰疲人。深藉撫綏之方。以安凋弊之俗。日期報¶
政。歲望成功。勉勤所圖。用副朕意。¶ 

** 答韓皋請上尊號表¶ 
:PROPERTIES:
:TITID: QTWTIT13361
:PERSID: QTWAUT1601
:END:

銷沴致和。幸逢昌運。加名建號。豈稱眇身。而文武具寮。黎¶
獻庶老。引古今之明訓。陳億兆之懇誠。謂德有所歸。謳歌¶ 
<pb:NFKB_QTW_p0665-18a>
不可以苟讓。謂功有所獻。徽號不可以固辭。遂抑中懷。俯¶
從眾望。庶增修乎茂實。冀克副於鴻名。卿發誠自中。歸美¶
於上。勉依所請。彌愧於心。¶ 

** 答馮伉謝許上尊號表¶ 
:PROPERTIES:
:TITID: QTWTIT13362
:PERSID: QTWAUT1601
:END:

朕以眇身。嗣於丕業。心雖勞於惕厲。化未及於雍熙。永惟¶
強名。實懼虛美。上自一二元老。下及億兆黎人。大洽詢謀。¶
明徵典訓。增予以巍巍之號。感予以禺禺之誠。既迫所懷。¶
俯從其請。卿義深奉上。志切戴君。再省謝陳。彌增愧惕。¶ 

** 答百寮謝許追遊集宴表¶ 
:PROPERTIES:
:TITID: QTWTIT13363
:PERSID: QTWAUT1601
:END:
¶
<pb:NFKB_QTW_p0665-18b>

在昔哲王。居於人上。推其憂樂。與眾共之。頃屬三兇薦興。¶
二載連獲。凡百有位。咸一其心。誠念嘉謀。共致昭泰。今四¶
表無事。三農有年。想與㣥情。同其具慶。是宜削苛察之前¶
弊。煦寬裕之新恩。仁及下而啟迪歡心。澤先奏而導迎和¶
氣。昨逢多故。主憂且使臣勞。今致小康。上安則宜下樂。庶¶
欲解人之慍。粗申推已之恩。豈曰殊私。煩於陳謝。¶ 

** 答李扞謝許遊宴表¶ 
:PROPERTIES:
:TITID: QTWTIT13364
:PERSID: QTWAUT1601
:END:

朕自御萬方。僅經三載。運逢休泰。俗漸和平。當朝野無虞¶
之時。見君臣相遇之樂。是故去滋彰之化。宏優貸之恩。近¶ 
<pb:NFKB_QTW_p0665-19a>
自宗親。下及士庶。賜其宴衎。遂以優游。蓋以己之所安。思¶
與人之共樂。雖夕惕而若厲。每戒志於無荒。賜春遊以發¶
生。宜助時而有慶。卿等榮崇宗寺。恩重本枝。省所謝陳。彌¶
嘉誠懇。¶ 

** 答薛平謝授浙東觀察使表¶ 
:PROPERTIES:
:TITID: QTWTIT13365
:PERSID: QTWAUT1601
:END:

卿久踐吏途。累聞能政。及居藩鎮。尤見忠勤。訓導而㣥黎¶
向方。廉察而列郡承式。實嘉乃績。每予心。宜遷雄劇之藩。¶
以廣循良之化。勉於為理。副朕所懷。所謝知。¶ 

** 答朱仕明賀冊尊號及恩赦表¶ 
:PROPERTIES:
:TITID: QTWTIT13366
:PERSID: QTWAUT1601
:END:
¶
<pb:NFKB_QTW_p0665-19b>

朕以寡德。嗣承睿圖。俯從眾誠。勉受鴻稱。慶之大者。豈在¶
予一人。推而廣之。宜及爾萬姓。爰因受冊之禮。遂施作解¶
之恩。俾與㣥生。同斯大慶。卿盡忠訓旅。推美奉君。省茲賀¶
陳。深見誠至。¶ 

** 答劉濟詔¶ 
:PROPERTIES:
:TITID: QTWTIT13367
:PERSID: QTWAUT1601
:END:

勅劉濟。省所奏。茂昭送卿管內百姓殷進能等七人。奏前¶
後事由。具悉。卿為國大臣。與君同體。寬而得眾。忠以忘身。¶
每循公而滅私。能虛懷以容物。與茂昭疆場之事。小有違¶
言。曲直是非。朕已明辨。卿外崇藩翰。內賛謨猷。念屈已以¶ 
<pb:NFKB_QTW_p0665-20a>
為心。或難容忍。思戴君而是力。宜務叶和。勉卿寬裕之懷。¶
助朕含宏之化。想宜知悉。¶ 

** 答盧虔謝賜男從史德政碑文并移貫屬京兆表¶ 
:PROPERTIES:
:TITID: QTWTIT13368
:PERSID: QTWAUT1601
:END:

卿男從史。為國重臣。自領大藩。厥有成績。公忠茂著。政理¶
殊尤。勒石所以表勳。賜文所以襃德。惟功是念。有善必旌。¶
是國舊章。非予私渥。昨又請移卿貫。願隸京邑。家聲益振。¶
臣節逾章。雖清望標門。崇冠山東之族。而丹心戀闕。恥為¶
關外之人。載省懇誠。彌深嘉嘆。所謝知。¶ 

** 答杜佑謝男師損除工部郎中表¶ 
:PROPERTIES:
:TITID: QTWTIT13369
:PERSID: QTWAUT1601
:END:
¶
<pb:NFKB_QTW_p0665-20b>

卿道贊謨猷。功成輔弼。師損克承訓義。雅有令名。豈惟賞¶
延。兼以能選。班行久次。頗積功勤。郎署積遷。未為渥澤。省¶
茲章奏。深見懇誠。所謝知。¶ 

** 答王鍔陳讓淮南節度使表¶ 
:PROPERTIES:
:TITID: QTWTIT13370
:PERSID: QTWAUT1601
:END:

卿自領大藩。累彰殊効。惠安百姓。表正一方。雖戀闕誠深。¶
然殿邦寄切。既執圭而肆覲。宜返斾而勞旋。况淮海要衝。¶
旌旄重任。永言共理。已有成功。方注意於撫綏。何瀝誠而¶
陳讓。難允來請。宜體所懷。¶ 

** 答韓宏讓同平章事表¶ 
:PROPERTIES:
:TITID: QTWTIT13371
:PERSID: QTWAUT1601
:END:

<pb:NFKB_QTW_p0665-21a>

致理之道。審官為先。以卿有文武之才。故授卿以將相之¶
任。所冀外為藩翰。張爪牙之威。內贊謨猷。宣股肱之力。僉¶
諧允屬。眾望攸歸。方注意於安危。何執謙而陳讓。所進官¶
誥。今却賜卿。無或再辭。即斷來表。¶ 

** 答韓宏再讓平章事表¶ 
:PROPERTIES:
:TITID: QTWTIT13372
:PERSID: QTWAUT1601
:END:

將相兼委。實難其人。非其德不可謬承。當其才不在懇讓。¶
朕非虛授。卿勿固辭。宜斷來章。即奉成命。已具前詔。當體¶
朕懷。¶ 
¶
<pb:NFKB_QTW_p0665-21b>

** 答杜兼謝上河南少尹知府事表¶ 
:PROPERTIES:
:TITID: QTWTIT13373
:PERSID: QTWAUT1601
:END:

三川封畿。實重其任。貳職綱紀。亦難其人。卿素懷器能。累¶
著聲績。亞理以明慎選。專領以展長才。知已下車。當親綏¶
撫。佇聞報政。用副憂勤。所謝知。¶ 

** 答王鍔賀賑恤江淮德音表¶ 
:PROPERTIES:
:TITID: QTWTIT13374
:PERSID: QTWAUT1601
:END:

水旱流行。江淮艱食。朕明申詔旨。親遣使臣。蠲其逋租。賑¶
以公廩。爰興利物之利。用表憂人之憂。庶俾疲氓。均霑惠¶
澤。卿克勤乃職。共理為心。省茲賀陳。深見誠意。¶ 

** 答宰相杜佑等賀德音表¶ 
:PROPERTIES:
:TITID: QTWTIT13375
:PERSID: QTWAUT1601
:END:

古先聖王。托於人上。與百姓同其欲。與天下共其憂。唯推¶ 
<pb:NFKB_QTW_p0665-22a>
是心。可底於道。朕臨御萬國。迨茲五年。惕厲之懷。雖勤於¶
夙夜。愆伏之候。猶害於歲時。思革弊以救災。在濟人而損¶
已。是用欽刑緩死。責己卹貧。罷郡國之貢珍。省宮廄之煩¶
費。延春令而布仁行惠。先南風而解慍阜財。庶憑歡心。以¶
召和氣。卿等或匪躬獻替。或悉力弼諧。啟沃之間。已申霖¶
雨之用。燮理之際。佇見陰陽之和。各宜勉之。以輔予理。所¶
賀知。¶ 

** 答宗正卿李詞等賀德音表¶ 
:PROPERTIES:
:TITID: QTWTIT13376
:PERSID: QTWAUT1601
:END:

朕統承鴻緒。子育蒼生。累歲有秋。今春不雨。在陰陽之數。¶
<pb:NFKB_QTW_p0665-22b>
雖有盈虛。為父子之心。敢忘惻隱。俾除人弊。以盪歲災。卿¶
等任重宗卿。恩連屬籍。省茲陳賀。深見忠誠。¶ 

** 答將軍方元蕩等賀德音表¶ 
:PROPERTIES:
:TITID: QTWTIT13377
:PERSID: QTWAUT1601
:END:

朕以時陽舛候。春澤愆期。思備旱之方。無如貶省。務動天¶
之德。莫若精誠。是以修己卹人。去煩節用。冀答天戒。以致¶
時和。卿志竭邦家。職修軍衞。省茲表章。深用嘉之。所賀知。¶ 

** 答宰相杜佑等賀德音表¶ 
:PROPERTIES:
:TITID: QTWTIT13378
:PERSID: QTWAUT1601
:END:

朕以春候發生。歲功資始。順陽和而布政。賑貧乏而勸農。¶
載念罪人。因除弊事。隨其所利。施以為恩。富庶之端。實漸¶ 
<pb:NFKB_QTW_p0665-23a>
於此。卿等義敦宗戚。誠竭君親。省茲賀陳。用增嘉歎。¶ 

** 答京兆府二十四縣耆壽謝賑貸表¶ 
:PROPERTIES:
:TITID: QTWTIT13379
:PERSID: QTWAUT1601
:END:

朕勤求人隱。慎卹農功。念播植之時。必資首種。慮懸磬之¶
日。多乏見糧。將便公私。宜從斂散。卿等名登庶老。業守先¶
疇。各勉農人。以副朕意。所謝知。¶ 

** 批河中進嘉禾圖表¶ 
:PROPERTIES:
:TITID: QTWTIT13380
:PERSID: QTWAUT1601
:END:

上天降休。下土効祉。將表豐年之兆。故生同穎之祥。顧慙¶
寡德。受此嘉瑞。披圖省表。閱視久之。卿發誠自中。歸美於¶
上。亦宜勉勤匡贊。馴致雍熙。庶洽升平之風。以叶和同之¶
<pb:NFKB_QTW_p0665-23b>
慶。所賀知。¶ 

¶
