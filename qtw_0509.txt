#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0508-17a> 
#+PROPERTY: JUAN 0509
欽定全唐文卷五百九¶ 

<pb:NFKB_QTW_p0509-01a>
　權德輿(二十七)¶ 

** 祭建昌崔丞文¶ 
:PROPERTIES:
:TITID: QTWTIT10267
:PERSID: QTWAUT1352
:END:

維貞元十一年歲次乙亥十月朔日。姪女壻起居舍人知¶
制誥權某。謹以清酌庶羞之奠。敬祭於故洪州建昌縣丞¶
崔六伯之靈。伏惟北州茂族。中庸令人。行有枝葉。道無緇¶
磷。居常葆和。動不違仁。素履坦坦。閨門申申。子真恬退。張¶
仲孝友。淡而不厭。晦而能久。亦既再命。皆以退聞。天爵之¶
外。視如浮雲。謝病郊園。深辭世紛。逕多芝朮。家有典墳。心¶
遊杳冥。手植芬氳。行樂春晚。開襟日曛。謬忝嘉姻。獲奉深¶
<pb:NFKB_QTW_p0509-01b>
分。曩時上策。旅食江郡。一葦可航。百里而近。長筵式宴。虛¶
室清論。少長無違。琴觴迭進。仰名教之可樂。見義方之善¶
訓。暇日則多。窮年無悶。不耗天理。同乎大順。頃服朝命。言¶
旋帝鄉。盡室出祖。至於朱方。離居未幾。四換炎凉。凶訃忽¶
來。哀何可忘。山川阻遠。情禮未展。犯塗潦以無由。想音徽¶
而在眼。敬姜知禮。鯉也聞詩。昔著婦行。今推母儀。婉彼令¶
姪。承哀涕洟。遠切諸孤之痛。難追世父之慈。有生必化。從¶
古同轍。元酒清滌。用申永訣。寄懷斯文。於彼臨穴。¶ 

<pb:NFKB_QTW_p0509-02a>

** 祭徐給事文¶ 
:PROPERTIES:
:TITID: QTWTIT10268
:PERSID: QTWAUT1352
:END:

維貞元十四年歲次戊寅八月戊寅朔十日丁亥。右諫議¶
大夫裴佶中書舍人翰林學士吳通微中書舍人高郢尚¶
書司勳郎中知制誥權某尚書司勳員外郎知制誥翰林¶
學士鄭絪起居郎韋丹左補闕翰林學士衞次公右補闕¶
王紓右拾遺史館修撰蔣武等。謹以清酌庶羞之奠。敬祭¶
於故給事中贈禮部尚書徐公之靈。太伯延陵。化於東吳。¶
遺風禮讓。乃有名儒。懿懿夫君。文誼是圖。早歲清名。輝動¶
<pb:NFKB_QTW_p0509-02b>
江湖。遐覽古音。琢磨無斁。以五常為師。味六學之賾。始以¶
處士。交馳府辟。乃考祕文。諸生表的。周畿結綬。吏隱方適。¶
三命登朝。禮文損益。既肄業以綿蕝。亦說經而重席。踐履¶
中臺。飜飛左掖。含章載筆。侍講通籍。循性不遷。虛中靜專。¶
駁議清禁。於茲八年。同官為僚。惠好歡然。瑣圍密近。蘭室¶
周旋。分曹直夜。接武朝天。會清機於妙理。每捨筏以忘筌。¶
如何移疾。亦既旬日。謂勿藥之有喜。俄交臂而相失。死生¶
同途。力命難俱。焜燿終始。恩深禮殊。榮春官於夜壑。振簫¶
鼓於塗芻。平昔談笑。倏然虛無。含悽寄詞。絮酒焚枯。願執¶
紼以莫尋。奠靈筵而涕濡。尚饗。¶ 

<pb:NFKB_QTW_p0509-03a>

** 祭奚吏部文¶ 
:PROPERTIES:
:TITID: QTWTIT10269
:PERSID: QTWAUT1352
:END:

維貞元十五年歲次己卯十二月庚午朔二十六日乙未。¶
右諫議大夫裴佶給事中許孟容李元素陳元中書舍人¶
高郢權德輿兵部員外郎知制誥崔邠等。謹以清酌庶羞¶
之奠。敬祭於故吏部侍郎贈禮部尚書奚公之靈。竹箭有¶
筠。黃裳有文。惟公實然。早播清芬。射策筮仕。鬱然令聞。飜¶
飛迅飇。凌厲層雲。乃踐清近。時登傑儁。選當視草。中亦難¶
進。南宮西掖。砥礪鋩刃。奏議練於程品。贊書稽乎典訓。貳¶
<pb:NFKB_QTW_p0509-03b>
職司寇。時惟欽慎。獄有煩言。訟公即訊。惟直是從。礭然蹈¶
中。雖申申以詈予。終蹇蹇而匪躬。五歲啟事。九流承風。寬¶
以有制。峻而能通。宜躋大年。以至宗公。絕足方騁。修途忽¶
窮。佶等或早陪交好。或嘗接官命。懷鮑叔之深知。仰晏嬰¶
之久敬。里第方葺。蘭萱滿逕。平日徽音。未移視聽。乃者寢¶
疾。猶期善慶。孰謂旬時。奄然大病。上軫宸衷。榮加飾終。題¶
劒告第。恩殊禮崇。吁嗟祖載。去此昭代。儼丹旐以就途。紛¶
素車而來會。晤言如在。神鑒豈昧。何以洩哀。寄茲一酹。尚¶
饗。¶ 

** 祭盧華州文¶ 
:PROPERTIES:
:TITID: QTWTIT10270
:PERSID: QTWAUT1352
:END:

<pb:NFKB_QTW_p0509-04a>

維貞元十六年歲次庚辰四月己巳朔越八日景子。從表¶
弟朝議郎守中書舍人雲騎尉賜緋魚袋權德輿。謹遣使¶
以清酌時羞之奠。敬祭於故華州刺史御史大夫盧六兄¶
之靈。詩謂君子。溫其如玉。書稱正人。既富方穀。明靈比德。¶
清議所屬。未極全才。如何不淑。追憶曩歲。鍾陵嘉招。兄時¶
左遷。屈佐乘軺。幕庭山郭。並榻連鑣。心同則親。敢曰嘗寮。¶
俄奏郡課。復升郎位。左掖斯密。教官已貴。殘骸被病。土梗¶
蓬累。謝交辟以未能。方屏居以自遂。拔茅推轂。遐蹈古義。¶
<pb:NFKB_QTW_p0509-04b>
七發粲然。八行狎至。詔下江干。猥登禮官。顧蓬茨之鮿生。¶
忽束帶於朝端。暇日良夜。清言舊歡。再披雲霧。永契金蘭。¶
帝念長人。出臨左輔。河潼襟要。復此居部。乃亞丞相。金龜¶
映組。美利休聲。和風甘雨。弱植何幸。累叨禁垣。諫曹右史。¶
以至司言。因緣踐履。根本推援。恐累知人。上負明恩。一違¶
晤語。九變凉溫。日夕音徽。切劘討論。發函亹亹。如見君子。¶
或忠言以規過。亦善謔而溢美。冀登柄用。以永介祉。每驤¶
首於公朝。期盍簪於仁里。俄驚感疾。方俟有喜。志切乞身。¶
恩深臥理。神道與善。胡然不起。寢門一哀。孰甚知己。素車¶
莫遂。雪涕何已。樽酒簋貳。深誠在此。尚饗。¶ 

<pb:NFKB_QTW_p0509-05a>

** 祭房州崔使君文¶ 
:PROPERTIES:
:TITID: QTWTIT10271
:PERSID: QTWAUT1352
:END:

維貞元十七年歲次辛巳十一月已未朔十日戊辰。姪女¶
壻朝議郎守中書舍人賜緋魚袋權某。謹以清酌庶羞之¶
奠。敬祭於故房州崔十一叔之靈。荊藍之下。必產貞玉。有¶
斐君子。生於茂族。信以發志。居惟慎獨。時然後言。言必可¶
復。昔未弱冠。皦然清規。已結黃綬。分曹帝畿。亦宰一同。邑¶
人熙熙。有翹者車。辟禮交馳。乃簪神羊。在壽之陽。俄佩赤¶
紱。贊於熊相。尋副戎車。再遷直指。守臣進律。公亦戾止。著¶
<pb:NFKB_QTW_p0509-05b>
作中祕。古之外史。章奏文昌。虞衡允理。吏二千石。風化攸¶
興。朱轓赤帷。來惠房陵。饋軍禦寇。徵令重仍。恭敬不諼。秉¶
持有恒。六年刺舉。千里清澄。凡此下人。時公之能。昔惟覯¶
止。倏焉二紀。道信部以交歡。寓揚都而宴喜。衮衮清義。怡¶
怡致美。亦既納徵。願言未幾。悼子咸以作賦。感東武而成¶
誄。繫援凋落。惟公是已。方歎分符。又悲閔水。昔年委質。於¶
汴之東。從事則異。嘉招實同。頃忝右掖。獲辭南宮。或方駕¶
於辨色。或開襟於退公。華燭以熺。芳[:#AS-82F9:⿰罇]不同。乍詠庭中之¶
雪。每歡林下之風。千騎雖遠。雙魚屢通。永懷休沐。若去池¶
籠。顧此室內。二年沈痗。方書藥石。纖悉誡誨。精微析理。款¶ 
<pb:NFKB_QTW_p0509-06a>
曲深愛。迎門發函。俯仰是佩。幸積恙之小閒。冀異時之良¶
會。如何奄忽。永謝昭代。哀以慈結。情逾禮外。對茲悽酸。心¶
骨如碎。中饋仁賢。諸孤斬然。充窮即遠。誠信歸全。萬事如¶
昨。音容冥漠。薤晞朝露。舟失夜壑。鮮原喬木。遵彼東洛。若¶
堂若坊。先子所託。目想如在。心懷可作。神其格思。歆此單¶
酌。尚饗。¶ 

** 祭戶部崔侍郎文¶ 
:PROPERTIES:
:TITID: QTWTIT10272
:PERSID: QTWAUT1352
:END:

維貞元十九年歲次癸未十月戊寅朔十二日已丑。中書¶
舍人楊於陵禮部侍郎權德輿。謹以清酌庶羞之奠。敬祭¶
<pb:NFKB_QTW_p0509-06b>
於故戶部侍郎贈右散騎常侍崔君之靈。古之大觀。推理¶
以達。謂生為勞。於化不怛。苟非至人。哀樂云云。一欣一慼。¶
松茂芝焚。遐想深契。在於夫君。素履無玷。黃中有文。卓爾¶
堅明。皦然貞醇。夙以聲實。邁於㣥倫。伊昔宦游。風塵不雜。¶
聯簪法冠。並列賓榻。夷道可久。淡交相合。亦既府除。索然¶
離居。或憩循江。或旋練湖。君初卷懷。寓彼㣥舒。三四年閒。¶
聯奉詔書。分曹士師。議禮太(一作大)子。中臺奏議。並列哀烏。¶
道舊放懷。話言于于。三登首曹。乃貳司徒。相顧飛翻。接影¶
天衢。顯允德業。大僚是都。凡我四人。交歡靡渝。直諒是程。¶ 

<pb:NFKB_QTW_p0509-07a>

中庸是經。或會公朝。猶疑幕庭。孰謂夫子。奄然冥冥。交臂¶
相失。汍瀾涕零。入室噭噭。孀孤之聲。追懷悼心。痛我友生。¶
密印左貂。以哀以榮。嗚呼哀哉。命之所賦。豈有其數。乃如¶
之人。洵美無度。常日謂我。文昌聯步。如何今茲。已隔泉路。¶
亹亹良話。依依平素。晦明再朞。冥漠大暮。萬事風燭。九泉¶
草露。魂之來兮。歆此薄具。尚饗。¶ 

** 祭楊校書文¶ 
:PROPERTIES:
:TITID: QTWTIT10273
:PERSID: QTWAUT1352
:END:

維貞元二十年歲次甲申云云。故校書楊君幼樞之靈。大¶
<pb:NFKB_QTW_p0509-07b>
玉天球。不磨不礱。清廟黃目。森然禮容。先正司徒。德與位¶
崇。恬然清靜。以厚時風。幼樞嗣之。天授全識。日新不怠。能¶
世其德。亦既弱冠。聲猶四塞。瓊樹一枝。鳳姿五色。登名太¶
常。芸閣為郎。首大府之嘉命。專中軍之奏章。目成清冥。足¶
跋康莊。期元成於必復。知公業之不亡。猥以蒙瑣。辱當親¶
婭。嘉禮用時。歡言卜夜。追惟世好。交契逾深。自為聲譽。豈¶
止潘任。日聞清機。灑我煩襟。彼松茂以蘭臭。諒二人之同¶
心。常謂予曰。居中用晦。明道若昧。姑務其實。姑修其內。名¶
浮於行。所以賈害。直諒之詞。迭承規誨。清和之月。邗溝分¶
袂。閒茲一水。使我心痗。曠懷勝理。緘封相繼。不聞移疾。奄¶ 
<pb:NFKB_QTW_p0509-08a>
此下世。泣讀訃書。百骸如碎。寢門一痛。素車來會。觀聽未¶
移。音容如對。如何返真。迫此短辰。書有遺草。弔無雜賓。塗¶
芻在御。嘉耦方姙。護喪晝哭。反葬咸秦。驗熊羆之吉兆。償¶
世祀之悠久。儼書籍以具存。傳義方於身後。嗚呼哀哉。或¶
仁而夭。或鄙而壽。彼蒼者何。難以理究。顏生短命。叔寶多¶
病。奈何賢達。古今不幸。大鈞茫茫。死生其常。痛我幼樞。二¶
紀而亡。嚴霜夏隕。零落貞芳。嚮用五福。何人則當。寫懷寄¶
誠。在此一觴。哀從中來。雪涕浪浪。尚饗。¶ 

** 祭獨孤常州文¶ 
:PROPERTIES:
:TITID: QTWTIT10274
:PERSID: QTWAUT1352
:END:
¶
<pb:NFKB_QTW_p0509-08b>

維貞元二十年歲次甲申十一月戊申朔。禮部侍郎權德¶
輿。謹以清酌庶羞之奠。敬祭於故常州刺史獨孤憲公十¶
四丈之靈。嗚呼。德充而位不配。才大而年不遐。稽於賦命。¶
從古太息。伏惟蘊大雅之愷悌。遵六二之直方。作為文章。¶
律度當世。燦如日星。炳若龜龍。施於政事。表率萬國。三郡¶
洽和。四方鼓舞。而不得宏大志業。歿於中年。豈洪鈞造物。¶
使才命相盭。先師罕言。末如之何。伏以夫子篤忘形之契。¶
小人展無容之敬。去世二紀。清風凜然。顧以息女。歸公愛¶
子。雖不獲逮事。而備承家法。况茲菲薄。實忝眷私。辨方之¶ 
<pb:NFKB_QTW_p0509-09a>
年。違難於江徼。志學之歲。伏謁於郡齋。典司禮職。嘗奉易¶
名之議。嚮仰德門。今承合姓之重。話言誘掖。造次敢忘。德¶
容碩姿。髣髴在目。自為聲舉之舊。今則潘楊之歡。二孤純¶
孝。遺烈鍾美。鮮原改卜。日月有時。酒殽靜嘉。式薦靈位。尚¶
饗。¶ 

** 祭唐評事文¶ 
:PROPERTIES:
:TITID: QTWTIT10275
:PERSID: QTWAUT1352
:END:

維貞元二十年歲次甲申十一月壬戌十六日癸亥。禮部¶
侍郎權某云云。故大理評事唐君之靈。昔與之子。江湖覯¶
止。伯仲怡怡。含章致美。麗則拔俗。清言會理。策名東堂。交¶
<pb:NFKB_QTW_p0509-09b>
辟知已。始賓岐陽。爰佐景通。四名安卑。虛懷蹈中。朝多薦¶
延。方俟至公。才則有裕。命胡不融。自展嘉姻。纔逾半歲。索¶
居大半。書札相繼。北自鄜畤。南遵白帝。巴峽泝沿。風波迢¶
遞。反駕京轂。遄嬰病癘。旬朔之閒。奄然下世。自古哲賢。或¶
非大年。吁嗟嘉言。今亦已焉。噭噭孤嗣。窮訴彼天。舊篋遺¶
草。深交絕絃。室有才淑。含酸晝哭。靈轜就路。遺允在腹。冀¶
協熊羆。次昌嗣續。波奔塗潦。悽悽風燭。顧女弟以增欷。想¶
斯人之不復。白馬素車。寒原夏屋。奠觴雪涕。逆此瞑目。尚¶
饗。¶ 

<pb:NFKB_QTW_p0509-10a>

** 祭獨孤台州文¶ 
:PROPERTIES:
:TITID: QTWTIT10276
:PERSID: QTWAUT1352
:END:

維貞元二十年歲次甲申十一月戊申朔。禮部侍郎權德¶
輿。謹以清酌庶羞之奠。敬祭於故台州刺史獨孤七丈之¶
靈。洪範五福。古人所貴。伏惟道樞德機。涵泳交鬯。解龜隱¶
几。讌息東吳。嗇神而去物累。觀化以順天理。終始貞吉。歸¶
全返真。不登期頤者。十數歲而已。可謂康寧而壽。以至考¶
終命。宏修政事。遵職居部。泝沿淛河。四為二千石。朱轓暢¶
轂。所至洽平。率誠理身。以化封內。可謂攸好德。其所以異¶
<pb:NFKB_QTW_p0509-10b>
者。富於義而遠於利。以祿秩賙姻族。以清白遺子孫。故即¶
遠之日。輤裧纔具。孤嗣藐然。以賻布襄事。蹈道如是。君子¶
以為難。介弟憲公。挺此文德。含章炳然。與三代同風。先門¶
友善。義比金石。猶子秀茂。申以㛰姻。引進琢磨。居為雅器。¶
永懷感悅。冀奉話言。女子有行。得奉門訓。竟迫道途之阻。¶
未申供養之禮。用此歎慟。結於中腸。轜車東來。大斯啟。柔¶
嘉清滌。用寄單誠。尚饗。¶ 

** 祭張工部文¶ 
:PROPERTIES:
:TITID: QTWTIT10277
:PERSID: QTWAUT1352
:END:

維貞元二十一年歲次乙酉七月戊辰朔四日辛未。禮部¶
侍郎權德輿。謹遣男璩。以清酌庶羞之奠。敬祭於故工部¶ 
<pb:NFKB_QTW_p0509-11a>
侍郎兼御史大夫禮部尚書張二十九丈之靈。士君子之¶
所以暢其業者。文也學也。士君子之所以植其本者。正也¶
忠也。綽綽工部。實由於斯。起於逢掖。乃執記。章明義類。振¶
起裦貶。博物洽聞。時稱良史。可不謂文乎。誕章成式。變禮¶
疑議。稽合於古。節適於中。㣥士屬目。一言以決。可不謂學¶
乎。處燎原盜泉之中。不焚不濡。終然違難。皎潔貞厲。狺狺¶
權幸。惡厥中立。一罹讒鑠。遂去清近。祕邱十年。不得自足。¶
可不謂行已之正乎。出疆專對。照耀原隰。天覆之內無遠¶
近。君命之下無險夷。再叶翟土。乃龢戎索。暢威靈於大荒¶
<pb:NFKB_QTW_p0509-11b>
之外。啟手足於野幕之下。可不謂事君之忠乎。年纔逾耳¶
順。官止貳起部。於兄之量。二者皆屈。彼大耋大僚。孰宜之¶
哉。頃陪禁掖。俄接仁里。觴酒歌詩。清言善謔。靡日而閒。彌¶
年以歡。一瞬之閒。奄成今古。以此思哀。如何可忘。跌傷左¶
足。未任趾步。鼓吹臨門。涕洟如雨。平生風味。今日永訣。伏¶
枕口占。寄懷斯文。尚饗。¶ 

** 祭賈魏公文¶ 
:PROPERTIES:
:TITID: QTWTIT10278
:PERSID: QTWAUT1352
:END:

維永貞元年歲次乙酉十月景申朔二十三日戊午。朝散¶
大夫守尚書戶部侍郎雲騎尉權德輿。謹以清酌庶羞之¶ 
<pb:NFKB_QTW_p0509-12a>
奠。敬祭於故司空相國贈太傅魏國賈公之靈。覆載之閒。¶
肖形必化。惟令德淑問。與天壤俱存。伏惟以含一之量。叶¶
休嘉之運。四征授律。勳在盟府。二揆居中。勤宣宰政。注意¶
體國。繄公是圖。始自黃綬。至於元衮。率由坦夷。以極光大。¶
浩若溟海。熙如春臺。歸全之日。朝野相弔。窮琱戈金鉉之¶
寵。可以言貴。過懸車貳膳之年。可以言壽。中和博大之度。¶
可以言君子。知命順化之理。可以言至人。三朝告老。終不¶
得請。法賻弔祠。禮加常數。鄙薄無似。辱公之知。獎進切劘。¶
逮茲一紀。獲居里閈。亟踐堂奧。拔俗之韻。忘年之歡。疑在¶
<pb:NFKB_QTW_p0509-12b>
視聽。忽成今古。嗚呼魏公。可勝慟耶。潔此觴豆。奠於冥漠。¶
髣髴風采。公其降靈。尚饗。¶ 

** 祭唐舍人文¶ 
:PROPERTIES:
:TITID: QTWTIT10279
:PERSID: QTWAUT1352
:END:

維元和元年歲次景戌正月景寅朔十九日甲申。戶部侍¶
郎權德輿。謹以清酌時羞之奠。敬祭於故禮部郎中知制¶
誥唐君之靈。嗚呼文編。行茂才全。弱冠知名。時推雋賢。含¶
章振藻。金石在懸。緣情放言。采組相鮮。憶昔淮湖。與君覯¶
止。忘形合志。造適通理。瓜步邗溝。吳山楚水。芝蘭之室。三¶
十年矣。君自左史。進居臺郎。予叨禮官。亦忝周行。熙春至¶ 
<pb:NFKB_QTW_p0509-13a>
止。休沐相將。纔盍簪於上國。俄出守於遐方。盛山雲安。風¶
水迢遞。屈此二郡。俄然半世。文章煥發。書札相繼。辛酸苦¶
言。款曲嘉惠。顧我忝曠。愧君淪滯。屢封薦章。輒以人廢。每¶
與公範。交修宿契。不進不止。中心自誓。大君繼明。元凱持¶
衡。方開宣室。以待賈生。裁成訓命。所謂文柄。詔君居之。士¶
友相慶。遲遲征軒。來自荊門。凡我同人。載勞夢魂。屈指繼¶
日。俟君西垣。不及百里。俄歸九原。嗚呼文編。此痛難言。壽¶
堂野土。一別終古。平昔風姿。杳無處所。樽酒簋貳。涕零如¶
雨。冥漠之閒。神其聽否。尚饗。¶ 
¶
<pb:NFKB_QTW_p0509-13b>

** 祭崔士曹文¶ 
:PROPERTIES:
:TITID: QTWTIT10280
:PERSID: QTWAUT1352
:END:

維元和八年歲次癸巳二月朔日。禮部尚書權某云云。故¶
京兆府士曹崔君之靈。嗚呼。相門令嗣。被服大義。青衿肄¶
業。黑衣入侍。贊佐征師。參榮臺寺。職列京掾。年纔強仕。謂¶
登公朝。稍進名器。層雲未翥。迅翼俄墜。惟先穆公。左官江¶
干。一言營道。二姓交歡。信郡覯止。君初丱角。揚都會合。甫¶
過幼學。自至京轂。相傳博約。永言舊知。敢忘先託。常曰繫¶
援。內惟菲薄。缺然深哀。猶負前諾。力命乖戾。英華銷鑠。方¶
馳康莊。已歎冥漠。長女未笄。幼男孩提。披披靈衣。噭噭孀¶ 
<pb:NFKB_QTW_p0509-14a>
妻。緱原大墓。祖載東祔。瞻言體魄。歸此壤樹。顧我室人。沈¶
痾積年。四支半廢。雙足不前。常痛終鮮。况茲歸全。氣息纔¶
屬。形神惙然。哭不為位。哀不成禮。臥牀宛轉。如刀集體。裧¶
輤曉發。銘旌前啟。魂無不之。歆此牢醴。尚饗。¶ 

** 祭杜岐公文¶ 
:PROPERTIES:
:TITID: QTWTIT10281
:PERSID: QTWAUT1352
:END:

維元和八年歲次癸巳三月甲寅朔二十八日辛巳。禮部¶
尚書權德輿。謹以清酌庶羞之奠。敬祭於故太保贈太傅¶
岐國公之靈。伏惟體溫厚之氣。協休和之運。五常用仁。九¶
德在寬。六朝揚歷。三后公相。契作司徒。奭居太保。致位遂¶
<pb:NFKB_QTW_p0509-14b>
志。晏閑顯尊。極人倫之壽寵。備君上之恩禮。傳曰行道有¶
福。詩曰求福不回。考祥視履。惟公是已。至若徜徉化元。保¶
合太和。扶道嘉會。將明利澤。漸漬於生民。而隱於視聽者。¶
可勝道哉。早辱招辟。仕纔初命。頃沐鴻休。職聯大任。周旋¶
惠愛。三十餘年。公府閎議。郊居盛集。滄溟沃日之量。清廟¶
禮神之器。四教五福。明哲始終。話言風采。疑在夢想。變化¶
糾紛。何可勝論。常日賓榻。今茲靈位。常日歡言。今茲聲淚。¶
常日精爽。今茲魂氣。常日鳴騶。今茲騎吹。永去昭代。言歸¶
厚地。平生一樽。拜奠歔欷。尚饗。¶ 

<pb:NFKB_QTW_p0509-15a>

** 祭子壻獨孤少監文¶ 
:PROPERTIES:
:TITID: QTWTIT10282
:PERSID: QTWAUT1352
:END:

維元和十年歲次乙未四月壬寅朔六日丁未。外舅太常¶
卿權某。敬以清酌時羞之奠。致祭於故祕書少監贈絳州¶
刺史獨孤郎之靈。噫嘻大鈞。生死沄沄。壽夭紛綸。古人罕¶
言。豈造化流形。不與其全。或一氣滑湣。偶然而然。嗟我子¶
壻。時之令德。自誠而明。必協於極。前殿大對。諫垣正色。中¶
臺有聲。東觀以直。訓辭溫雅。視草宥密。當時之選。必居第¶
一。玉立皦然。古之淵騫。抗詞犯顏。勇若諸賁。立不易方。即¶
<pb:NFKB_QTW_p0509-15b>
之也溫。道乃前定。實安於仁。時惟憲公。先友是敦。既以聲¶
子之舊。復茲戴侯之親。歡言戾止。十五年矣。始遇弱冠。今¶
纔強仕。會朝方駕。居室同里。愛我以德。忠言在耳。勞績盡¶
瘁。疾嬰腠理。乞身上言。移亞外史。謝絕人寰。屏居鄠田。冀¶
此宴閑。百疴就痊。神理曖昧。晦明[:#AS-8563:⿰⺯⿸厂⿱田坴]綿。勿藥難徵。驅車言¶
旋。吁嗟風燭。糾纆倚伏。涉路猶理。入門而復。親賓怛化。里¶
閈行哭。如何斯人。奄忽不淑。物情所望。必至宰匠。惟君知¶
臣。注意寅亮。時因劘切。然後交鬯。動於險中。終不委讓。徹¶
瑟之辰。萬情百身。孤孀嗷號。所不忍聞。念以蒙稚。孝思天¶
至。禮逾成人。哀感異類。昔謂福善。今疑報施。臧孫有後。惟¶ 
<pb:NFKB_QTW_p0509-16a>
此可冀。翻翻素旌。東指鼎成。鮮原夜壑。密印芻靈。緦衰已¶
除。服紀太輕。如何此禮。不稱予情。薤歌楚挽。一往不返。哲¶
兄襄事。茹痛終鮮。送爾冥漠。顧予衰蹇。悲哀所鍾。賢達未¶
免。寓形必化。何早何晚。雖以懷終。不能自遣。淚盡彌苦。魂¶
交可展。奠茲一觴。臨訣先遠。尚饗。¶ 

** 祭孫男法延師文¶ 
:PROPERTIES:
:TITID: QTWTIT10283
:PERSID: QTWAUT1352
:END:

維元和十二年歲次丁酉五月庚申朔十三日壬申。翁翁¶
婆婆以乳菓之奠。致祭於九歲孫男法延師之靈。爾之敏¶
悟。爾之孝愛。纔至齓齒。已能知書。倦息猶在於文字。嬉遊¶
<pb:NFKB_QTW_p0509-16b>
不離於硯席。其姿狀有外祖河南之風。懿茲夙成。必謂致¶
遠。疾瘍所遘。醫禱無瘳。竟罹夭枉。痛切心骨。况自二歲。三¶
哭殤孫。逝者日遠。存者無幾。吾以衰年多病。支體不隨。爾¶
父在京。不見其絕。痛爾槥櫝。歸遵畏塗。今日哀懷。尤倍常¶
理。頃者求拔苦海。依歸度門。故於斂襲。率以緇褐。今之祖¶
奠。靡設羶腥。苦痛之深。遣割不去。臨路長痛。嗚呼奈何。¶ 

** 祭外姑河東縣君文¶ 
:PROPERTIES:
:TITID: QTWTIT10284
:PERSID: QTWAUT1352
:END:

維貞元十一年歲次乙亥十月朔日。子壻起居舍人知制¶
誥權某。謹以清酌庶羞之奠。敬祭於外姑故河東縣君之¶ 
<pb:NFKB_QTW_p0509-17a>
靈。伏惟承積德之慶。稟醇仁之性。嬪於盛門。播此淑行。恭¶
聞幼儀。以及結褵。居然綢直。不待姆師。朝尊相府。家榮命¶
婦。琴瑟和聲。珩璜節度。執謙處約。不改其素。專靜是宏。紛¶
華靡務。四德日滋。六姻是宜。睦親以誠。撫下以慈。內則之¶
禮。采蘩之詩。夙夜無違。如春熙熙。道備移天。哀[:#AS-8563:⿰⺯⿸厂⿱田坴]晝哭。閨¶
門之訓。斷織是勗。期於榮養。以俟豐祿。方慶綵衣。遽驚喪¶
服。顧惟鄙人。辱奉嘉姻。十年之閒。情以理親。頃歲違阻。遐¶
方食貧。殘生未滅。慰訓相循。俄忝周行。來歸帝里。驅車遄¶
邁。盡室至止。舉觴為壽。侍坐以齒。令節游娛。溫顏燕喜。浮¶
<pb:NFKB_QTW_p0509-17b>
生如幻。寢疾未幾。遽此全歸。難徵神理。欒欒棘人。泣奉塗¶
芻。翩翩素旌。東指洛都。征途在目。官局所拘。含淒國門。拜¶
奠路隅。仁愛如昨。幽明忽殊。托詞寫哀。庶達泉壚。尚饗。¶ 

** 祭楊校書夫人文¶ 
:PROPERTIES:
:TITID: QTWTIT10285
:PERSID: QTWAUT1352
:END:

維元和三年歲次戊子三月癸未朔二十五日丁未。妹壻¶
太中大夫守尚書兵部侍郎上柱國襄武縣開國侯權某¶
云云。故校書郎楊君夫人一姊之靈。先姊先舅。公台積厚。¶
德門交輝。士女挺秀。有儀有耀。宜貴宜壽。纔移所天。俄哭¶
於晝。遠護帷裳。來歸帝鄉。灑埽壤樹。潔羞蒸嘗。之死之誓。¶ 

<pb:NFKB_QTW_p0509-18a>

炯然秋霜。二十年閒。形同未亡。乃育孤女。是歸良匹。亦既¶
有行。秀而不實。感念難遣。哀酸成疾。晦明推移。變化奄忽。¶
昔與幼樞。姻聯揚都。歲時二紀。人事萬殊。諒勞生於此世。¶
何怛化之同途。彼福善與貽慶。又不知夫神理之有無。顧¶
我好仇。永懷伊姊。動若形影。痛深骨髓。芻靈就列。送奠停¶
軌。觴酒寫哀。神其聽此。尚饗。¶ 

** 祭外孫女文¶ 
:PROPERTIES:
:TITID: QTWTIT10286
:PERSID: QTWAUT1352
:END:

維元和十二年歲次丁酉六月己未朔十二日庚午。外翁¶
<pb:NFKB_QTW_p0509-18b>
婆以清酌庶羞之奠。致祭於獨孤氏孫女妹妹之靈。吾殘¶
生衰苦。殃禍相循。四年已來。七遘傷悼。今日之痛。情又倍¶
常。以前年再丁齊斬。意其孤苦備極。或保安全。神理謂何。¶
又茲夭閼。自嬰羸恙。雖未痊除。而神用精明。不減平日。昨¶
以晦朔。歸奉几筵。信宿之閒。幽明已隔。犇告惝恍。如狂如¶
癡。呼天不聞。此痛何極。况今冬除禫。來歲初笄。方擇良對。¶
以圖先近。豈吾之薄祜。有忤神明。復爾之稟命。不可踰越。¶
理遣不去。情鍾奈何。吾家壤樹。宛在伊洛。今爾體魄。歸祔¶
壽安。吾多病薾然。義期可見。生也死也。如環斯循。倘冥冥¶
有知。冀與爾為泉壤鄉黨。瀝酒申訣。嗚呼痛深。尚饗。¶ 

¶
