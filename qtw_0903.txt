#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0902-18a> ¶¶¶¶
#+PROPERTY: JUAN 0903
欽定全唐文卷九百三¶ 

<pb:NFKB_QTW_p0903-01a>

* 海順¶ 
:PROPERTIES:
:PERSID: QTWAUT2586
:END:

海順俗姓任氏。河東蒲坂人。少依沙門道愻出家。武德元¶
年卒。年三十。¶ 

** 致沙門道傑書¶ 
:PROPERTIES:
:TITID: QTWTIT18054
:PERSID: QTWAUT2586
:END:

敢稽首大師門下。每欲理靜攝心。山泉畢志。但以無明大¶
夜。非慧炬不輝。故栖寄法筵。聽覽元旨。至於人物聚集。頗¶
勞低仰。况乃大限百年。小期一念。儻從風燭。前路奚憑。所¶
以策駑駘之疲。想千里之遠。定門元妙。輒希趣入。逆其不¶
<pb:NFKB_QTW_p0903-01b>
逮。益用盤桓。伏願開含養之懷。退人以禮。¶ 

** 三不為篇¶ 
:PROPERTIES:
:TITID: QTWTIT18055
:PERSID: QTWAUT2586
:END:

我欲偃文修武。身死名存。研石通道。祈井流泉。君肝在內。¶
我身處邊。荊軻拔劍。毛遂捧盤。不為則已。為則不然。將恐¶
兩虎共鬬。勢不俱全。永存今好。長絕來怨。是以返迹荒逕。¶
息影柴門。(其一)我欲刺股錐刃。懸頭屋梁。書臨雪影。牒映螢¶
光。一朝鵬舉。萬里鸞翔。縱任才辯。遊說君王。高車反邑。衣¶
錦還鄉。將恐鳥殘以羽。蘭折由芳。籠餐詎貴。鈎餌難嘗。是¶
以高巢林藪。深穴池塘。(其二)我欲衒才鬻德。入市趨朝。四眾¶ 
<pb:NFKB_QTW_p0903-02a>
瞻仰。三槐附交。標形引勢。身達名超。箱盈綺服。廚富甘肴。¶
諷揚絃管。詠美歌謠。將恐塵棲弱草。露宿危條。無過日旦。¶
靡越風朝。是以還傷樂淺。非惟苦遙。(其三)¶ 

* 法琳¶ 
:PROPERTIES:
:PERSID: QTWAUT2587
:END:

法琳俗姓陳氏。潁川人。寓居襄陽。出家荊州青溪玉泉寺。¶
隋季入關。住京師濟法寺。武德二年上破邪論。以語涉謗¶
訕下獄。後徙益部。行至百牢關菩提寺卒。年六十九。¶ 

** 皇帝繡像頌¶ 
:PROPERTIES:
:TITID: QTWTIT18056
:PERSID: QTWAUT2587
:END:

緬以八樹韜光。兩河晦迹。匿王戀仰。鑄鑞而寫全身。迦帝¶
<pb:NFKB_QTW_p0903-02b>
翹誠。鎔金而圖真相。乃洎乎青睛南度。白馬東翻。像教鬱¶
興。靈儀徧跱。於是儼神姿以登松舟。屈聖體而施明珠。光¶
烈張橋。色流滬瀆。示佩日於漢后。感揮毫於晉君。或顧步¶
而躡萬山。乍徘徊而遊夢渚。禎祥嘉瑞。兆自由來。未有刺¶
縷圖真。援空範狀。我大唐皇帝曩植四宏。夙資五德。神功¶
邁於軒昊。至治美於成康。仁動上元。力侔大造。慶雲垂彩。¶
金鏡含七曜之輝。瑞鳥呈祥。玉燭和四時之氣。素髮文身¶
之長。俱請命於王庭。穿胸儋耳之酋。共獻琛於魏闕。加以¶
畱心八正。篤意五乘。廣運檀那。聿修淨業。永言善逝。冥漠¶ 
<pb:NFKB_QTW_p0903-03a>
何追。爰勅上宮。式摹遺景。奉造釋迦繡像一幀。并菩薩聖¶
僧。金剛師子。備摛仙藻。殫諸神變。六文雜沓。五色相宣。寫¶
滿月於雙針。託修楊於素手。妍踰蜀錦。麗越燕緹。紛綸含¶
七曜之光。布濩列九華之綵。日輪吐焰。藹袁宏之絲。蓮目¶
凝輝。發秦姬之縷。隋侯百里之珠。慙斯百福。子羽千金之¶
璧。愧彼千輪。華蓋陸離。看疑涌出。雲衣搖曳。望似飛來。何¶
但思極迴腸。抑亦巧窮元妙。以今嵗在庚寅。月居太簇。三¶
元啟候之節。四始交泰之辰。乃降綸言。於勝光伽藍。設齋¶
慶像。四十九僧。三七行道。大秦紅粟。備香積之餐。周穆金¶
<pb:NFKB_QTW_p0903-03b>
膏。陳梵王之供。四等福田。生生具足。六因善報。世世莊嚴。¶
劫石碎而寶歷長存。芥城空而皇基永固。不勝慶悅。輒迺¶
頌云。¶ 

於鑠上帝。天策我君。乃神乃聖。允武允文。就之如日。望之¶
如雲。禎符輝煥。美氣氤氳。光宅天下。攸敘彞倫。體道迴向。¶
式建福田。針裁赤果。縷制青蓮。文含綺爛。彩奪霞然。華疑¶
迥發。葢似空懸。方諸涌地。邁彼騰天。嵗在提格。時旅青陽。¶
奉遵徽命。爰崇道場。十科星聚。八座霞張。風迴雅梵。殿鬱¶
名香。鴻基盛業。永永無疆。¶ 

<pb:NFKB_QTW_p0903-04a>

** 太極殿行道設千僧齋頌¶ 
:PROPERTIES:
:TITID: QTWTIT18057
:PERSID: QTWAUT2587
:END:

緬尋曠古。逖聽元皇。時因作訓。用智垂芳。祈恩望秩。報德¶
蒸嘗。唯崇小祀。焉間大方。未宏三教。但佩九章。膺期撥亂。¶
粵我聖唐。明達因果。端拱文昌。化侔十號。仁深百王。律中¶
仲月。時登少陽。下憐蠢蠢。上答蒼蒼。式陳金闕。爰開道場。¶
日宮照曜。星臺焜煌。空懸珠影。燄動輪光。雲披玉宇。烟散¶
名香。供疑飛下。聲含鳳鏘。麒麟表瑞。甘露呈祥。功隨劫遠。¶
德共天長。恩霑有際。澤被無疆。命同元始。體類金剛。鴻基¶
<pb:NFKB_QTW_p0903-04b>
永永。降福穰穰。¶ 

** 與尚書右僕射蔡國公書¶ 
:PROPERTIES:
:TITID: QTWTIT18058
:PERSID: QTWAUT2587
:END:

濟法寺釋法琳致書尚書右僕射蔡國公足下。法琳草衣¶
野客。木食山人。尢類曲針。誠同腐芥。不被知於當世。合緘¶
口以終身。既德愧內充。譽慚外滿。非唯孤負慧遠。實亦帶¶
累道安。是以畢志青溪。歸心紫葢。覆船巖下。永味經書。鬼¶
谷池前。長觀魚鳥。豈謂復辭林藪。更入囂塵。久客秦川。俄¶
離楚塞。萍流八水。葉墜三陽。口腹之弊已淹。仲叔之情何¶
寄。臥靈臺而起恨。游白社而興嗟。南巢之戀倍增。北風之¶
悲逾切。居生壈坎。稟命迍邅。空詠七哀。徒吟九歎。撫躬弔¶ 
<pb:NFKB_QTW_p0903-05a>
影。運也如何。加以病在膏肓。風纏腠理。累年將息。未覺有¶
瘳。至於照雪聚螢。筋力已謝。九流七略。難甚緣山。萬卷百¶
家。沓猶行海。前因傅子。聊貢斐然。仍以未竭邪源。今者重¶
修辨正。頗為經書罕備。史籍靡充。雖罄短懷。罔知克就。仰¶
惟僕射公運籌策之才。居阿衡之任。知人之器。遠邁山濤。¶
接士之心。還方趙武。風姿爽朗。識度含宏。既握靈蛇之珠。¶
爰佩荊山之玉。所以弼諧庶績。燮理文昌。德鏡搢紳。譽形¶
朝野。加以門稱筆海。世號儒宗。不忘素昔之懷。曲賜憂憐¶
之訪。寒灰更煖。朽木翻榮。昔王粲閱書。取資蔡氏。相如達¶
<pb:NFKB_QTW_p0903-05b>
賦。必賴楊侯。意者但是諸子雜書。及晉宋已來內外文集。¶
與釋典有相關涉處。悉願披覽。謹以別錄仰呈。特希恩許。¶
輕陳所請。悚息何言。邪見信心。古來共有。善人惡黨。今日¶
寧無。前以傅子讇言。畧呈小論。既蒙上達。復荷襃揚。戢在¶
中心。但知慚德。昔三都賦未值張華。無人見賞。今破邪論¶
不逢君子。誰肯為珍。比者海內諸州。四方道俗。流通抄寫。¶
讚詠成音。迴邪見之心。發愚人之善者。豈非明公之力也。¶
必能利物。薄有冥功。仰用莊嚴。竝將迴向耳。請公為宏護¶
檀越。¶ 

<pb:NFKB_QTW_p0903-06a>

** 致慧淨法師書¶ 
:PROPERTIES:
:TITID: QTWTIT18059
:PERSID: QTWAUT2587
:END:

近覽所報辛中舍析疑論。詞義包舉。比喻超絕。璨璀眩離¶
朱之目。鏗鏘駭師曠之耳。固以妙盡寰中。事殫辯囿。譬玉¶
衡之齊七政。猶溟海之統百川。煥煥乎。巍巍乎。言過視聽¶
之外。理出思議之表。足可杜諸見之門。開得意之路者也。¶
至如住無所住。兼修之儀在焉。為無不為。齊應之功宏矣。¶
將令守雌厚顏。獨善靦容。乃理異之顯哉。豈元同之可得。¶
夫立像以表意。得意則像忘。若忘其所忘。則彼此之情斯¶
<pb:NFKB_QTW_p0903-06b>
泯。非忘其不忘。而小大之殊有異。是知日月既出。無用爝¶
火之光。時雨既降。何煩浸灌之澤。故云彼此可忘。非無此¶
也。故吾去也。因故去而辯無常。新吾來也。藉新來以談緣¶
起。非新非故。熏修之義莫成。無繕無剋。美惡之功孰著。蓋¶
以生滅破彼斷常之迷。寄因果示其中觀之路。斷常見息。¶
則弱喪同歸。中觀理融。則真如自顯。或談業理。以明熏習。¶
乍開報分。以釋自然。意出情端。旨超文外。報分有在。鳧鶴¶
自忘其短長。業理相因。草蜂各任其飛化。可謂於無名相¶
中。假名相說。體真會俗。豈不然歟。詳中舍天挺之才。未等¶
若人盡理之說。子期有慚於喪偶。顏生有愧其坐忘。可以¶ 
<pb:NFKB_QTW_p0903-07a>
息去取之兩端。泯顛沛之一致。楚既得之。齊亦未為失也。¶
法師博物不㣥。智思無限。當今獨步。即日樑棟。既為眾所¶
知識。實亦名稱暜聞。加以累謁金門。頻登上席。扇元風於¶
鶴籥。振法鼓於龍樓。七貴挹其波瀾。五師推其神雋。既聳¶
垂天之翼。又縱橫海之鱗。支遁之匹王何。寧堪竝駕。帛祖¶
之方嵇阮。未足連衡。用古儔今。君之有矣。琳謝病南山。棲¶
心幽谷。非出非處。蕩慮於風雲。無見無聞。寄情於泉石。偶¶
觀名作。實遣繁憂。乍覽瓊章。用祛痼疾。徘徊吟諷。循環卷¶
舒。蘊蓄懷袖之中。不覺紙勞字故。畧申片意。謹此白書。¶ 
¶
<pb:NFKB_QTW_p0903-07b>

** 上秦王破邪論啟¶ 
:PROPERTIES:
:TITID: QTWTIT18060
:PERSID: QTWAUT2587
:END:

法琳啟。緬尋三元五運之肇。天皇人帝之興。龜圖鳥策之¶
文。金版玉笥之典。六衡九光之度。百家萬卷之書。莫不導¶
人倫信義之風。述勛華周孔之教。統其要也。未達生死之¶
源。陳其理也。不出有無之域。豈若五分法身三明種智。湛¶
然常樂。何變何遷。邈矣真如。非生非滅。而能道資萬有。慈¶
被百靈。啟解脫彼岸之津。開究竟無為之府。拔㣥生於見¶
海之外。救諸子於火宅之中。但化隔葱河。千有餘載。教流¶
漢土。六百許年。龕塔相望。禪人接踵。所以道安登秦帝之¶ 
<pb:NFKB_QTW_p0903-08a>
輦。僧會上吳主之車。高座法師。能陳八正。浮圖和尚。巧說¶
五乘。化洽九州。福霑三世。其為利物。此之謂歟。有隋褫運。¶
戎馬生郊。災起四兇。毒流百姓。慧燈既隱。法兩將收。賴我¶
大唐上應乾心。下協黎庶。補天以麗三象。紐地以安五嶽。¶
生民蒙再造之恩。釋門荷中興之賜。方欣六茲五帝。四彼¶
三皇。反淳樸之風。行無為之化。竊見傅奕所上誹毀之事。¶
在司既不施行。奕乃公然遠近流布。人間酒席。競為戲談。¶
有累清風。實穢華俗。長物邪。見損國福。理不可也。伏惟殿¶
下往藉三多。久資十善。赴蒼生之望。膺大寶之期。道叶隆¶
<pb:NFKB_QTW_p0903-08b>
平。德光副后。發洊雷之響。則蟄戶俱開。啟明離之輝。則幽¶
衢竝鏡。赫矣允矣。難得名矣。固以漢光重世。周卜永年。復¶
能降意福田。迴情勝境。津梁在念。牆壍為心。伏願折邪見。¶
幢然正法炬。像化被寄。深幸茲乎。不任憤懣惄焉之志。謹¶
上破邪論一卷。塵黷威嚴。伏增悚息。謹啟。武德四年九月¶
十二日啟。¶ 

** 對傅奕廢佛僧事啟¶ 
:PROPERTIES:
:TITID: QTWTIT18061
:PERSID: QTWAUT2587
:END:

沙門法琳等啟。琳聞情切者其聲必哀。理正者其言必直。¶
是以窮子念達其言。勞人願歌其事。何者。竊見大業末年。¶ 

<pb:NFKB_QTW_p0903-09a>

天下喪亂。二儀黲黷。四海沸騰。波震塵飛。邱焚原燎。五馬¶
絕浮江之路。七重有平壘之歌。烽燧時警。羽檄競馳。關塞¶
多虞。刁斗不息。道消德亂。運盡數窮。轉輸實繁。頭會箕斂。¶
積屍如莽。流血為川。人不聊生。物亦勞止。控告無所。投骸¶
莫從。百姓苦其倒懸。萬物困其無主。豈徒法輪絕響。正教¶
陵夷。聖上興弔俗之心。百姓順昊天之命。爰舉義旗。平一¶
區宇。當時道俗蒙賴。華戎胥悅。於是叶天地而通八風。測¶
陰陽而調四序。和邦國。序人倫。功葢補天。神侔立極。降雲¶
<pb:NFKB_QTW_p0903-09b>
雨而生育。開日月以照臨。發之以聲明。紀之以文物。恩霑¶
行葦。施洽蟲魚。方欲重述九疇。再敷五教。興石渠之學。布¶
庠序之風。遠紹軒羲。近同文景。功業永隆。不知手之舞之。¶
足之蹈之者矣。竊見傅奕所上之事。披覽未徧。五內分崩。¶
尋讀始周。六情破裂。嗚呼。邪言惑正。魔辯逼真。猶未足聞¶
諸下愚。况欲上干天聽。但奕職居時要。物望所知。何容不¶
近人情。無辜起惡。然其文言淺陋。事理不詳。辱先王之典¶
謨。傷人倫之風軌。何者。夫人不言。言必有中。夫子曰。一言¶
合理。則天下歸之。一事乖常。則妻子背叛。觀奕所上之事。¶
括其大都。窮其始末。乃罔冒闕庭處多。毀辱聖人甚切。如¶ 
<pb:NFKB_QTW_p0903-10a>
奕此意。本欲因茲自媒。苟求進達。實未能益國利人。竟是¶
惑弄朝野。然陛下應天順時。握圖受籙。赴萬國之心。當一¶
人之慶。扶危救世之力。夷兇靖難之功。固以威葢前王。聲¶
高往帝。爰復存心三寶。畱意福田。預是出家之人。莫不感¶
戴天澤。但由僧等不能遵奉戒行。求報國恩。無識之徒。非¶
違造罪。致令傅奕。陳此惡言。擗踊痛心。投骸無地。然僧尼¶
有罪。甘受極刑。恨奕輕辱聖人。言詞切害。深恐邪見之者。¶
因此行非。按春秋。魯莊公七年夏四月。恒星不見。夜明如¶
日。即佛生時之瑞應也。然佛有真應二身。權實兩智。三明¶
<pb:NFKB_QTW_p0903-10b>
八解。五眼六通。神曰不可思議。法號心行處滅。其道也。運¶
眾聖於泥洹。其力也。接下凡於苦海。自後漢明帝永平三¶
年。夢見金人已來。像教東流。靈瑞非一。具在漢魏諸史。姚¶
石等書。至如道安道昱之輩。圖澄羅什之流。竝有高行深¶
解。當世名僧。盡被君王識知。貴勝崇重。自五百餘年已來。¶
寺塔徧於九州。僧尼溢於三輔。竝由時君敬信。朝野歸心。¶
像教興行。於今不絕者。實荷人主之力也。世間君臣父子。¶
猶謂恩澤難酬。昊天下不報。况佛是衆生出世慈父。又為¶
凡聖良醫。欲抑而挫之。罪而辱之。不可得也。仰尋如來智¶
出¶ 
<pb:NFKB_QTW_p0903-11a>
有心。豈三皇能測。力包造化。非二儀可方。列子云。昔商太¶
宰嚭問孔子曰。夫子聖人歟。孔子對曰。邱博識強記。非聖¶
人也。又問三王聖人歟。對曰。三王善用智勇。聖非邱所知。¶
又問五帝聖人歟。對曰。五帝善用仁信。聖亦非邱所知。又¶
問三皇聖人歟。對曰。三皇善用時政。聖亦非邱所知。太宰¶
大駭曰。然則孰為聖人乎。夫子動容有間曰。西方之人。有¶
聖者焉。不治而不亂。不言而自信。不化而自行。蕩蕩乎民¶
無能名焉。若三王五帝必是大聖。孔子豈容隱而不說。便¶
有匿聖之愆。以此較量。推佛為大聖也。老子西昇經云。吾¶
<pb:NFKB_QTW_p0903-11b>
師化游天竺。善入泥洹。符子云。老氏之師名釋迦文。直就¶
孔老經書師敬佛處。文證不少。豈奕一人所能謗讟。昔公¶
孫龍著堅白論。罪三王。非五帝。至今讀之。人猶切齒。以為¶
前鑑。良可悲夫。主上至聖欽明。方欲放馬休牛。式閭封墓。¶
興皇王之風。開佛老之化。狂簡之說。尢可焚之。若言帝王¶
無佛則大治年長。有佛則虐政祚短者。按堯舜獨治。不及¶
子孫。夏商周秦。王政數改。蕭墻內起。逆亂相尋。爾時無佛。¶
何因運短。但琳豫居堯世。日用莫知。在外見不便事。恐蕃¶
國遠聞。謂華夏無識。夫子曰。言滿天下無口過。行滿天下¶ 
<pb:NFKB_QTW_p0903-12a>
無怨惡。言之者欲使無罪。聞之者足以自誡。傅奕出言不¶
遜。聞者悉驚。有穢國風。特損華俗。謹錄丹款。冒以啟聞。伏¶
惟大王殿下天挺英靈。自然岐嶷。風神穎越。器局含宏。好¶
善為樂。邁彼東平。溫易自歡。更方西楚。加以阿衡百揆。式¶
序六條。德既搴帷。仁兼裂網。開康莊之第。坐荀卿之賓。起¶
修竹之園。醼文雅之客。莫不詩極緣情。而賦窮體物。信可¶
譽形朝野。美貫前英者焉。但琳等內顧闕如。方圓寡用。念¶
傅奕下愚之甚。媿凡僧禿丁之呵。惡之極也。罪莫大焉。自¶
尊盧赫胥已來。天地開闢之後。未有如奕之狂悖也。不任¶
<pb:NFKB_QTW_p0903-12b>
斷骨痛心之至。謹錄奕害事。輒述鄙詞。件答如左。塵黷威¶
嚴。伏增殞絕。謹啟。¶ 

** 寶星陀羅尼經序¶ 
:PROPERTIES:
:TITID: QTWTIT18062
:PERSID: QTWAUT2587
:END:

寶星經。梵本三千餘偈。如來初證覺道。度目連身子。及降¶
伏魔王。護持國土。說此經也。自像化東漸。[:#AS-92F9:⿰帛⿱丿糸]歷嵗時。三輪¶
八藏之文。四樹五乘之旨。顯神光於石室。流梵響於清臺。¶
雖鞮譯相尋。尚多疑闕。我大唐皇帝迺聖迺神。允文允武。¶
乘機撫運。拯溺救焚。反上皇之風。行不言之化。去泰去甚。¶
既揜頓於八紘。無事無為。乃朝宗於萬國。瀚海天山之地。¶ 

<pb:NFKB_QTW_p0903-13a>

盡入提封。龍庭鳳穴之鄉。咸霑聲教。仁踰解網。治踵結繩。¶
大德閑閑。外齊八則。小心翼翼。內整四儀。臨赤縣而溢慈¶
悲。寄元扈而敷宏誓。每以諸有非樂。物我俱空。眷言真要。¶
無過釋典。有中天竺國三藏法師波頗。唐言光智。誓傳法¶
化。不憚艱危。遠涉葱河。來游震旦。經塗所亘。四萬餘里。以¶
貞觀元年景戌。(謹按丙戌為武德九年是年八月癸亥高¶
祖禪位太宗此序以丙戌為貞觀元年當是八月後所作)洎於京輦。既登上席。爰懋¶
錦衣。有詔所司。搜揚碩德兼閑三教備舉十科者一十九¶
<pb:NFKB_QTW_p0903-13b>
人。於大興善寺請波頗三藏法師相對翻譯。沙門慧淨等¶
證義。沙門元謩等譯語。沙門慧明法琳等執筆。承旨慇懃¶
詳覈。審名定義。具意成文。起貞觀二年三月。訖四年四月。¶
凡十一卷(一作八卷)十三品。用紙一百三十幅。總六萬三千八¶
百八十二言。¶ 

** 般若燈論序¶ 
:PROPERTIES:
:TITID: QTWTIT18063
:PERSID: QTWAUT2587
:END:

般若燈論。梵本有六千餘偈。摩伽國種姓大士婆毗薜迦¶
菩薩。唐言分別明之所作也。始夫萬物非有。一心如幻。心¶
幻如故。雖動而恒寂。物非有故。雖起而無生。是以聖人說¶
如幻之心。鑒非有之物。了物非物。則物物性空。知心無心。¶
則心心體寂。達觀之士。得其會歸。而忘其所寄。於是分別¶ 
<pb:NFKB_QTW_p0903-14a>
戲論。不待遣而自除。無得觀門。弗假修而已入。蕩蕩焉不¶
在不離。無往無依者也。佛滅度後七百年間。有出家菩薩。¶
厥名龍樹。深達實相。得無生忍。為報佛恩。開演中論。付法¶
藏云。其人如像法中。然正法炬。折邪見幢。外國傳云。智慧¶
日已頹。斯人今再曜。世昏寢已久。斯人寤令覺。中論凡五¶
師注釋。分別明菩薩即一人也。此菩薩多聞總持。智深志¶
固。以本願力。不捨㣥生。往修羅宮。待見彌勒。屬以去聖時¶
遠。眾論紛然。致令雪山採藥。多收毒草。深水求珠。競持瓦¶
礫。誠恐一理不窮。反增邪見。一言不盡。翻起異端。乃讚述¶
<pb:NFKB_QTW_p0903-14b>
龍樹偈文。為茲般若燈論。其為論也。訶斥內外。讚揚真俗。¶
窮無生理。究實相源。照無不寄。寂名般若。執無不破。喻曰¶
明燈。蓋方廣之中心。諸佛之行處矣。嗟乎。後之學者。便息¶
百城之遊。永無五失之謬。論凡二十七品。為十五卷。若內¶
人立義。皆標人名。無名者例稱自部。若外人立義。亦標人¶
名。無名者例稱外人。縛解品已前。慧賾執筆。觀業品已後。¶
法琳執筆。於是起四年夏。訖六年冬。勘定既周。繕寫云畢。¶
所司詳讀。乃上奏聞。¶ 

** 法華三昧行事運想補助儀序¶ 
:PROPERTIES:
:TITID: QTWTIT18064
:PERSID: QTWAUT2587
:END:

<pb:NFKB_QTW_p0903-15a>

夫禮懺法。世雖同效。事儀運想。多不周旋。或粗讀懺文。半¶
不通利。或推力前拒。理觀一無。效精進之風。闕入門之緒。¶
故言勤修苦行。非涅槃因。但禮念軌儀。文非不委。以散情¶
昏重。想運難成。予因天台。再有詳補。撮覽樞總。使隨言作¶
念。隨念成想。一一瞻視。如對目前。庶時刻不虛。事法成辦。¶
依本文總歷十法。結要事理。¶ 

** 辯正論(并序)¶ 

:PROPERTIES:
:TITID: QTWTIT18065
:PERSID: QTWAUT2587
:END:
¶
<pb:NFKB_QTW_p0903-15b>

有黃巾李仲卿。學謝管窺。智慚信度。矜白鳥之翼。望駭嵩¶
華。負爝火之光。爭輝日月。乃作十異九迷。貶量至聖。余慨¶
其無識。念彼何辜。聊為十喻曉之。九箴誡之。用指諸掌。庶¶
明達君子。詳茲而改正焉。¶ 

有考古通人。與占衡君子。觀李卿誹毀之論。閱開士辯正¶
之談。詳而議之。發憤興歎。欲使邪正異轍。真偽分流。定其¶
是非。以明得失。冀後進者。永無疑焉。通人曰。余觀造化。本¶
乎陰陽。物類所生。起乎天地。歷三古之世。尋五聖之文。不¶
見天尊之神。亦無大道之像。按靈寶九天生神章云。氣清¶
高澄。積陽成天。氣結凝滓。積滯成地。人生也。皆由三元養¶
育。九氣結形。然後生也。是知陰陽者。人之本也。天地者。物¶ 
<pb:NFKB_QTW_p0903-16a>
之根也。根本是氣。無別道神。君子曰。道士大霄隱書無上¶
真書等云。無上大道君治在五十五重無極大羅天中。玉¶
京之上。七寶元臺。金牀玉几。仙童玉女之所侍衞。住在三¶
十二天三界之外。按神仙五嶽圖云。大道天尊治太元之¶
都。玉光之州。金真之郡。天保之縣。元明之鄉。定志之里。災¶
所不及。靈書經云。大羅是五億五萬五千五百五十五重¶
天之上天也。五嶽圖云。都者覩也。太上大道。道中之道。伸¶
明君最守靜。居太元之都。諸天內音云。天與諸仙鳴樓都¶
之鼓。朝宴玉京。以樂道君。推此謬談。則道君是天之神明。¶
<pb:NFKB_QTW_p0903-16b>
既屬州縣。則天尊復是天之民伍。如佛家經論三界之外。¶
名出生死。無分段之形。離色心境。何得更有寶臺玉山。州¶
郡鄉里。虛妄之甚。轉復難矜。但道家偽說。無迹可觀。習俗¶
生常為日已久。眾邪競敘。至有不同。如欲正名。理須詳悉。¶
今畧出緣起。隨而判之。按周禮。自堯已前。未有郡縣。舜巡¶
五嶽。始見州名。尚書禹貢。方陳州號。春秋之時。縣大郡小。¶
以郡屬縣。漢高已來。以縣屬郡。典誥所明。九州禹跡。百郡¶
秦并是也。縱有道在天上。猶應觸事無為。何因戶屬鄉居。¶
與凡不異。既有州縣。即有官民。州牧郡守。姓何名何。鄉長¶ 
<pb:NFKB_QTW_p0903-17a>
里。誰子誰弟。竝是管學道士。無識黃巾。不悉古今。未窺經¶
史。人間置立州縣。亦言天上與世符同。保偽為真。良可羞¶
恥。其根脈本末。竝如笑道論中委出也。通人曰。莊周云。察¶
其始而無生也。非徒無生。而本無形。非徒無形。而本無氣。¶
恍惚之間。變而有氣。氣變而有形。形變而有生。人之生也¶
氣之聚。聚則為生。散則為死。故曰有。有無相生也。萬物一¶
也。何謂一也。天下一氣也。推此而談。無別有道高。處大羅¶
獨稱尊貴。君子曰。陽氣黃精經云。流丹九轉。結氣成精。精¶
化成神。神變成人。陽氣赤名曰。元丹陰氣黃。名曰黃精。陰¶
<pb:NFKB_QTW_p0903-17b>
陽交合。二氣降精。精化為神。精神凝結。上於九天。九天之¶
氣。下於丹田。與神合凝。臨於命門。要須九過。是為九丹。上¶
化下凝。以成於人。不云別有道神。能宰萬物。使之生也。通¶
人云。古來名儒及河上公解五千文。視之不見名。曰夷。夷¶
者精也。聽之不聞名曰希。希者神也。搏之不得名曰微。微¶
者氣也。是謂無狀之狀。無物之象。故知氣體眇莽。所以迎¶
之不見其首。氣形清虛。故云隨之不見其後。此則敘道之¶
本。從氣而生。所以上清經云。吾生眇莽之中。其幽幽冥冥。¶
幽冥之中。生乎空同。空同之內。生於太元。太元變化。三¶ 
<pb:NFKB_QTW_p0903-18a>
氣明焉。一氣青。一氣白。一氣黃。故云一生二。二生三。按生¶
神章云。老子以元始三氣。合而為一。是至人法體。精是精¶
靈。神是變化。氣是氣象。如陸簡寂臧矜顧歡孟智周等老¶
子義云。合此三乘。以成聖體。又云。自然為通相之體。三氣¶
為別相之體。檢道所宗。以氣為本。考三氣之內。有色有心。¶
既為色心所成。未免生死之患。何得稱常。君子曰。原道所¶
先。以氣為體。何以明之。按養生服氣經云。道者所也。保氣¶
則得道。得道則長存。神者精也。保精則神明。神明則長生。¶
精者血脈之川流。守骨之靈神。精去則骨枯。骨枯則死矣。¶
<pb:NFKB_QTW_p0903-18b>
故莊周云。吹欨呼吸。吐故納新。彭祖修之。以得壽考。校此¶
而言。能養和氣。以致長生。謂得道也。通人曰。縱使有道。不¶
能自生。從自然出。道本自然。則道有所待。既因他有。即是¶
無常。故老子云。人法地。地法天。天法道。道法自然。王弼之¶
言天地王道。立不相違。故稱法也自然。無稱窮極之詞。道¶
是智慧靈和之號。用智不及無智。有形不及無形。道是有¶
義。不及自然之無義也。君子曰。易乾鑿度云。昔燧人氏仰¶
觀斗極。以定方名。庖犧因之而畫八卦。黃帝受命。使大撓¶
造甲子。容成次歷數。五行九宮之說。自此而興。故說卦云。¶ 

<pb:NFKB_QTW_p0903-19a>

陽數九者。立天之道。曰陰與陽。陰二陽一。則天有三焉。立¶
地之道。曰柔與剛。剛二柔一。則地亦有三。立人之道。曰仁¶
與義。義二仁一。則人亦有三。三三合九。陰陽相包。以成萬¶
物。不聞別有道神。處太元都。坐高蓋天。上羅三清。下包三¶
界。居七英之房。出九宮之上。行神布氣。造作萬物。豈非惑¶
亂。陷墜人間耶。校功則業殊。比跡則事異。沙門旌德而靡¶
違。道士言行而多過。立不利之遐迹。逮不朽之元猷。洋洋¶
乎弗可尚也。其唯釋教歟。豈以㘭塘小水。匹馮夷大波者¶
<pb:NFKB_QTW_p0903-19b>
哉。非所類矣。¶ 

** 廣析疑論¶ 
:PROPERTIES:
:TITID: QTWTIT18066
:PERSID: QTWAUT2587
:END:

有李遠問舍人者。曾讀斯論。意所未詳。便以示沙門法琳。¶
請更廣其義類。琳乃答曰。蒙示辛氏與淨法師齊物論大¶
約兩問。詞旨宏贍。理致幽絕。既開義府。特曜文鋒。舉佛姓¶
平等之談。別㣥生各解之說。陳彼此之兩難。辨元同之一¶
門。非夫契彼寰中。孰能震斯高論。美則美矣。疑頗疑焉。何¶
者。尋上皇朝徹。始流先覺之名。法王應物。爰標佛陀之號。¶
智慧者。蓋分別之小術。般若者。乃無智之大宗。分別緣起。¶
所以強稱先覺。無知性寂。於是假謂佛陀。分別既於外有¶ 
<pb:NFKB_QTW_p0903-20a>
數。無知則於內無心。於外有數。分別之見不亡。於內無心。¶
誘引之功莫匱。甚秋毫之方巨嶽。踰尺鷃之比大鵬。不可¶
同年而語矣。莊生云。吾亡是非。不亡彼此。庸詎然乎。所以¶
小智不及大智。小年不及大年。惟彭祖之特聞。非眾人之¶
所逮也。况三世之理不差。二諦之門可驗。是以聖立因果。¶
凡夫有得聖之期。道稱自然。學者無成道之望。從微至著。¶
憑繕剋而方研。乘因趣果。藉熏修而始見。彼既知而故問。¶
余亦述而畧答。詳夫一音暜被。弱喪由是同歸。四智廣覃。¶
真如以之自顯。自顯也者。唯微唯彰。同歸也者。孰來孰去。¶
<pb:NFKB_QTW_p0903-20b>
蓋知隨業受報。二鳥不嫌其短長。因溼致生。兩蟲無擇於¶
飛化。不存待與無待。明即待之非待矣。請試論之。昔闞澤¶
有言。孔老法天。諸天法佛。洪範九疇。承天制用。上方十善。¶
奉佛慈風。若將孔老。以匹聖尊。可謂子貢賢於仲尼。跛鼈¶
陵於駿驥。欲觀渤澥。更保涓流。何異蔽目而視毛端。却行¶
以求前路。非所應也。且王導周顗。宰輔之冠葢。王濛謝尚。¶
人倫之羽儀。次則郗超王謐劉璆謝容等。竝江左英彥。七¶
十餘人。皆學綜九流。才映千古。咸言性靈真要。可以持身¶
濟俗者。莫過於釋氏之教。及宋文帝與何尚之王元保等。¶ 

<pb:NFKB_QTW_p0903-21a>

亦有此談。如其宇內竝遵斯教。吾當坐致太平矣。尚之又¶
云。十善暢則人天興。五戒行則鬼畜絕。其實濟世之元範。¶
豈造次而可論乎。中舍學富才高。文華理切。秦懸一字。蜀¶
挂千金。法琳徒礪鉛刀。何以當茲奇麗也。不量管見。輕陳¶
鄙俚。敢此有酬。示麻續組耳。李舍人得琳重釋。渙然神解。¶
重疑頓消。仍以斯論。廣於視聽。故得二文雙顯。各其志乎。¶ 

** 答詔問釋教利益對¶ 
:PROPERTIES:
:TITID: QTWTIT18067
:PERSID: QTWAUT2587
:END:

琳聞至道絕言。豈九流能辨。法身無像。非十翼所詮。但四¶
<pb:NFKB_QTW_p0903-21b>
趣茫茫。飄淪慾海。三界蠢蠢。顛墜邪山。諸子迷以自焚。凡¶
夫溺而不出。大聖為之興世。至人所以降靈。遂開解脫之¶
門。示以安穩之路。於是天竺王種。辭恩愛而出家。東夏貴¶
遊。厭榮華而入道。誓出二種生。志求一妙涅槃。宏善以報¶
四恩。立德以資三有。此其利益也。毀形以成其志。故棄鬚¶
髮美容。變俗以會其道。故去君臣華服。雖形闕奉親。而內¶
懷其孝。禮乖事主。而心戢其恩。澤被怨親。以成大順。福霑¶
幽顯。豈拘小違。上智之人。依佛語故為益。下凡之類。虧聖¶
教故為損。懲惡則濫者自新。進善則通人感化。此其大畧¶
也。而傅氏所奏。在司既不施行。乃多寫表狀。公然遠近¶ 
<pb:NFKB_QTW_p0903-22a>
流布。京室閭里。咸傳禿丁之誚。劇設席上。昌言胡鬼之謠。¶
佛日翳而不明。僧威阻而無力。於時達量道俗。動毫成論¶
者非一。各疏佛理。曲陳邪正。皆是奕之所廢。豈得引廢成¶
興。雖曰破邪。終歸邪破。¶ 

* 智實¶ 
:PROPERTIES:
:PERSID: QTWAUT2588
:END:

智實俗姓邵氏。雍州萬年人。年十一出家京師大總持寺。¶
武德七年。薛舉東逼。僧法雅奏請京師翹勇僧千人充軍¶
伍。實致書止之。雅不從。實乃毆雅。事聞。勅令還俗。後雅被¶
誅。復勅出家。卒年三十八。¶ 
¶
<pb:NFKB_QTW_p0903-22b>

** 論道士處僧尼前表¶ 
:PROPERTIES:
:TITID: QTWTIT18068
:PERSID: QTWAUT2588
:END:

法常等言。年迫桑榆。始逢太平之世。貌同蒲柳。方值聖明¶
之君。竊聞父有諍子。君有諍臣。法常等雖豫出家。仍在臣¶
子之例。有犯無隱。敢不陳之。伏見詔書。國家本系。出自柱¶
下。尊祖之風。形於前典。頒告天下。無得而稱。令道士等處¶
僧之上。奉以周旋。豈敢拒詔。尋老君垂範。治國治家。所佩¶
服章。亦無改異。不立觀宇。不領門徒。處柱下以全真。隱龍¶
德而養性。智者見之謂之智。愚者見之謂之愚。非魯司寇。¶
莫之能識。今之道士。不遵其法。所著衣服。竝是黃巾之餘。¶ 

<pb:NFKB_QTW_p0903-23a>

本非老君之裔。行三張之穢術。棄五千之妙門。反同張禹。¶
漫行章句。從漢魏已來。常以鬼道化於浮俗。妄託老君之¶
後。實是左道之苗。若位在僧尼之上。誠恐真偽同流。有損¶
國化。如不陳奏。何以表臣子之忠情。謹錄道經及漢魏諸¶
史佛先道後之事。如別所陳。伏願天慈。曲垂聽覽。¶ 

** 致杜正倫書¶ 
:PROPERTIES:
:TITID: QTWTIT18069
:PERSID: QTWAUT2588
:END:

沈俗僧智實白。實懷橘之嵗。涉清信之名。採李之年。染息¶
慈之位。雖淺智褊能。然敢希先達。竊見化度寺僧法雅。善¶
<pb:NFKB_QTW_p0903-23b>
因曩世。受果今生。如安上之遊秦。似遠公之入晉。理應守¶
護鵞之行。持結草之心。思報皇王之恩。奉酬覆載之德。乃¶
於支提靜院。但為宰殺之坊。精舍林中。鎮作妻孥之室。脫¶
千僧之服。四海愴動地之悲。謗七佛之經。萬國嗟訴天之¶
怨。自漢明感夢。摩騰入洛已來。無所名人。頗曾聞也。皇帝¶
受禪。撫育萬方。欲使王道惟清。法海無穢。公策名奉節。許¶
道亡身。除甘蔗之災。拔空腹之樹。使禪林鬱映。慧苑扶疎。¶
茂實家聲。震於邦國。寧可忍斯邪佞。乃捧鉢於祗洹。棄我¶
貞廉。絕經行於靈塔。龍門深濬。奉見無由。天意高懸。流問¶
何日。惟公鑒同水鏡。智察幽微。仰願拯驚翼於華箱。濟涸¶ 
<pb:NFKB_QTW_p0903-24a>
鱗於窮轍。輕以干陳。但增悚懼。¶ 

** 致僧法雅書¶ 
:PROPERTIES:
:TITID: QTWTIT18070
:PERSID: QTWAUT2588
:END:

與子同生像季。共屬陵遲。悲六道之紛然。愍四生之未悟。¶
子每遊鳳闕。恒遇龍顏。理應洒甘露於帝心。廕慈雲於含¶
識。何乃起善星之惡見。鼓調達之惡心。令善響沒於當時。¶
醜迹播揚於後代。豈不以朝含安忍。省納芻蕘。恣此愚情。¶
述斯頑見。嗟子可悲。實傷其類。且自多羅既斷。終不更生。¶
析石已分。義無還合。急持衣缽。早出伽藍。使清濁異流。蘭¶
艾殊列。則使㣥臣息於譏論。梵志寂於謗聲。定水噎而更¶
<pb:NFKB_QTW_p0903-24b>
通。慧燈晦而還照。此言至矣。想見如流。¶ 

¶
