#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0595-15a> ¶¶
#+PROPERTY: JUAN 0596
欽定全唐文卷五百九十六¶ 

<pb:NFKB_QTW_p0596-01a>
　歐陽詹(二)¶ 

** 與鄭伯義書¶ 
:PROPERTIES:
:TITID: QTWTIT11760
:PERSID: QTWAUT1470
:END:

居方足下。胡嬭物故。仁孝多感。悲慟如何。遠助悽惻。秋凉。¶
體與神康。僕素寡悰暢遐亦可悉。華下來人。承今冬以前。¶
明經赴調。罷舉進士。何顛且不沛。逝而能復歟。居方哉。夫¶
非有必行。則諫必有拒。忤情懷歡。古人所難。雖僕於居方。¶
亦不易之。今流既從川。華既歸根。輒分間布白。致以牋素。¶
居方忖覽。知及蘧瑗四十九年之已往。陶潛今是昨非之¶
悟焉。漁者所務唯魚。不必在梁在笱。弋者所務唯禽。不必¶
<pb:NFKB_QTW_p0596-01b>
在矰在繳。國家設尊官厚祿。為人民也。為社稷也。在求其¶
人。非與人求。在得其人。非與人得。唯道德膺厥求。唯賢能¶
膺厥得。賢能事事而後見。道德誠誠而後信。苟須事事。苟¶
須誠誠。則必委以務。命以職。從而覈之。四海之大。億兆之¶
眾。不可逢而委命之。是用啟稍異之間。姑致其我樂而自¶
耀者。讀往載。究前言。則曰明經。屬以辭。賦以事。則曰進士。¶
中夫程度者取政事。最輕小者命以始。又令公侯子孫卿¶
大夫子弟。能力役供給者。曰千牛進馬三衞齋郎。限以年¶ 
<pb:NFKB_QTW_p0596-02a>
月。終亦試之。其有成則陟。陟不已乃尊乃厚。其有敗則黜。¶
黜不已乃戮乃亡。取之於諸科暫殊。用之於諸科則一。良¶
未即以進士賢而明經不賢也。但以選才如選材焉。以規¶
則失之於方。以矩則失之於圓。欲方圓畢至。然後擇其利¶
用者寶之。中方則善於圓。中圓則善於方。木材也者。在堅¶
貞可久。人才也者。在德行有恆。不可久。不有恆。雖售之於¶
今。必不售之於後。蚩蚩之人。貴此賤彼。是不深達國家選¶
士之意。見近而迷遠者。居方寧斯人之徒歟。况目覩進士¶
出身。十年二十年而終於一命者有之。明經諸色入仕。須¶
<pb:NFKB_QTW_p0596-02b>
臾而踐卿相者有之。忠與孝相生。君與父相隨。於家美。即¶
於國良。為閨門重。則為朝廷尚。此古今聖賢絕慮。萬不失¶
一之得也。僕忝居方交遊。自貞元之初。於今十有三祀。熟¶
得居方之為人。甘旨可求。則已在尊長之前矣。衣食可讓。¶
則已在兄弟之邊矣。急難當行。則必在交遊之先。禮義當¶
往。則無在時賢之後。晨昏無方之性。愛悌友于之情。長長¶
之敬。下下之眷。與朋友之信。接物之道。居方無不盡。則於¶
家於閨門至矣。於國於朝廷詎少哉。嘗清宵月下。寒序火¶
邊。或醉或醒。接以餘論。君子欲其暗然而彰。惡自衒自媒¶ 
<pb:NFKB_QTW_p0596-03a>
沽名者。二年間。見居方求試於詞場。僕恨恨如失。才如居¶
方。地如居方。方於所得。詎止乎。然諸科中升乎一科矣。宜¶
存一梁一笱一矰一繳之義。事事誠誠之旨。中規中矩之¶
求。委恆久。循黜陟。俟乎暗然之來也。况近聞宗懿之中。景¶
行居方彌篤焉。上以居方達慈於下。下待居方申愛乎上。¶
居貧孀孤。達宦棺櫬。悉居方竭力。已可行咨乎可及。饑飽¶
不異。魂體皆歸。年纔弱冠。行跡如此。豈徒生哉。借如居方¶
束帛到門。而有未起。居方以藝自謁。雖從家命。亦以非矣。¶
悲哉。更逐齊人之後耶。僕竊以為知人。曩得居方。以為居¶
<pb:NFKB_QTW_p0596-03b>
方也。洎昨視所行。則非居方。今聆嘉聞。又知居方矣。如其¶
知。如其知。竟履元和以叶愚念。得之以道。為姜為傅。不得¶
以道。為回為憲。時之令人。豈不善歟。面敘不周。此亦何云。¶ 

** 與王式書¶ 
:PROPERTIES:
:TITID: QTWTIT11761
:PERSID: QTWAUT1470
:END:

公範足下。長史及大人以薄官。予自能記憶。只見馳載長¶
幼。勤勤南北。予雖童稚。意甚不居。洎有安固丞潮陽掾。予¶
時已冠。似或議事。以為地分遐陋。進取必無遠大。若肄業¶
承家。則安固潮陽。亦幾於不墜矣。便懷耕食鑿飲之心焉。¶
事親敬長之道。睦友與人之義。恂恂自勉。不意竊鄉曲之¶ 
<pb:NFKB_QTW_p0596-04a>
譽。所疑不忘質。所見不忘述。時時有得。多幸忝儕類之歸。¶
加以薄窺墳籍。適有章句。濮陽仲宣河東千齡滎陽從易¶
濟北有融琅琊次臣。皆博雅明達君子。公範亦其人焉。每¶
論性行。量識度。評學業。酌文詞。不以虛薄。往往掛於牙齒。¶
予年二十有一。公範與㣥公則可予以進士之目。而有令¶
予觀國之心。予以㣥公所貺之名。繹先賢正名之旨。進士¶
者。豈不言其可以仕進。而能裨助政化。始自下而升上。終¶
自上而利下者也。近代亦曰舉人。實古今舉賢進能之科¶
也。則有若風后力牧。膺黃帝之舉。舜禹稷契。膺唐堯之舉。¶
<pb:NFKB_QTW_p0596-04b>
縉雲高陽。膺虞舜之舉。伊尹姜牙。膺湯武之舉。管仲冀缺。¶
膺桓文之舉。五羖三傑。膺嬴劉之舉。皆齊聖廣淵。明允篤¶
誠。立功立事。出於人表之流也。降自晉宋齊梁。則有若陸¶
機鮑昭謝眺江淹。亦以登庸。雖道德器用。不及曩辰。而詞¶
學詩流。為一時之秀。當㣥公之論。豈容易之。度力不任。又¶
先與靈源道士虹巖逸人有潘湖合鍊奉養之契。乞從宿¶
志。勤勤懇懇。獲與靈源虹巖同居者三年。公範與㣥公雖¶
不苦以前事相迫。而流言時至。建中初。因當道廉察。故相¶
國常公本州將故中書舍人薛公南澗之談。西湖之禮。丹¶ 
<pb:NFKB_QTW_p0596-05a>
青目下。程準前期。公範與㣥公激厲轉加。予亦稍信云云¶
之勸。時兄弟親屬。方以眾情聞於大人。大人與㣥公遂有¶
龍首之會。特詢可否。至於再三。㣥公不悔前言。以為可固¶
可必。人之於予。皆欲其升高致遠。至其秋。大人則有遣從¶
計吏之命。當發之日。大人及慈親親祭行於東郊。公範與¶
㣥公亦共餕神餘於野席。離觴既輟。大人誡勖數言。言可¶
切骨銘心。征車云動。慈親嗚咽數聲。聲堪斷腸褫魄。公範¶
與㣥公備見備聞也。慰上下之望。在乎早成名。早歸寧。予¶
必不惜伎能。而有所絕墜。以深上下之念。汲汲搖搖。如旌¶
<pb:NFKB_QTW_p0596-05b>
如翹。受遣之明年。達於長安。賃廡六秋。禮闈四上。頻竭激¶
昂之力。累為簸揚之棄。反躬忖已。徘徊又疑。豈常薛公輕¶
於布素。而有佞歟。為㣥公溫良。與朋友有不忠歟。楊朱對¶
歧。墨翟觀素。勁挺之志。半作歸心。况以近夢慈親。以亂絲¶
繞予之身萬重。大人囓予臂見血。蓋神祇以大人誠切遠¶
警於予焉。絲繞者。豈非思念纏[:#AS-92F9:⿰帛⿱丿糸]之象也。囓臂者。豈非囓¶
指令歸之義也。萬重見血者。豈非示其甚也。公範與予遊¶
處最深者。且莆陽讀書。接席五年。其於為人。公範知之。莆¶
陽去家四百餘里。晨昏之思忽至。珍異之味忽得。亦不以¶ 
<pb:NFKB_QTW_p0596-06a>
始昨違離。便奔馳而去。性自天至。實非勉為。今一辤庭闈。¶
而踰半紀。以本心每每。馳戀若此。魂夢昭昭。感發如彼。日¶
夜之心。公範可量。竊欲審覈良駑。摭分進退。阻故人。無新¶
知。怳不可問。因考使迴。更有決斯科也。先以才藝取。次以¶
德行伸。大以事君。細以臨人。如予所習。可以當之於取乎。¶
如予事親。可以移之於君乎。如予理身。可以施之於人乎。¶
其可也。則待命待知。庶榮親之道。抑溫凊之心。如其不可。¶
則任材任器。息干時之機。謝風塵之苦。書至與裁。裁已遄¶
復。家在國在。佇為去就。予於為子之道。所恨不知也。知必¶
<pb:NFKB_QTW_p0596-06b>
無不竭。若於為臣之道。所恨不知也。知必無不為。人生於¶
世。區區者所務。豈不立名乎。有名於國。亦名也。有名於家。¶
亦名也。予何攘臂於其間。醜於家而美於國哉。予無此心。¶
亦公範知之。東風扇和。山青水清。野芳且榮。林鳥時鳴。樽¶
有酒。匣有琴。公範休暢。某再拜。¶ 

** 送張尚書書¶ 
:PROPERTIES:
:TITID: QTWTIT11762
:PERSID: QTWAUT1470
:END:

前鄉貢進士歐陽詹。於洛陽旅舍再拜授僕人書。獻尚書¶
閤下。某同眾君子伏在尚書下風久矣。孟冬已寒。伏惟尚¶
書尊體動止萬福。人生於世。令天下之人識與未識。有一¶ 
<pb:NFKB_QTW_p0596-07a>
善則願知之。有一困則願知之。尚書以為其人何如哉。愚¶
以百年二百年無一而已矣。尚書豈知身則其人乎。既知¶
其人。某斯所以願也。凡今之人。進路於長者。或以殫詞褒¶
頌為先者。亦或求人書狀為先者。伏計尚書飽見之。英明¶
特達。必不之愛。小子固直。亦竊醜之。况尚書茂德雄才。則¶
騰於寰宇矣。豈假區區片言隻字。彰明於身乎。以尚書山¶
容海納。則自斷於胷襟矣。豈在悠悠八行尺牘。進退於人¶
乎。知不然矣。某才拙魯訥。不敢游詞。某閩越人。向京師七¶
千里矣。去秋遠應直言極諫詔。不逮試便往西秦。今冬將¶
<pb:NFKB_QTW_p0596-07b>
從博學宏詞科赴集期。昨至東洛。舊負人錢五萬。卒然以¶
逢。某則合還。人又艱迫。唯一驢一馬。悉以償之。賃廡之下。¶
如喪手足。兀然不能出門者。再旬於茲矣。亦以窘逼。遍祈¶
於人。人無非常。所與唯疋帛斗粟。供朝夕則纔可過。其外¶
則莫就。無車無儲。寄人之廬。士之窮莫窮乎此。今日有來¶
相看者曰。子之困至於是。何不以情聞於徐方南陽公乎。¶
明日有來相看者曰。子之困至於是。何不以情聞於徐方¶
南陽公乎。某晝忖夜量。既在尚書矣。又人人異口同詞。區¶
區之心與議并。俾忘干犯。以困投於尚書。尚書之力。上將¶ 
<pb:NFKB_QTW_p0596-08a>
驅雲雷。清宇宙。副萬乘之賴。答億兆之望。豈獨遺某所願¶
知之困乎。尚書下將燮陰陽。調風雨。合百神之意。允飛走¶
之望。豈獨遺某所願知之困乎。救火之家。水雖在遠。不以¶
遠而往者。知其必能濟患也。某之困。曾未拜伏尚書。所居¶
洛陽。西鄰陜虢。北俯河陽。南接陳許。東有汴滑。捨東南西¶
北之近。越千里控於尚書者。亦知尚書必救所困焉。神遊¶
五侯之門遍。心擇王公之量匝。方決意投於尚書。尚書畱¶
意焉。布露微辭。亦非容易。考試事畢。特冀拜伏。雖有蓄積。¶
庶及面陳。¶ 
¶
<pb:NFKB_QTW_p0596-08b>

** 上鄭相公書¶ 
:PROPERTIES:
:TITID: QTWTIT11763
:PERSID: QTWAUT1470
:END:

將仕郎守國子監四門助教歐陽某。謹齋沐緘書。再拜遣¶
隸子弟。獻於相公中衢之車下。庶及乎閣下。當今主上聖¶
明。宰輔賢明。可行已行。可止已止。其或未行未止。非不知¶
也。非不念也。未可行而未可止也。某愚蒙。欲陳所見。則在¶
知之之後。念之之內矣。不敢復言。今斯有言。自言而已。人¶
有百行修。萬事精。內扣潛鳴。外聽無聲。非不願用。而人不¶
用。非不願旌。而人不旌。雖和平之代。至老至死者。相公以¶
為有之乎。某將十有十百有百千有千也。何以若知。自近¶ 
<pb:NFKB_QTW_p0596-09a>
之耳。某嘗讀論語。得孔子曰。古之學者為己。今之學者為¶
人。傷時之學者。不由所學。矜所學也。某雖不敏。傷竊如之。¶
况稟羔羊鴻雁之性。未資訓導。而敬順和合乎教者。十或¶
四五。潔身畏人。直拙自守。始亦以孝弟忠信。約禮從義。人¶
生合爾。博聞游藝。行義修詞。人生固然。殊不以有為而為¶
也。幸屬昭代。以此官人。敬趨條目。遂希詮擇。五試於禮部。¶
方售鄉貢進士。四試於吏部。始授四門助教。夫人百行庶¶
幾。萬事留心。不仕則已。仕則冀就高衢遠途。展其素蓄。垂¶
名於後代。播美於當時。匪徒利斗粟。希片帛。救寒暑。給朝¶
<pb:NFKB_QTW_p0596-09b>
夕也。所以利斗粟希片帛者。不能無之。其將百行庶幾。萬¶
事留心之流。有所分別也。某非斯人之徒歟。其慕彼人之¶
徒歟。企夫高衢遠途也。噫。四門助教。限以四考。格以五選。¶
十年方易一官也。自茲循資歷級。然得太學助教。其考選¶
年數。又如四門。若如之。則二十年矣。自茲循資歷級。然得¶
國子助教。其考選年數。又如太學。若如之。則三十年矣。三¶
十年間。未離助教之官。人壽百歲。七十者希。某今四十年¶
有加矣。更三十年於此。是一生不覩高衢遠途矣。况先三¶
十年。孰知存亡哉。其或素蓄。當在重泉之下矣。忖己方人。¶ 

<pb:NFKB_QTW_p0596-10a>

所以知百行修。萬事精。內扣潛鳴。外聽無聲。非不願用。而¶
人不用。非不願旌。而人不旌。雖和平之代。至老至死者。十¶
有十百有百千有千也。嗚呼。今之高懸爵祿。廣設名位。實¶
待乎德行與乎能事也。德行也者。孝悌也。忠信也。不可於¶
公堂斯須而得試也。須漸乎父母昆弟之言。洽乎州閭鄉¶
曲之譽。某遠人也。父母昆弟。居萬里之外。州閭鄉曲。在三¶
江之南。孝悌之言。無由漸朝廷之耳。忠信之譽。莫得洽闕¶
下之聞也。能事也者。秉持也。應奉也。不可虛處無任而得¶
<pb:NFKB_QTW_p0596-10b>
呈也。須形乎政令裁製之庸。著乎伎藝使才之致。某[:#AS-8A47:⿱宀儿]官¶
也。政令裁製。一月兩衙之謂。伎藝使才。二奠陪行而已。秉¶
持之庸。不可形考課之目。應奉之致。是亦絕著選能之見¶
也。縱有顏閔之德。游夏之學。宰我之政事。夫子之文章。其¶
於是也。但父母昆弟自相知。州閭鄉曲自相許。於海隅嶺¶
徼。其奈拳拳之身何。夫大田斯獲。而有遺秉滯穗也。萬秉¶
稀一。萬穗稀一。某豈遂當其一乎。且天地也。命之翅。必與¶
之羽翮。副其巨細。使得飛也。命之足。必與之蹄蹠。稱其長¶
短。使得行也。若命之翅。而不與之羽翮。與之而巨細不相¶
副。飛則墜。若命之足。而不與之蹄蹠。與之而長短不相稱。¶ 

<pb:NFKB_QTW_p0596-11a>

行則顛。命適遺之墜。與適遺之顛。則如無命無與也。其庸¶
愚不知造物之旨者。視之則不之怪。其明賢深探理源者。¶
其謂天地何。且邦國也。勸人以德行。用錫之爵祿。必契其¶
分量。使得行道也。聳人以能事。用錫之名位。必權其輕重。¶
使得榮身也。若勸以德行。而不錫之爵祿。錫之而分量不¶
相契。道則屈。若聳以能事。而不錫之名位。錫之而輕重不¶
相權。身則辱。勸適遺之屈。聳適遺之辱。則如無勸無聳也。¶
其庸愚不知政化之旨者。視之則不之怪。其明賢深探理¶
<pb:NFKB_QTW_p0596-11b>
源者。其謂邦國何。某代居閩越。自閩至於吳。則絕同鄉之¶
人矣。自吳至於楚。則絕同方之人矣。過宋由鄭。踰周到秦。¶
朝無一命之親。路無迴眸之舊。猶孤根寄不食之田也。人¶
人耘耨所不及。家家溉灌所不沾。其濯乃條枚。成乃華實¶
者。上天至仁之膏澤。厚地無私之陽春乎。相公為上天霖¶
雨。佐厚地發生也。何以處某焉。夫舉善不遺於微陋。使能¶
必盡其材器。真宰相之任也。自唐及虞有其人。自夏及商¶
有其人。自周及秦有其人。自漢而降。無代無有。洎國朝歷¶
歷可數也。相公能以某為手下濫觴乎。似善斯升。真善以¶
至。似能斯拔。真能以來。古人行此。天下歸仁也。相公行之¶ 
<pb:NFKB_QTW_p0596-12a>
哉。行之哉。今則猶古。算度途遠。蒼皇造次。某惶恐再拜。¶ 

** 上董相公東風詩啟¶ 
:PROPERTIES:
:TITID: QTWTIT11764
:PERSID: QTWAUT1470
:END:

某啟。某業文者。相公昔領大司成。則飲相公訓人成俗之¶
教。中為大司樂。則煦相公合莫移風之德。及籌廟略。則浹¶
相公調元厚生之化。竟未能歌謠芬馥。紀敘茂實。下居暗¶
室。有媿明神。昨以赴調東周。又聆相公此方鎮安之美。陪¶
輿人誦。作東風詩二首。既詠諸途。輒塵左右。干犯明白。不¶
任戰懼。¶ 

** 泉州刺史席公宴邑中赴舉秀才於東湖亭序¶ 
:PROPERTIES:
:TITID: QTWTIT11765
:PERSID: QTWAUT1470
:END:
¶
<pb:NFKB_QTW_p0596-12b>

貢士有宴。我牧席公新禮也。貞元癸酉歲。邑有秀士八人。¶
公將首薦於闕下。古者相覿相祖。有享有宴。享以昭恭儉。¶
宴以示慈惠。二典為用。鮮或克兼。諸侯升俊造於天子。遣¶
之日唯行鄉飲酒之禮。則享禮也。胾肉元酒。莫飲莫食。公¶
念肉不使食。則仁不下浹。酒不使飲。則歡不上交。方欲激¶
邦俗於流醨。致王人乎德行。而賢者仁未伊浹。才者歡未¶
我交。其若蚩蚩何。秋七月。與八人者鄉飲之禮既修。乃加¶
之以宴。餚移已膳。醴出家醞。求絲桐匏竹以將之。選華軒¶
勝境以光之。後一日。遂有東湖亭之會。公削桑梓之禮。執¶ 
<pb:NFKB_QTW_p0596-13a>
賓主之儀。揖讓升堂。雍容就筵。樂遍作而情性不流。爵無¶
算而儀形有肅。鏘鏘焉。濟濟焉。於是老幼來窺。盡室盈岐。¶
非其親懿。則其閭里。皆內訟而誓遷善焉。於戲。行其教。不¶
必耳提而口授。移其風。不必門扇而戶吹。公斯宴。則風移¶
教行其間矣。真盡心竭誠。奉主化民之宰也。煙景未暮。酒¶
德俱飽。有逡巡避位而言曰。夫詩者。有以美盛德之形容。¶
君侯因片善。附小能。迴一邑之心。成一邑之行。而昭吾人¶
恭儉於嘉享。示吾人慈惠於清宴。迴人心。成人行。周孔之¶
才也。昭恭儉。示慈惠。管晏之賢也。不有歌詠。其如六義何。¶
<pb:NFKB_QTW_p0596-13b>
是日人有甘棠頖宮之什。客有天水姜閱河東裴參和潁¶
川陳詡邑人濟陽蔡沼。佐贊盛事。亦獻雅章。小子公之甿。¶
幸鼓微聲。先八人者鳴。捧豆伺徹。時在公之側。覩眾君子¶
之作。遂從卜商之後。書其旨為首序。¶ 

** 別柳由庾序¶ 
:PROPERTIES:
:TITID: QTWTIT11766
:PERSID: QTWAUT1470
:END:

孔子見老聃。曰。魚吾知其能游。鳥吾知其能翔。游可網。翔¶
可弋。至於龍。則吾不知。聃其龍乎。今予遇河東柳由庾。亦¶
孔子之耼矣。眉長五寸。耳近上頂。寡言少笑。皎若冰雪。意¶
或時發。皆元漠杳冥之事。從君子累忝之遊。松櫟殊姿。鴉¶ 
<pb:NFKB_QTW_p0596-14a>
鸞異情。翌日。予去之京師。柳曰。月陰日陽。鱗潛羽翔。海鵬¶
君於焉期化。冥鴻君從此而游。南充近有上升者。畱言於¶
長老。豈為吾設耶。吾焉往夫。其德行文學。可以敦教化。正¶
雅頌。予勸裨堯而補舜。柳頷而不對。貞元十三年七月十¶
六日。[:#AS-92F9:⿰帛⿱丿糸]州紫極宮黃籙齋場別。¶ 

** 送族叔行元下第歸廣陵序¶ 
:PROPERTIES:
:TITID: QTWTIT11767
:PERSID: QTWAUT1470
:END:

族叔行元既射策。與主司不合。春二月。將歸淮南。所寓㣥¶
公設祖。方獻未酬。叔悄然有不暢之色。㣥公亦愕爾而阻¶
歡。小子侍觴。奉而前曰。歸好事。春美時。酒樂物。叔於三者¶
<pb:NFKB_QTW_p0596-14b>
加同人將之。而有未悅。豈禮闈失意之為乎。昆吾產金。荊¶
山產玉。自民役巧。鎔琢蓋多。惟干將和璞有大聞。非百鍊¶
則其良可用歟。非三獻而其寶可真歟。苟良苟真。不即成。¶
不即售。適以精其研。稔其實。如叔也。亦何稽於一邂逅哉。¶
若昔之人。作必行。動必中。則是蘇秦無履穿之歎。甯戚無¶
石爛之歌。孫宏無十上之勤。商鞅無再干之勞也。知泰而¶
不知否。知易而不知難。是夫人也。非所以待乎叔也。叔如¶
之何。叔欣然見卞氏再來之路。平歸心。納春景。安酒意。四¶
座以叶。千鐘有娛。既醉升車。秋為到期。¶ 

<pb:NFKB_QTW_p0596-15a>

** 送巴東林明府之任序¶ 
:PROPERTIES:
:TITID: QTWTIT11768
:PERSID: QTWAUT1470
:END:

國以人為本。縣令親人之親者。苟有命授。無非慎擇。今年¶
執政。又加精選。自吏曹銓擬仕而退下者。十之五六。濟南¶
林公。以始任之調。發硎之刃。請宰一邑。天官劇巴東也。而¶
使為之。平衡無疑。鈞軸不轉。非輕重質器。目以昭如。則安¶
可於其難。而易若此。解褐結綬。當時之盛。既受牒恭命。而¶
濟南公與予鄉而且故。幼而知公。行先鄉曲譽。是通閭井¶
之意。術以明經升。實操教化之本。今有社稷。有民人。則弓¶
<pb:NFKB_QTW_p0596-15b>
矢入養叔之手。徽絃在師曠之膝。何微之不中。何妙之不¶
盡。去矣。無使朱邑魯恭。專美是官。其餘則巫峽峨峨。岷江¶
湯湯。水天下清。山天下秀。游盤貴境。為池為墉。退公多暇。¶
為我迴睇。¶ 

** 送建上人尋陽司業後畱詣涇原劉行軍序¶ 
:PROPERTIES:
:TITID: QTWTIT11769
:PERSID: QTWAUT1470
:END:

建上人自茲而西。更為故人也。巫咸山有道釋子建上人。¶
元和之淳。氣以類合。休神遂性。曩與少司成陽公得於林¶
棲。公從下風之請。斯縻大君之爵。同方相致。殊途且來。雖¶
羈鸞冥鴻。一飛一籠。遐心遠意。終共超曠。遊佛廟。賞靈臺。¶
壺冰片玉。光潔再裕。來為去始。散實聚終。上人故人有在¶ 
<pb:NFKB_QTW_p0596-16a>
西土。曰。大夢未覺。還宜一歡。陶瓶芒履。此焉而往。東路着¶
首。悠然高雲。西之人幾日而覿。松柏之下無凡草。鸑鷟之¶
侶無凡禽。西之人豈陽公之儔歟。覯遇之辰。瓊玖之列詩¶
可頌。德覩於斯其撰之。竹帛儻傳。俾後之人知貞元是歲¶
賢人之會二也。¶ 

** 送李孝廉及第東歸序¶ 
:PROPERTIES:
:TITID: QTWTIT11770
:PERSID: QTWAUT1470
:END:

明經自漢而還。取士之嘉也。經也者。聖人講善之錄。志立¶
身正。家齊國理。在乎其中。為人父者。莫不欲其子之明。為¶
人君者。莫不欲其臣之明。明斯行斯。近則平乎性命。遠則¶
<pb:NFKB_QTW_p0596-16b>
成乎政令。邇來加取比興屬詞之流。更曰進士。則近於古¶
之立言也。為時稍稱。其僥倖浮薄之輩。希以無為有。雖中¶
乾外槁。多捨明趨進。俾去華取實。君子惡以真混假。縱含¶
章抱器。半捨進為明。新及第李孝廉。則含章抱器。捨進為¶
明者。皙皙肌骨。松寒玉清。以志學升太學。以學就升宗伯。¶
背文手占。滯義口占。二戴不往。皇鄭復來。投短書。出長卷。¶
精專炳煥。儔倫裒然。聖朝貞元癸丑歲。明經登者不上百¶
人。孝廉冠其首。非獨學勝。亦以文聞。則有我芳華。加之典¶
實。不惡夫僥倖浮薄。角力於比興屬詞。並矢分弓。未知鹿¶ 
<pb:NFKB_QTW_p0596-17a>
死誰手不為也。拾青紫之有路。獻榮名以趨庭。長途春光。¶
我美多彼。噫。盡藝而適。猶有前聞。家食非明時相待之意。¶
孝廉其志之。¶ 

** 送常熟許少府之任序¶ 
:PROPERTIES:
:TITID: QTWTIT11771
:PERSID: QTWAUT1470
:END:

始入仕。一有縣尉。或中或上或緊。銓衡評才。若地稱而命¶
之。至於緊。無得幸而處。而緊中之美者。尤難其人。今年孝¶
廉郎高陽許君授常熟尉者。實緊中之美。君十三舉明經。¶
十六登第。後三舉進士。皆屈於命。去冬以前明經從常調。¶
蔭資貴中之乙。判居等外之甲。既才且地。擢以是官。夏四¶
<pb:NFKB_QTW_p0596-17b>
月。隨牒之官。玉貌青春。芬芳有蒨。望棠陰而委質。鬱蘭陔¶
以辤親。征車轔轔。所往在目。異時九仞。由茲一簣。在邦猶¶
家。不出於忠信。許君常以為己任。夫何恤哉。士之生。懷四¶
方之志。軫念於離別。非所以為士也。行乎。¶ 

** 送張陲山南謁嚴相公序¶ 
:PROPERTIES:
:TITID: QTWTIT11772
:PERSID: QTWAUT1470
:END:

相國馮翊王作鎮南梁。為名賢藪澤。四方浮川走陸。結轍¶
連艫。岷山之坡碾成谷。漢水之磧汨成淵。耀華呈實。涌溢¶
門館。量器而待。未始失賢。故天下真賢。雖遠皆往。以賢躡¶
跡者。清河張子乎。張百行為實。五言為華。有實可呈。有華¶ 
<pb:NFKB_QTW_p0596-18a>
可耀。度虛襟之必答。抗高步以斯謁。玉露初降。金風景清。¶
褒斜峰峰。千萬相見。奮客情如歸意。指危棧猶平道。馮翊¶
之門。唯才與德。人之所與。馮翊無不與。是行也。非張獨知¶
其可。眾君子共知之。既知之。若詠若歌。各言其知。¶ 

** 送王式東遊序¶ 
:PROPERTIES:
:TITID: QTWTIT11773
:PERSID: QTWAUT1470
:END:

瑯琊王式字公範。予邑之英。而忘形之友生也。少同所好。¶
服膺周孔之教。長齊所得。願裨堯舜之化。時命不與。人無¶
已知。雨散雲乖。四方五祀。既乏孔融鄭莊之公薦。乃效張¶
儀蘇季之自鬻。百川會海。相得上國。丹誠未昭於鏡鑑。黃¶
<pb:NFKB_QTW_p0596-18b>
金已銷於桂玉。予懷待兔之固。猶伺北闕寢書之報。公範¶
見變豹之理。將遊東諸侯之國。魚川鳥陸。俾為異路。曩日¶
之別。復起於今。嗟乎。夫人不得自然之至道。冥冥飄於物¶
外。則天之至愚。亻[:#AS-FBED:●]昏亻[:#AS-FBED:●]昏貿貿乎。泥滓各得其方。無¶
枉性矯神之艱也。企矚仁義。盤旋禮樂。下不植地。上不麗¶
天。孤雲隨風。斷蓬逐篲。是不能岧昭灼。揚光其間。坼華資¶
而公範猶蒙。賈薄藝而予莫售。禽棲朽木。蠖屈窮轍。可悲¶
也夫。况赫赫皇都。實吾人逞志之所。大丈夫斂塵襟而瞻¶
紱冕。策蹇驢以窺軒葢。食米菽而覘粱肉。吟寒苦以聆鐘¶
鼓。傷哉¶ 
<pb:NFKB_QTW_p0596-19a>
公範。得無媿耶。加之離情。恨恨何述。萬乘之都。千箱之年。¶
有故人而適遠。無巵酒以敘別。男兒巵酒之不致。亦何論¶
他日之浮沈哉。平生之懷。未易言也。離者會之資。會實離¶
之本。今離既由昨會。後會得不由今離乎。離會相生。蓋不¶
足歎。公範勉之。東諸侯聞有梁孝燕昭矣。¶ 

** 送蔡沼孝廉及第後歸閩覲省序¶ 
:PROPERTIES:
:TITID: QTWTIT11774
:PERSID: QTWAUT1470
:END:

昔人論別有賦。論恨有賦。狀仳離。陳感憤。其未見予於蔡¶
侯是日之情。蓋古人之遺情也。人之慚。莫先乎同有求而¶
一不得。人之慕。莫甚乎偕遠遊而一先歸。蔡侯沼字虛中。¶
<pb:NFKB_QTW_p0596-19b>
予之邑人。又懿親也。虛中以學。予謬以文。共受遣乎長吏。¶
皆求試於宗伯。虛中登太常第。歸寧故園。予有曝鰓之困。¶
猶留京師。同求在予則不得。偕遊虛中則先歸。堂俱有親。¶
身亦祈達。自負違顏落羽之恥。對人飛鳴就養之慶。懷方¶
寸為丈夫。稟太和曰人子。不包羞。不痛心。行道之人也。虛¶
中胷中有心者。以予此辰之意如何哉。悢悢悽悽。渾渾迷¶
迷。飲甘觴以若荼。視春光其如秋。周秦九軌之道。吳楚千¶
里之水。騁逸騎。揚輕舟。激爾清風。歡拜非遠。人則姻昵。家¶
惟里閭。到日榮賀。盡室當在。念沽名之不異。想出門之是¶ 
<pb:NFKB_QTW_p0596-20a>
同。父也母也。兄也弟也。雖喜人之善則有。而傷子之不肖¶
豈無。重增予鬱結之端矣。明鏡前。平衡下。姿媚無取。銖兩¶
不登。才歟命歟。不自知也。烹乳為醍醐。鍛金為干將。予期¶
烹鍛以變化。虛中其行乎。勿謂業就不增修。勿謂名成有¶
所忽。及此方遠大。虛中志之。¶ 

¶
