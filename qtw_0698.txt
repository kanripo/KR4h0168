#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0697-21a> 
#+PROPERTY: JUAN 0698
欽定全唐文卷六百九十八¶ 

<pb:NFKB_QTW_p0698-01a>
　李德裕(三)¶ 

** 授王宰兼充河陽行營諸軍攻討使制¶ 
:PROPERTIES:
:TITID: QTWTIT14024
:PERSID: QTWAUT1661
:END:

勅。淮南勁兵。伏灌夫之勇。河內雄屏。委寇恂之忠。各用所¶
長。俾專大任。以茲制勝。斯為良圖。忠武軍節度使銀青光¶
祿大夫檢校工部尚書兼許州刺史御史大夫上柱國王¶
宰。結髮從軍。擁旄為將。一劍橫陳。萬筭皆全。陰則難窺。勇¶
能重閉。亞夫急緩之任。繼父絳侯。祭彤禦侮之才。為吾子¶
路。近者狂寇憑阻。屢犯顏行。茂元莫遑定居。驟聞三捷。願¶
言奮旅。方展六奇。遽屬爽秋。暫嬰寒泄。誠威重之可倚。顧¶
<pb:NFKB_QTW_p0698-01b>
臥護之未任。是用改爾乘軒。總齊諸校。隱如敵國。禦彼奔¶
衝。昔韓信建旗。出井陘之隘。鄧艾束馬。越陰平之艱。皆立¶
奇功。稱為名將。爾宜自厲。無愧前良。¶ 

** 遣王會等安撫回鶻制¶ 
:PROPERTIES:
:TITID: QTWTIT14025
:PERSID: QTWAUT1661
:END:

勅。自古哲王。撫寧荒服。忠於國者。則有繼絕之恩。順於道¶
者。則有固存之義。所以厚其嚮化。優以報功。回鶻累代姻¶
親。久修臣禮。服我聲教。保茲信誠。昔以國難。識其忠良。嚴¶
霜見其貞松。疾風知其勁草。永言勳力。豈忘予懷。如聞為¶ 
<pb:NFKB_QTW_p0698-02a>
黠戛斯所攻。兵折眾叛。畜產大耗。國人薦飢。流離轉徙。遠¶
踰沙漠。近因太和公主遣使入朝。已知新立可汗。寓居塞¶
下。告窮請命。未有所歸。每念艱危。載深憫惻。今欲捄卹窮¶
困。撫慰瘡痍。使四方知朕不忘舊勳。保其大順。昔匈奴乖¶
亂。呼韓款塞。漢宣帝轉粟賑救。權時施宜。故得三代稱藩。¶
北邊罷警。前代令典。可不務乎。宜令左金吾衞大將軍兼¶
御史大夫王會持節充安撫大使。宗正少卿兼御史中丞¶
李師偃充副使。專往慰問。仍賑米粟二萬石。俾其安輯離¶
散。漸就漠南。再復舊疆。永言恩好。宣示中外。宜體朕懷。¶ 
¶
<pb:NFKB_QTW_p0698-02b>

** 授劉沔招撫回鶻使制¶ 
:PROPERTIES:
:TITID: QTWTIT14026
:PERSID: QTWAUT1661
:END:

昔東漢中夏既寧。匈奴饑饉。臧宮請命將臨塞。圖刻石之¶
功。光武報云。柔能制剛。弱能制強。且傳聞之事。常多失實。¶
雖滅大寇。不如息人。朕每覽前史。為之興歎。又以大舜修¶
德。有苗歸心。周穆徂征。荒服不至。固存取亂。在擇良圖。回¶
鶻頃以本國薦飢。種落貳。紇扢斯乘其衰亂。遂覆危巢。既¶
焚老上之庭。盡剪名王之族。可汗失地遠客。來附塞垣。朕¶
言念姻親。不忘勳力。諭以呼韓款塞。漢氏舊章。戎不亂華。¶
國之大典。且分兵食。捄彼飢人。令歸漠南。方議賑贍。屬¶ 
<pb:NFKB_QTW_p0698-03a>
可汗久嬰沉痼。酋長異心。雖隨畜薦居。固無定所。而控弦¶
深入。頗亦渝盟。邊將戎臣。屢抗其疏策。藩渾部落。咸請其¶
驅除。朕以王者之師。以全取勝。匈奴見短。嘉婁敬之善籌。¶
馬邑設權。戒王恢之兵首。推誠含垢。亦以踰時。况朔野沍¶
寒。有皸瘃之患。陰山逕路。多曲折之艱。宜以德綏。豈勞兵¶
卒。某官劉沔。久臨沙漠。頗識虜情。既啟十乘之行。必致六[:#AS-83F9:⿱吂⿲月馬凡¶
]之遁。委之告諭。方俟成功。可守本官充招撫回鶻使。如¶
不自改悔。終須驅逐。其諸道行營兵馬使。權令指揮。主者¶
施行。¶ 
¶
<pb:NFKB_QTW_p0698-03b>

** 授張仲武東面招撫回鶻使制¶ 
:PROPERTIES:
:TITID: QTWTIT14027
:PERSID: QTWAUT1661
:END:

門下。古人云。兵者所以明德除害也。故舉得於外。則福生¶
於內。朕每念戎事。務安生靈。既獲遠圖。宜恢長筭。回鶻可¶
汗寄託塞上。未歸虜庭。近者遣使薊門。懇陳誠。宋人病告¶
於子反。朝鮮心附於樓船。翳我信臣。實得要領。幽州盧龍¶
軍節度副使知節度事觀察處置押奚契丹兩蕃經畧盧¶
龍軍等使銀青光祿大夫檢校工部尚書兼幽州大都督¶
府長史御史大夫蘭陵郡王食邑三千戶張仲武。風雲感¶
契。鳧藻協誠。自升將壇。首剪狂寇。戈鋋亟聞於彗埽。牛¶ 
<pb:NFKB_QTW_p0698-04a>
馬殆至於谷量。故能望影揣情。已探致虜之術。豈止聞風¶
破膽。益堅慕義之心。遽奏封章。願申告諭。彼既率服。寧忘¶
懷柔。况虜騎往來。疾於風電。沙場敻[:#AS-85DD:⿺⻎貇]。介以山川。臨敵應¶
機。固難統一。昔衞霍之襲葷狁。異道而行。辛趙之擊䍐羌。¶
兩從其志。成予廟勝之策。在舉髦傑之臣。俾爾鷹揚。挫其¶
狼顧。將復蠻夷之叛。固在七擒。勉思將帥之風。無忘五利。¶
崇以夏官之秩。委其統制之權。當竭一心。敬茲休命。可檢¶
校兵部尚書兼充東面招撫回鶻使。其當道行營兵馬使¶
及奚契丹室韋等。並自指揮。餘如故。主者施行。¶ 
¶
<pb:NFKB_QTW_p0698-04b>

** 討回鶻制¶ 
:PROPERTIES:
:TITID: QTWTIT14028
:PERSID: QTWAUT1661
:END:

門下。夫天之所廢。難施繼絕之恩。人之所棄。當用侮亡之¶
道。朕每思前訓。豈忘格言。回鶻比者自恃兵強。久為桀鷔。¶
凌虐諸部。結怨近鄰。黠戛斯潛師彗掃。穹廬瓦解。種族盡¶
膏於原野。區落遂至於荊榛。今可汗亡逃失國。竊號自立。¶
遠逾沙漠。寄命邊陲。朕深念衰殘。尋加賑恤。每陳章表。多¶
詐諛之詞。接我使臣。如全盛之日。無傷禽哀鳴之意。有困¶
獸猶鬬之心。去歲潛入朔川。大掠牛馬。今春掩襲振武。逼¶
近城池。可汗皆自率勁兵。首為寇盜。不恥破敗。莫顧姻親。¶ 

<pb:NFKB_QTW_p0698-05a>

河東節度使劉沔。料敵伐謀。乘機制勝。發胡貊之騎。以為¶
前鋒。搴翎侯之旗。弋彼在穴。短兵鏖於帳下。元惡軼於彀¶
中。况乘匪六[:#AS-83F9:⿱吂⿲月馬凡]。眾纔一旅。儲糧已竭。計日可擒。太和公主¶
居處不同。情義久絕。懷土多畏。亟聞黃鵠之歌。失位自傷。¶
寧免綠衣之歎。念其覊苦。常軫朕心。今者脫於豺狼。再見¶
宮闕。上以攄宗廟之宿憤。次以慰太皇太后之深慈。永言¶
歸寧。良用欣感。其回鶻既已破滅。義在剪除。宜令諸道兵¶
馬使並同進討。河東立功將士以下。優厚賞給。續次條疏¶
<pb:NFKB_QTW_p0698-05b>
處分。應在京外宅及東都修功德回鶻。並勒冠帶。各配諸¶
道收管。其回鶻及摩尼等莊宅錢物等。並委功德使與御¶
史臺京兆府各差精強幹事官點檢收錄。不得容諸色職¶
掌人及坊市富人輒有影占。如有犯者。並當極法。錢物納¶
官。摩尼等僧委中書門下即時條疏聞奏。於戲。昔漢宣帝¶
值匈奴乖亂。推亡固存。呼韓單于國歸命。入朝保塞。漢后¶
所以有擁護之恩。郅支單于背叛禮義。傷毀威重。漢史所¶
以明可誅之罪。二虜禍福。皆自取焉。四夷百蠻。宜以為鑒。¶
布告中外。深體朕懷。主者施行。¶ 

** 授王元逵平章事制¶ 
:PROPERTIES:
:TITID: QTWTIT14029
:PERSID: QTWAUT1661
:END:

<pb:NFKB_QTW_p0698-06a>

門下。古之命帥。必重其名。假三事之崇。允萬夫之望。故韓¶
信以丞相擊魏。樊噲以相國伐燕。克成茂功。賞抑有典。成¶
德節度使鎮冀深趙等州觀察處置兼充北面行營招討¶
澤潞等使金紫光祿大夫檢校司徒兼鎮州大都督府長¶
史御史大夫駙馬都尉雲騎尉王元帥逵。生禀忠厚。天資¶
信誠。奇正得於心機。嚴莊表於師律。去病之畧。無假孫吳。¶
翁歸之才。實備文武。屬狡童逆命。自固穴巢。果能揚義聲¶
以載馳。繇直道而先奮。鋒逾駭電。勢盛疾雷。宣士卒上據¶
<pb:NFKB_QTW_p0698-06b>
層巒。削成垣壘。下臨平壤。盡見秋毫。始擒伏莽之戎。遽拔¶
升天之險。尋又陳兵原野。漸洗堯山。摧困獸之鬬心。挫螳¶
螂之怒臂。棄甲者萬計。折首者千人。先獻戎俘。益彰臣節。¶
彼則望王師之陳。草木為兵。聞吾帥之風。椒蘭比德。顧其¶
殘孽。豈獲稽誅。夫賞不逾時。速人為善。雖卨敷五教。已列¶
三公。而禹分兵麾。宜佩相印。是用命爾升於鼎司。於戲。昔¶
吳起有大功者三。不為魏相。竇嬰破藩國者七。未踐漢台。¶
豈非名器之重。曷嘗虛受。爾其奮揚威武。殲厥渠魁。當感¶
激而成功。勿遷延而玩寇。服茲休命。可不戒哉。可檢校司¶
徒同中書門下平章事兼鎮州大都督府長史。依前充成¶ 
<pb:NFKB_QTW_p0698-07a>
德軍節度使鎮冀深趙等州觀察處置兼充北面招討澤¶
潞等使。散官駙馬勳如故。主者施行。¶ 

** 授石雄晉絳行營節度使制¶ 
:PROPERTIES:
:TITID: QTWTIT14030
:PERSID: QTWAUT1661
:END:

門下。兵家之策。戒在勢分。故楚為三軍。破於英布。光武料¶
敵。非劉尚之別營。葛亮出師。制魏延之異道。專其大任。方¶
見成功。斷自朕心。授之戎律。天德軍豐州四城都防禦本¶
管押蕃落等使兼充晉絳行營諸軍副使銀青光祿大夫¶
檢校左散騎常侍豐州刺史御史大夫上柱國石雄。倜儻¶
仗義。沉密有謀。近者被羽先登。搴旗深入。剪彼葷允。碎其¶
<pb:NFKB_QTW_p0698-07b>
穹廬。勇乃冠軍。威能振敵。屬壺關逆命。羽檄交馳。命征虜¶
奉公之心。思成臯過險之將。嘉其壯節。召自極邊。既而亞¶
夫會兵。馳六乘之傳。庶乎馬武力戰。為眾軍之鋒。朕以彥¶
佐早升大將之壇。久服上公之衮。資其碩望。任以指蹤。鄧¶
禹之鎮關河。功雖未遂。羊祜之守吳會。身不自行。罷戎役¶
以會朝。待寇寧而撫俗。親授方畧。慰彼蒸黎。爰擢奇才。付¶
予重事。爾其再申兵法。奮起士心。去病無以家為。勿邀天¶
幸。臧宮保於常勝。實在貴謀。敬聽朕言。副茲寵寄。可守本¶
官兼充晉絳行營諸軍節度使。餘並如故。主者施行。¶ 

<pb:NFKB_QTW_p0698-08a>

** 贈裴度太師制¶ 
:PROPERTIES:
:TITID: QTWTIT14031
:PERSID: QTWAUT1661
:END:

勅。堯之舊臣。伯益顯庸於舜禹。周之元老。召公流美於成¶
康。永惟其人。是屬良相。裴度始以謀策除害。佐烈祖之中¶
興。終以忠貞立朝。毗累聖之鴻業。經緯之志。華皓不衰。功¶
勳爛然。圖史煇焯。奸邪所忌。臲卼於時。暨氛霧既開。魚水¶
將叶。條風孰見其喜慍。零雨皆美其來歸。未踐明庭。遽嬰¶
沉痼。威鳳莫翔於舊沼。虛舟常往於夜川。殂謝之初。朋黨¶
異議。贈典不稱。人情鬱然。屬告類上元。渙流大號。載懷先¶
<pb:NFKB_QTW_p0698-08b>
正。宜有褒崇。寵既極於維師。恩有加於在昔。豈必望酇侯¶
之壟。方念茂功。過梁道之祠。乃思遺美。以茲為勸。可不務¶
乎。¶ 

** 贈陳夷行司徒制¶ 
:PROPERTIES:
:TITID: QTWTIT14032
:PERSID: QTWAUT1661
:END:

勅。昔柳莊云亡。輟宗廟之祭。公叔既歿。表貞惠之名。前代¶
所以追往悼懷。飾終加禮。永言髦傑。宜峻舊章。故河中節¶
度晉絳磁隰等州觀察處置等使檢校司徒兼河中尹御¶
史大夫陳夷行。身為儒宗。位致宰相。言必體要。行歸於周。¶
得壺遂之深忠。持顏子之極樂。信能感物。桃李所以不言。¶
思在無邪。藜藿由其不採。朕纘成鴻業。再授鈞衡。陳㣥立¶ 
<pb:NFKB_QTW_p0698-09a>
朝。道無適莫。葛亮稱物。心匪重輕。雖壯趾為災。躧步為蹇。¶
朕之毗倚。方固初終。任以建牙。暫去岩廊之上。射不穿札。¶
遂居將帥之間。方期永年。為我良翰。遽聞淪謝。痛悼於心。¶
是用禭以衮章。載之冊。言念舊德。尚懷黃髮之謀。緬想貞¶
風。爰舉素絲之節。以茲縟禮。用慰幽魂。¶ 

** 贈崔琯左僕射制¶ 
:PROPERTIES:
:TITID: QTWTIT14033
:PERSID: QTWAUT1661
:END:

勅。孔子以顏冉之行。首於四科。漢代以荀陳之門。方於八¶
凱。乃眷時哲。保茲令名。用舉飾終之恩。以抒殲良之嘆。故¶
山南西道節度使銀青光祿大夫檢校吏部尚書兼興元¶
<pb:NFKB_QTW_p0698-09b>
尹御史大夫上柱國崔琯。誠明履正。粹密鄰幾。有子政之¶
精忠。得公綽之不欲。禮樂二事。以為身文。仁義五常。自成¶
家範。往以茂器。列於大僚。屬賢相受誣。廟堂議法。用長孺¶
之道。以右正人。微京兆之言。豈聞非罪。既是魏其之直。益¶
彰王鳳之邪。莊色於朝。㣥公聳視。讜詞不撓。淑問攸歸。歷¶
踐名藩。皆有遺愛。居常慎獨。清則畏知。爰自青衿。迄於白¶
首。厲翼之志。終始不渝。未陟台階。實孤公望。追榮左揆。式¶
示優崇。¶ 

** 贈王茂元司徒制¶ 
:PROPERTIES:
:TITID: QTWTIT14034
:PERSID: QTWAUT1661
:END:

<pb:NFKB_QTW_p0698-10a>

勅。昔許穆公身歿於師。贈以侯服。王事加等。春秋所書。言¶
念勞臣。終於盡瘁。舉茲盛典。用峻彞章。王茂元幼則服儒。¶
長能習吏。晚為邊將。頗振軍聲。近者元戎啟行。大斾臨境。¶
誓陟羊腸之險。寧辭馬革之勞。來必挫鋒。去者奪魄。挑戰¶
孤壘。自揭高旌。坐觀火之蓬。方解迎刃之竹。必當樽俎制¶
勝。枕席還師。勢如風霆。功在刻漏。遽嬰沉痼。莫展良圖。伏¶
波之壯志不衰。呂蒙之療護無及。日未回於三舍。星已旋¶
於再周。列諸葛之鼓旗。徐驅而返。閱祭遵之車騎。悼往則¶
<pb:NFKB_QTW_p0698-10b>
深。亦既聞其綏復。是宜加於衮斂。勉爾㣥帥。知予報功。¶ 

** 贈右衞將軍李安靜制¶ 
:PROPERTIES:
:TITID: QTWTIT14035
:PERSID: QTWAUT1661
:END:

勅。昔班固有言。何武王嘉。區區以一簣障江河。用歿其身。¶
朕常以固作一代之典。非所以垂法勸後也。若觀時以避¶
禍。量力以圖全。則三綱之道。幾於絕矣。故右衞將軍李安¶
靜。其祖太子少師綱。謇諤大節。炳於青史。安靜聿修厥德。¶
不隕令名。往者產祿擅朝。充躬交亂。每念王室。殆於阽危。¶
不憚芳蘭之焚。竟全孤竹之志。廣稱遺老。抗感憤之詞。荀¶
不食言。由忠貞之故。永懷臣節。遠邁前良。近者深戒有司。¶
下令遴揀。惟爾苗裔。靡有孑遺。昔庭堅不祀。臧文所嘆。仲¶ 
<pb:NFKB_QTW_p0698-11a>
宣無後。魏祖興嗟。榮以先王之臣。褒以揚名之典。懋茲休¶
寵。用慰冥魂。¶ 

** 贈故蕃維州城副使悉怛謀制¶ 
:PROPERTIES:
:TITID: QTWTIT14036
:PERSID: QTWAUT1661
:END:

勅。兵家之法。地有必爭。遠則漢氏之得陰山。匈奴慟哭。近¶
則張愿之城河外。朔邊底寧。乃眷維州。實為險隘。有金湯¶
之固。居襟帶之衝。沒為戎疆。垂六十載。故蕃維州城副使¶
悉怛謀。嘗解辮髮。獻其壘垣。議臣託以和盟。沮其誠。尋令¶
束縛。歸戮虜庭。彼獲甘心。且無噍類。昔常山臨代。為全趙¶
之寶符。河西絕羌。斷西戎之右臂。棄茲要害。用長寇讐。至¶
<pb:NFKB_QTW_p0698-11b>
今蜀人。言必流涕。豈陳湯之專命。由匡衡之廢忠。言念始¶
謀。久罹幽枉。爰加寵贈。用慰貞魂。¶ 

** 授元晦諫議大夫制¶ 
:PROPERTIES:
:TITID: QTWTIT14037
:PERSID: QTWAUT1661
:END:

勅。昔汲黯薄淮陽守。願出入禁闥。補過拾遺。則諫諍之任。¶
實資諒直。我求其比。今得正人。吏部郎中元晦。往在內廷。¶
嘗感先顧。奮發忠懇。不私形骸。俯伏青蒲。至於雪涕。數共¶
工之罪。不蔽聖聰。辨垣平之詐。益張文德。近因旌別邪正。¶
宰弼上言。以魯公藏罟。莫如置革於左右。漢后輯檻。孰若¶
列游於公卿。是用命爾。登於文陛。爾其副我寵擢。不替初¶ 
<pb:NFKB_QTW_p0698-12a>
心。勿沽小名。以枉大節。勉服官業。期於有終。可諫議大夫。¶ 

** 授徐商禮部員外郎制¶ 
:PROPERTIES:
:TITID: QTWTIT14038
:PERSID: QTWAUT1661
:END:

勅。朝議郎殿中侍御史內供奉上柱國徐商。于公以容駟¶
高閎。虞氏以升卿名子。其所全活。不聞大賢。猶誠感幽神。¶
慶流苗裔。矧乃徂往以淑問。嘗為理官。屬政在呂宗。謀傾¶
王室。將相陷辟。忠良受誣。而深念㣥獄之寃。固拒詔使。分¶
別楚囚之濫。自履危機。義激命輕。仁為已任。有是陰德。宜¶
覃後昆。爾風度粹和。文詞溫麗。列於清憲。雅有貞標。既旌¶
先正之忠。爰舉賞延之典。勉修官業。無替家聲。¶ 
¶
<pb:NFKB_QTW_p0698-12b>

** 授狄兼謨兼益王傅鄭柬之兼益王府長史制¶ 
:PROPERTIES:
:TITID: QTWTIT14039
:PERSID: QTWAUT1661
:END:

勅。古者聖人之教子也。皆妙選天下之端士。以衞翼之。漢¶
代梁王好書。則以賈誼經緯之才。推明其志。淮陽好政。則¶
以元成禮讓之節。鎮靜其浮。前王令猷。百代良法。况朕建¶
立元子。錫之奧區。朱邸初開。黃髮是憲。以兼謨慷慨納說。¶
有爰絲正席之忠。以柬之取捨俟時。有貢禹彈冠之操。皆¶
行不苟合。誠無暗欺。歷職有聲。居正無撓。舉其素行。擢在¶
首僚。爾宜廣德義之風。明孝愛之道。俾其嚴於問寢。敬不¶
絕馳。化與心成。中道若性。服我休命。可不慎歟。¶ 

<pb:NFKB_QTW_p0698-13a>

** 授鄭朗等左諫議大夫制¶ 
:PROPERTIES:
:TITID: QTWTIT14040
:PERSID: QTWAUT1661
:END:

勅。予欲左右前後。皆得正人。朝夕交戒。儆予之闕。所以分¶
左右而備箴諫也。思見大儒骨鯁。白首耆艾。論議通古今。¶
喟然動眾心。所以增其秩而厚其祿也。朝散大夫守諫議¶
大夫兼宏文館學士上柱國鄭朗等。皆以貞正守道。列於¶
左掖。從容諷諫。每竭嘉猷。况朗璜近因陛見。乃能庭爭。執¶
以言責。本於志誠。昔峻岅乘危。爰絲攬轡。期門近出。耿况¶
當車。增主之明。二臣之力。我求端士。用繼前良。期爾盡規。¶
<pb:NFKB_QTW_p0698-13b>
致予無過。拾遺左右。汲黯之願已諧。祿賜愈多。貢禹之誠¶
當勵。勉思厥職。無忝優思。¶ 

** 授鄭裔綽渭南縣尉直宏文館制¶ 
:PROPERTIES:
:TITID: QTWTIT14041
:PERSID: QTWAUT1661
:END:

勅。宣議郎前行京兆府參軍驍騎尉滎陽縣開國子鄭裔¶
綽。昔漢武帝云。有社稷之臣。汲黯近之矣。緬懷先正。實邁¶
前良。况兩代持衡。皆有貞節。守正持法。遺風凜然。爾生於¶
德門。早服儒訓。黃金不遺。唯守於一經。白環比德。方榮於¶
四代。嘉其勵行。不隕令名。俾從丹地之遊。佇繼緇衣之美。¶
可京兆府渭南縣尉直宏文館。散官勳如故。¶ 

** 授李丕汾州刺史制¶ 
:PROPERTIES:
:TITID: QTWTIT14042
:PERSID: QTWAUT1661
:END:

<pb:NFKB_QTW_p0698-14a>

勅。賈誼云。守圉扞敵之臣。誠死城郭封疆。聖人有金城者。¶
此物此志也。若火焚岡而不改其貞。風振野而獨標其勁。¶
臨危自奮。見義必為。得不寵以名城。列於上賞。忻州刺史¶
兼御史中丞李丕。幼而倜儻。長負不覊。才耀奇而㯋出。智¶
釋結而觹解。禦侮是寄。益德冠於三軍。騷動得人。劇孟雄¶
於一敵。昔在爾祖。志康國屯。翼龍而飛。既濡其雨露。刑馬¶
而誓。已表於山河。貽厥孫謀。載揚休問。近者[:#AS-86E4:●]生參伐。盜¶
起汾川。保信都之城。不為威惕。戮邯鄲之使。終以節全。戎¶
<pb:NFKB_QTW_p0698-14b>
士間行。奏章狎至。閱其忠。可謂著明。乃眷西河。控於大廈。¶
文侯舊壤。干木遺風。以節㮣著者居之。固其宜也。勉圖嘉¶
績。以保令名。¶ 

** 授李丕晉州刺史充冀代行營攻討副使制¶ 
:PROPERTIES:
:TITID: QTWTIT14043
:PERSID: QTWAUT1661
:END:

勅。晉謀元帥。必有佐軍。漢制出師。皆立副貳。所以重戎事¶
而肅王命也。李丕頗有大慮。常好奇功。自為攻拒之書。尤¶
邃揣摩之術。淬其智刃。斫未兆之機。森其禮干。得備嚴之¶
稱。既蟬蛻丹水。鵬搏赤霄。未及歲暮。累見誠節。今以玉璧¶
重地。汾河要津。俾換珪符。用佐樽俎。庶乎易行而誘。成苗¶
賁之為。不冑而驅。效葉公之入。勉於盪寇。副我知臣。¶ 

<pb:NFKB_QTW_p0698-15a>

** 賜新授太子太師杜衍制¶ 
:PROPERTIES:
:TITID: QTWTIT14044
:PERSID: QTWAUT1661
:END:

卿道崇德茂。體方行正。業成廊廟。心存邱壑。往以時事。來¶
還宰旅。秉此難進。確然莫奪。雖違乂辟之望。實有鎮浮之¶
益。深惟元老。想見高風。師範之尊。東宮莫二。舉茲崇秩。明¶
昭有德。公器斯在。雅道有光。宜畧常謙。即膺成制。¶ 

** 賜回鶻嗢沒斯特勒等詔書¶ 
:PROPERTIES:
:TITID: QTWTIT14045
:PERSID: QTWAUT1661
:END:

勅。回鶻嗢沒斯特勒那頡啜特勒頡于伽思於解亦阿躭¶
于思莫賀達于宰相伊難朱密伽諦畧摩咄將軍諦畧等。¶
<pb:NFKB_QTW_p0698-15b>
天德軍遞所奏表至。再三省覽。憂屬良深。彼蕃自忠義毗¶
伽可汗以來。代為親隣。連降愛主。恩禮特異。古今莫及。朕¶
君臨萬國。撫育殊方。苟有未安。則宜來告。况特勒等乃祖¶
乃父。歸誠累朝。昨遣嗣澤王溶弔冊先可汗回。始聞卿國¶
中喪亂。諸部乖離。救患䘏隣。豈忘令典。方圖鎮撫。以命使¶
臣。今又知堅昆等五族。深入凌虐。可汗被害。公主及新可¶
汗。播越他所。未歸城邑。特勒等力不能制。思存遠圖。相率¶
遁逃。萬里歸命。又知欲奉公主朝覲。忠謀不從。已逾大漠¶
之南。同五原之塞。發此單使。布其赤心。言念艱危。惻然軫¶
嘆。料卿等皆英酋貴族。覊寓沙場。懷土之情。如何可處。¶ 

<pb:NFKB_QTW_p0698-16a>

豈非欲討除外寇。匡復本蕃。抱此至忠。託於大援。但緣未¶
知指的。難便聽從。又慮邊境守臣。見卿忽至。或懷疑阻。不¶
副朕心。故遣鴻臚卿張賈馳往安撫。朕既獎卿忠。報以信¶
誠。雖隔塞垣。已如相見。卿須深明朕衷。盡吐所懷。一一言¶
於使臣。令其速還聞奏。佇聞誠願。續有指揮。必當副彼急¶
難。固不惜於事力。勉於謀度。用保忠勳。秋熱。卿及部下諸¶
官幷左相阿彼兀等部落黑車子達怛等平安好。遣書指¶
不多及。¶ 
¶
<pb:NFKB_QTW_p0698-16b>

** 賜回鶻嗢沒斯等詔¶ 
:PROPERTIES:
:TITID: QTWTIT14046
:PERSID: QTWAUT1661
:END:

勅。回鶻嗢沒斯特勒那頡啜特勒悉勿啜特勒烏離思特¶
勒赤心宰相等。張賈等回。知卿等欲遠赴闕庭。自申忠。眷¶
言深志。豈忘予懷。聞卿等本國。頃因飢荒。遂至離散。親屬¶
內叛。諸部外侵。新立可汗。猶未安定。既是國中所奉。則為¶
卿等君親。古人云。未有仁而遺其親者。義而後其君者。想¶
卿等本心。必思推戴。况回鶻代雄朔漠。威服諸蕃。今已破¶
傷。足堪悲憤。若皆自爭雄長。不顧其君。各據一隅。必更衰¶
弱。深慮從此之後。為諸蕃所輕。與卿等本國。代結婚親。久¶
修鄰好。每念於此。良用惻然。與卿等為謀。須務遠大。莫¶ 
<pb:NFKB_QTW_p0698-17a>
若自相率勵。同奉可汗。興復本蕃。再圖強盛。朕欲召卿赴¶
闕。親諭此懷。又恐可汗聞知。謂朕幸其艱危。因有招納。葢¶
欲深全國體。兼為卿等避嫌。以此思之。難遂於請。卿等宜¶
早歸本國。不更滯留。卿等表請器甲。朕君臨萬國。非止一¶
蕃。祖宗舊章。不敢逾越。國家未曾賜諸蕃器甲。卿等亦合¶
備知。若一處開恩。必自茲援例。朔州般次。舊例須待可汗¶
遣駞馬迎聖。方令進發。可汗信使未至。難於遣行。今有賜¶
物。具在別錄。以卿等率先向發。特示優恩。緣新立可汗未¶
受朝廷冊命。數降使至卿等部落。亦恐非宜。所有賜賚。止¶
<pb:NFKB_QTW_p0698-17b>
於此度。想卿等明識。深諒朕懷。便令高品魏敬休宣諭。想¶
宜知悉。¶ 

** 賜思忠詔書¶ 
:PROPERTIES:
:TITID: QTWTIT14047
:PERSID: QTWAUT1661
:END:

呂衞等至。知卿與可汗不能戢下。頗擾邊疆。既告諭不悛。¶
須兵勢驅逐。卿忠誠奮發。願立奇功。請退渾沙陁等部落¶
合勢及戰馬器甲等。並已允卿所奏。各有別勅處分。今令¶
左衞將軍何清朝蔚州刺史契苾通分領蕃渾部落。取卿¶
指揮。朕已切戒何清朝等。令其協盡心力。副卿忠誠。進取¶
之時。一切取卿方畧。卿宜每事與宏順等商量。審度事機。¶ 

<pb:NFKB_QTW_p0698-18a>

勿為輕進。但得可汗抽退。不敢稽留。塞上安寧。即是卿之¶
勳力。必不可落其奸計。以損國威。兼令高品駱遂秦權監¶
行營將士。卿與之籌慮。續續奏聞。¶ 

** 賜劉沔張仲武等詔¶ 
:PROPERTIES:
:TITID: QTWTIT14048
:PERSID: QTWAUT1661
:END:

勅劉沔等。自回鶻本國殘破。寄命北邊。朕以其艱難之時。¶
常効勳力。平寧之後。結以姻親。義切懷柔。情深兼愛。亦既¶
轉粟賑捄。降使撫循。示信推恩。朕無所愧。而狼顧塞上。鼠¶
首雲中。聞有備雖暫移營。稍乘隙復來近塞。察其情計。殊¶
<pb:NFKB_QTW_p0698-18b>
未歸還。朕祗荷丕圖。撫臨萬國。守祖宗之法制。思黎庶之¶
乂安。豈可蓄虺穴於塞垣。養蠆毒於懷袖。乘其馳突。必欲¶
驅除。昔晉侯報楚之功。避子玉於三舍。先軫背秦之惠。覆¶
孟明於二崤。安國庇人。大義斯在。卿宜遣使告諭。明示朕¶
懷。如或遲留。尚為巧詐。即須犄角相應。臨以兵威。勉務良¶
圖。副茲委遇。¶ 

** 賜張仲武詔¶ 
:PROPERTIES:
:TITID: QTWTIT14049
:PERSID: QTWAUT1661
:END:

勅仲武。周璵至。省表。知可汗猶有疑懼。近日移營。卿自總¶
戎麾。累剪狂寇。英威所震。桀驁皆從。仁義所綏。降附相繼。¶
昨者可汗來依塞表。已在彀中。豈謂黠虜之奸心。尚懷翻¶ 
<pb:NFKB_QTW_p0698-19a>
覆。柔服之際。又此遁逃。遠揣虜情。必終難保信。昔去病深¶
入大漠。方殄獯戎。近李靖再襲穹廬。始擒頡利。况卿伐謀¶
制勝。才出古人。宜選練勁兵。掩其無備。使呂嘉懷貳而受¶
首。孟獲雖縱而必擒。特立奇勳。永光千古。朕已令劉沔旋¶
師。[:#AS-9BF8:⿰去⻏]入東境。候卿本道成功。即令歸鎮。經畧之事。全以付¶
卿。須及塞草未青。虜騎方困。一舉便[:#AS-8864:⿺克寸]。使無孑遺。卿先發¶
馬步一萬人。於大界原防戍。今緣可汗入卿掌握。已在網¶
羅。豈得更屯精兵。守無用之地。即宜追赴本道。同力剪除。¶
緣卿師旅至多。費用尤重。其出界糧料。已令所司依前支¶
<pb:NFKB_QTW_p0698-19b>
給。卿宜勉於盡敵。以副朕懷。¶ 

¶
