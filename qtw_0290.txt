#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0289-19a> ¶¶¶¶
#+PROPERTY: JUAN 0290
欽定全唐文卷二百九十¶ 

<pb:NFKB_QTW_p0290-01a>
　張九齡(八)¶ 

** 請郊見上帝議¶ 
:PROPERTIES:
:TITID: QTWTIT06435
:PERSID: QTWAUT0502
:END:

伏以天者百神之君。王者所由受命也。自古繼統之主。必¶
有郊配之義。葢以敬天命報所受也。故於郊義。則不以德¶
澤未洽年穀未登凡事之故而闕其禮。昔者周公郊祀后¶
稷以配天。謂成王幼沖。周公居攝。猶用其禮。明不可廢也。¶
漢丞相匡衡曰。帝王之事。莫重乎郊祀。董仲舒又云。不郊¶
而祭山川。失祭之事。且逆於禮。故春秋非之。臣謂衡仲舒¶
古之知禮。皆以郊之祭所宜先也。陛下紹休聖緒。於今五¶
<pb:NFKB_QTW_p0290-01b>
載。既光太平之業。未行大報之禮。考之於經。義或未通。今¶
百穀嘉生。鳥獸咸若。夷狄內附。兵革用弭。乃怠於事天。恐¶
不可以訓。願以迎日之至。升紫壇。陳采席。定天位。則聖典¶
遵矣。¶ 

** 駮宋慶禮諡議¶ 
:PROPERTIES:
:TITID: QTWTIT06436
:PERSID: QTWAUT0502
:END:

慶禮在人苦節。為國勞臣。一行邊陲。三十年所。戶庭可樂。¶
彼獨安於傳遞。稼穡惟艱。又能實於軍廩。莫不服勞辱之¶
事。而匪懈其心。守貞堅之規。而自盡其力。有一於此。人之¶ 
<pb:NFKB_QTW_p0290-02a>
所難。況營州者。鎮彼戎夷。扼喉斷臂。逆則制其死命。順則¶
為其主人。是稱樂都。其來尚矣。往緣趙文翽作牧。馭之非¶
才。自經隳廢。便長寇孼。故二十年閒。有事東鄙。僵屍暴骨。¶
敗將覆軍。葢不可勝紀。大明臨下。聖謀獨斷。恢祖宗之舊。¶
復大禹之迹。以數千之役徒。無甲兵之強衞。指期遂往。稟¶
命而行。於是量畚築。執鼛鼓。親總其役。不愆所慮。俾柳城¶
為金湯之險。林胡生腹心之疾。葢為此也。尋而罷海運。收¶
歲儲。邊亭晏然。河朔無擾。與夫興師之費。轉輸之勞。較其¶
優劣。孰為利害。而云所[●]萬計。一何謬哉。及契丹背誕之¶
<pb:NFKB_QTW_p0290-02b>
日。懼我犄角之勢。雖鼠穴自固。而駒牧無侵。葢張星彼都。¶
繄賴之力也。安有踐其跡以制其實。貶其諡以徇其虛。採¶
慮始之謗聲。忘經遠之權利。義非得所。孰謂其可。請以所¶
議。更下太常。庶表行之迹可尋。易名之典不墜者也。¶ 

** 應道侔伊呂科對策第一道(並問)¶ 

:PROPERTIES:
:TITID: QTWTIT06437
:PERSID: QTWAUT0502
:END:

問。興化致治。必俟得人。求賢審官。莫先慎舉。聖朝受命。於¶
今百齡。堯封比屋。魏網斯頓。史曹之職。衡鏡攸歸。歲時調¶
集。士踰累萬。借使崔毛重起。裴樂復存。觀貌察言。且猶未¶
暇。考行徵實。其可得乎。若遠循漢魏之規。復存州郡之選。¶ 

<pb:NFKB_QTW_p0290-03a>

即務辭會府。權歸外臺。牧守之明。何法能鑒。變通之要。厥¶
路奚由。文武之道。並用無偏。軍旅之制。事宜經遠。而越騎¶
佽飛。皆出畿甸。丁年負甲。耆日釋戈。[●]歿葢多。軍容每闕。¶
今欲均井田於要服。遵兵賦於革車。恐習俗滋深。慮始難¶
就。揆今酌古。其衷若何。且惠在安人。政惟重穀。頃承平既¶
久。居泰易盈。編戶流[●]。農桑莫贍。精求良吏。未之能補。遂¶
其寬施。則莫懲遊食。峻其科禁。則慮擾疲人。革弊適時。應¶
有良術。子等並明於國體。允應於旁求。式陳開物之宜。無¶
<pb:NFKB_QTW_p0290-03b>
效循常之對。¶ 

對。嗣魯王道堅所舉道侔伊呂科徵仕郎行祕書省校書¶
郎張九齡。伏覽睿問。大哉國體。九品流弊。嘗所懵焉。幸因¶
對揚。庶言其可。古者諸侯貢士。司徒論士。必講禮觀能。鄉¶
舉里選。故十五十八之歲。大學小學之節。誦習以時。教化¶
以禮。則孝悌之行。可知於鄉曲。政事之業。可升於國朝。先¶
王務教。此其大者。及周道既衰。斯文將喪。秦氏滅學。唯力¶
是親。仁義大壞。俊造亦[●]。漢高以馬上非禮。復修三代之¶
事。魏武以軍中是務。權立九品之儀。後代因循。莫能改作。¶
紛紛橫調。滔滔皆是。天下公器。可謂傷心。伏惟陛下神啟¶ 
<pb:NFKB_QTW_p0290-04a>
睿圖。天佑明德。物不終否。故受之以泰。弊不遂極。乃鼎之¶
以新。滌瑕蕩穢。今其時也。伏願圖之。夫正其本者萬事理。¶
勞於求者逸於使。豈有大明御宇。慮此假權之人。循良擇¶
人。安得謝恩之議。是則外臺會府。真若滿於貯中。濟理適¶
時。復何殊於掌上者也。且有備無患。[●]戰必危。是以振旅¶
茇舍之儀。羽林佽飛之衞。漢家徵選。咸出五陵。周制供王。¶
不踰千里。此以均其遠近。會其中正。王者之制。豈虛乎哉。¶
必開井賦於要服。俾裒益於畿甸。雖經始之規。何施不可。¶
而圖遠之業。猶願勿遵。且將振九品之頹綱。維百王之絕¶
<pb:NFKB_QTW_p0290-04b>
略。使官有位次。資有等衰。才苟不侔。時所勿取。使夫能者¶
代上帝之理。議者息高門之談。吏精其心。人享其利。流庸¶
不日而來復。耕桑何憂乎不稔。動之斯應。綏之斯來。若惟¶
作法於末途。非救弊之本意。盛德大業。孰與歸乎。某怖慄¶
塵埃。棲棲非得言之地。慷慨禾莠。惓惓因獻策之時。何敢¶
望焉。盡心而已。謹對。¶ 

** 第二道¶ 
:PROPERTIES:
:TITID: QTWTIT06438
:PERSID: QTWAUT0502
:END:

對。王道務德。不來不強臣。霸道尚功。不伏不偃武。此勞逸¶
異數。得失可名。故曰務廣德者昌。務廣地者[●]。是時漢武¶ 
<pb:NFKB_QTW_p0290-05a>
事胡。豈比重華之干羽。秦皇戍越。奚擬公劉之橐囊。雖古¶
人有言。引之者有同於河漢。而王者大化。行之者必本於¶
唐虞。不亦然乎。此則開基之大者也。國家因巳有之地。廣¶
無私之仁。犬戎即敘。肅慎入貢。若力不能救。豈惟桓公之¶
恥。征在其蘇。是必成湯之怨。然而春秋所貴惟義。所在內¶
諸夏而外夷狄。此明中國恐弊。不興異域之功。下人苟安。¶
何惜救兵之舉。則知弔伐之義。隨時之道也。今頗彫弊。抑¶
非其時。至如守塞則侯應之言為得。斥地則蒙恬之弊可¶
知。前事昭昭。足為明戒者也。必欲繫單于之頸。裂匈奴之¶
<pb:NFKB_QTW_p0290-05b>
肩。奚霫背恩。受制於北虜。小人發憤。請議于東征。謹對。¶ 

** 第三道¶ 
:PROPERTIES:
:TITID: QTWTIT06439
:PERSID: QTWAUT0502
:END:

對。伏惟殿下德成問安。教存齒學。則孝悌之感。元良之貞。¶
詠子衿之詩。義形乎辭。真吾君之子也。天下幸甚幸甚。伏¶
以化憑於勢。聲若順風之遠。感因於時。德甚置郵之速。則¶
何草不偃。何心不應。而曰未能動俗。殿下之至謙也。尚何¶
術之務而捨此乎。今又降意微言。徵諸墜典。至如黃帝斲¶
木。葢取諸意。文王演卦。乃言其象。雖成象之時不同。而得¶
意之言一也。周公制禮。夏正得天。縱損益可知。而因循不¶ 
<pb:NFKB_QTW_p0290-06a>
改。去聖既遠。禮經殊殘。遺文苟存。㣥儒紛糅。故喪服異制。¶
諸家殊軌。故王肅之旨。約情以斷。鄭元之言。引經取決。呂¶
氏因封侯之餘俗。採禮官之舊儀。故戴聖採十二紀之首。¶
為十二月令。存周之典。其故匪他。仲尼以尊魯而取美於¶
頌。穆公以尊周而見序於書。左氏以艷富稱誣。穀梁以文¶
清為婉。范甯序事。其義則詳。樂書因秦而遂[●]。空有河閒¶
之制。夾氏在傳而不見。惟餘班固之說。謹對。¶ 

** 上姚令公書¶ 
:PROPERTIES:
:TITID: QTWTIT06440
:PERSID: QTWAUT0502
:END:

月日。左拾遺張九齡謹奏記紫微令梁公閣下。公登廟堂¶
<pb:NFKB_QTW_p0290-06b>
運天下者久矣。人之情偽。事之得失。所更多矣。非曲學之¶
說。小子之慮。所能損益。亦已明矣。然而意有不盡未可息。¶
區區之懷。或以見容。亦猶用九九之術。以此道也。忍棄之¶
乎。今君侯秉天下之鈞。為聖朝之佐。大見信用。渴日太平。¶
千載一時。胡可遇也。而君侯既遇非常之主。已踐難得之¶
機。加以明若鏡中。運如掌上。有形必察。無往不臻。朝暮羲¶
軒之時。何云伊呂而已。際會易失。功業垂成。而舉朝之眾¶
傾心。前人之弊未盡。往往擬議。愚用惜焉。何者。任人當才。¶
為政大體。與之共理。無出此途。而曩之用才。非無知人之¶ 
<pb:NFKB_QTW_p0290-07a>
鑒。其所以失。溺在緣情之舉。夫見勢則附。俗人之所能也。¶
與不妄受。志士之所難也。君侯察其苟附。及不輕受。就而¶
厚之。因而用之。則禽息之首。為知巳而必碎。豫讓之身。感¶
國士而能漆。至於合如市道。廉公之門客虛盈。勢比雀羅。¶
廷尉之交情貴賤。初則許之以死殉。體面俱柔。終乃背之¶
而飽飛。身名巳遂。小人恒態。不可不察。自君侯職相國之¶
重。持用人之權。而淺中弱植之徒。巳延頸企踵而至。諂親¶
戚以求譽。媚賓客以取容。情結笑言。談生羽翼。萬事至廣。¶
千變難知。其閒豈不有才。所失在於無恥。君侯或棄其所¶
<pb:NFKB_QTW_p0290-07b>
短。收其所長。人且不知深旨之若斯。便謂盡私於此輩。其¶
有議者。則曰不識宰相。無以得遷。不因交遊。無以求進。明¶
主在上。君侯為相。安得此言。猶出其口。某所以為君侯至¶
惜也。且人可誠感。難可戶說。為君侯之計。謝媒介之徒。即¶
雖有所長。一皆沮抑。專謀選眾之舉。息彼訕上之失。禍生¶
有胎。亦不可忽。嗚呼。古人有言。禦寒莫若重裘。止謗莫如¶
自修。修之至極。何謗不息。勿曰無害。其禍將大。夫長才廣¶
度。珠潛璧匿。無先容以求達。雖後時而自寧。今豈無之。何¶
近何遠。但問於其類。人焉廋哉。雖不識之。有何不可。是知¶ 
<pb:NFKB_QTW_p0290-08a>
女不私人。可以為婦矣。士不苟進。可以為臣矣。此君侯之¶
度內耳。安用小人之說為。固知山藏海納。言之無咎。下情¶
上通。氣用和洽。是以不敢默默而已也。願無以人故而廢¶
其言。以傷君侯之明。此至願也。幸甚幸甚。¶ 

** 答嚴給事書¶ 
:PROPERTIES:
:TITID: QTWTIT06441
:PERSID: QTWAUT0502
:END:

自出江郡。慰誨累及。情義已積。昆弟無喻。人生相知。可謂¶
厚矣。僕方請歸養。從此告辭。會面無期。所懷當盡。故復累¶
而言之耳。凡為前相所厚者。豈必惡人耶。僕爰自書生。燕¶
公待以族子。頗以文章見許。不因勢利而合。但推獎之日。¶
<pb:NFKB_QTW_p0290-08b>
不量不才。引致掖垣。有負時議。然則初有超拔。豈由本心。¶
嗷嗷之口。曾不是察。既不稱其服。又加之讒閒。負乘致寇。¶
幾於不免。當此時也。若無所容。以孤特之身。處背憎之地。¶
自怪既往。何幸而全。追想寒心。怳怳發悸。嚴子足下。不意¶
而然。既而遠出。猶有餘釁。巧言潛搆。期僕傾危。故使者之¶
來。怒於心而色於事。賴於自慎。幸且無咎。不者吹毛洗垢。¶
求其痕疵。勢窮力屈。將無控告。未始怯事也。有為而然。以¶
故春中有書。薄言求庇。足下猶不諒此意。以為汲汲於聲¶
名。而乃約以莊生之言。博以東山之法。曉導精至。誠故人¶ 
<pb:NFKB_QTW_p0290-09a>
之情。向之所防。有異來旨。彼二教者。忘情滅識。無有纏愛。¶
故福至不喜。禍至不憂。今僕養親。豈復割離恩愛。直措心¶
於此地哉。正欲惟疾之憂。全身遠害。故雖在小小。敢不兢¶
兢。至如自放身心。雖復懵昧。幸受教於君子。亦聞道於古¶
人。豈不能少有所適。方復屑屑於毀譽之際也。管仲嘗三¶
戰三北。而鮑子不以為無勇。以其有親。足下寧不我知。而¶
有此誨。且往者不自量力。因緣小技。䠥[:#AS-FEBA:●]¶ 
[:#AS-FBED:●]薛干進。荏苒歷年。固以¶
為運屬盛明。朝多君子。義能容物。而忘其孤陋。則不知弊¶
帚之貴。末路多艱。今專典一州。葢幸遇已甚。而平生萬事。¶
<pb:NFKB_QTW_p0290-09b>
為寒暑所移。雖忝簪纓。若墜泉壑者耳。誠恥令名之不副¶
寵章也。昔賈誼才偕管晏。言則霸王。名重漢廷。官止梁傅。¶
班固猶云未為不遇。況僕擬非其倫。遇已過彼。顧多慙色。¶
豈敢怨而更求歟。足下知心。當明義有所在耳。尊者慈愛¶
諸下。懷寧本鄉。不欲隨官。重有離別。春秋高矣。晨昏久違。¶
僕豈復規規然徼無妄之福。在悔恡之動。而逈無所恃。單¶
孑獨立。萬一蹉跌。或遠庭闈。朝心不開。暮髮盡白。行已五¶
十。獨不知命。是以[:#AS-FD55:●]死抗疏。乞歸侍藥。一則潔膳以展下¶
情。二則辭滿而無貽憂。周易曰。飛鳥遺之音。不宜上¶ 
<pb:NFKB_QTW_p0290-10a>
宜下。葢取此義。亦自卜者審也。顧恨上負明主邱山之恩。¶
未有涓塵之答。下愧知己契獎之力。卒無如言之效。又平¶
生不飾小節。苟取虛名。使吠聲之徒。退有後議。竟未獲盡¶
展所有之用。以塞罔極之讒。碌碌而歸。不能不耿耿耳。古¶
人有從所好者。僕亦有心。庶承顏之餘。放性自適。軒冕之¶
事。亦云儻來。林澤之閒。聊足散慮。縱絕後望。亦了一生。何¶
必崎嶇不平。齟齬求入。然後為得也。去矣嚴子。勉事聖君。¶
儻存平仲久要之言。無惜詩人金玉之問。幸甚。張九齡白。¶ 

** 與李讓侍御書¶ 
:PROPERTIES:
:TITID: QTWTIT06442
:PERSID: QTWAUT0502
:END:
¶
<pb:NFKB_QTW_p0290-10b>

李公足下。夫心以義持。公為時出。雖冥冥入窮神之奧。鬼¶
莫我窺。而恟恟自眾人之口。通者誰惑。何則。我有獨見之¶
明。物無浮言之信。亦猶太阿之劍。犀角不足齒其鋒。高山¶
之松。霜霰不能渝其操。斯豈非愛惡則物之相背。而終始¶
則我之不移。且如明公義貫心靈。人推正直。遂乃雄飛清¶
憲。高步等夷。向若見不決於明。濟不兼於物。終然獨善而¶
已。何自致之若是乎。如此。則明公獨運之機。以獲當仁之¶
利。固人情之可恕。何橫議之能干。昨所造次下風。求為從¶
者。亦望心與道合。申一言而取容。人以義圖。輕干駟如脫¶ 
<pb:NFKB_QTW_p0290-11a>
屣。則不意制以形骸之外。拘於牙齒之閒。葢下慎閉門。而¶
公奚措意。夫國家所以歷試官序。推擇士林。雖因時買利¶
之夫。猶能變節。而服義[●]軀之意。奚遽生疑。此亦人言。亦¶
何害歲寒之取效。然明公所以不容左右。誠非克堪。固當¶
別有嚶鳴。如為蛇足。而以為家屬在彼。用防未然。既明公¶
之慮極精微。亦下官之心懷感激。何者。至如中朝著姓。連¶
姻華族。及夫委以鈞軸。綜其條流。而朝廷豈可南求儋耳¶
之酋。北取旄頭之虜。必佇異方之任。乃無內顧之私者耶。¶
故知事有是非。公無遠近。昔如祁奚之舉子。不避其親。齊¶
<pb:NFKB_QTW_p0290-11b>
人之為盜。固在於楚。是以為善在已。執一心之既定。詭道¶
從時。乃千人之所指。然下官所以勤勤自致。其功靡他。正¶
以居本海隅。始無朝望。昔遇光華啟旦。朝制旁求。誤登射¶
策之科。忝職藏書之閣。又屬朝廷尚義。端士相趨。復以無¶
依見容。不時[:#AS-8949:⿱廾]置。所以遲迴城闕。感激身名。未甘田里之¶
平人。所慕君親之大義。而才能不急。時用無施。俸猶擬於¶
侏儒。舉未優於儲㣥。所以饑寒在慮。扶侍增遙。而慈親在¶
堂。如日將暮。遂乃甘心附麗。乘便歸寧。不然。則命非飲冰。¶
幸安中土。又安能崎嶇執事之末。還無一級。去且二年。願¶ 
<pb:NFKB_QTW_p0290-12a>
明公審圖彼人向者何為。嗚呼。忠信獲戾。古人之言。惟教¶
義之所矜。乃譏嫌之見及。恨不能隳肝嘗膽。徇知己以求¶
申。而飲氣吞聲。負當年而歎息。庭闈眷戀。行路屏營。斯薄¶
宦之所嬰。念勞生之有役。望美高傳。何嗟及矣。炯炯式微。¶
心為誰矣。轉當側聽妙選。用息鄙心。心之有懷。言不能盡。¶
某再拜。¶ 

** 集賢殿書院奉敕送學士張說上賜燕序¶ 
:PROPERTIES:
:TITID: QTWTIT06443
:PERSID: QTWAUT0502
:END:

集賢殿者。本集仙殿也。上不以惟睿作聖。而猶垂意好學。¶
用相必本於經術。圖王亦始於師臣。及乎鴻生碩儒。博聞¶
<pb:NFKB_QTW_p0290-12b>
多識之士。自開元肇建。以迄於今。大用徵集。煥乎廣內。而¶
聽政餘暇。式燕在茲。忠臣嘉賓。得盡心之所。聰明文思。有¶
光被之德。故下以道親。上亦歡甚。即於御座。爰發德音。以¶
為候彼神人。事雖千載。傳於方士。言固不經。遂改仙為賢。¶
去華務實。且有後命。增其學秩。是以集賢之庭。更為論思¶
之室矣。中書令燕國公。外弻庶績。以奉沃心之謀。內講六¶
經。以成潤色之業。故得出入華殿。師長翰林。惟帝用臧。固¶
天所賴。拜命之日。荷寵有加。降聖酒之罍。頒御之膳。食以¶
樂侑。人斯德飽。時有侍中安陽公等承恩預焉。學士右¶ 
<pb:NFKB_QTW_p0290-13a>
散騎常侍東海公等攝職在焉。或[:#AS-8C69:●]稷大賢。或泉雲諸彥。¶
文王多士。周室以寧。武帝得人。漢家為盛。而高視前古。獨¶
不在於今乎。咸可賦詩。以光鴻烈。¶ 

** 陪王司馬宴王少府東閣序¶ 
:PROPERTIES:
:TITID: QTWTIT06444
:PERSID: QTWAUT0502
:END:

夫道行與廢命也。非謀之不臧。命通與塞時也。豈力之為¶
弊。古之君子。推其分。養其和。仲尼得之以絃歌。傅說因之¶
以版築。至若詩有怨刺之作。騷有愁思之文。求之微言。匪¶
云大雅。王六官志其大者。司馬公引而申之。謫居何心。不¶
欲賈生之投弔。窮愁非我。安用虞卿之著書。嘗以風月在¶
<pb:NFKB_QTW_p0290-13b>
懷。江山為事。簿領何廢。形勝不辜。既好樂而無荒。亦上同¶
而不混。迨乎倚層閣。憑華軒。川澤清明。上懸秋景。岑嶺迴¶
合。下帶溪流。聯草樹而心搖。際烟氛而目盡。茲邦枕倚。是¶
日登臨。豈子虛之過詫。誠仲宣之信美。物色起殊鄉之感。¶
誰則無情。而道術得異人之資。吾方有遣。於是旨酒時獻。¶
清談閒發。歌滄浪以放言。詠蟋蟀而傷儉。葢古人之作者。¶
豈異於斯。盍賦詩以揚其美。¶ 

** 益州長史叔置酒宴別序¶ 
:PROPERTIES:
:TITID: QTWTIT06445
:PERSID: QTWAUT0502
:END:

天子建五長。守四方。內以承衞京師。外以攘却戎狄。則有¶ 
<pb:NFKB_QTW_p0290-14a>
持其節制。未十年而歷踐。撫其封疆。既一行而寧輯。盡在¶
我叔父。備聞於朝廷。昔者吉甫是欽。仲著孝友之德。楚子¶
所畏。趯在諸侯之選。世有實績。今以美濟。俾我張氏。鬱彼¶
士林。以媚於一人。以正於四國。豈非德能光大。謀必變通。¶
思古人之獲心。施君子之不器。所以前拜小司馬。兼擁旄¶
於五命。今為左常侍。仍總戎於三蜀。軌模素遠。綽有先路¶
之風聲。車服載馳。光被上軍之禮命。莫不文茵暢轂。淑旂¶
綏章。嘽嘽皇皇。途將出於華陽。威己疊乎夜郎。是時也。四¶
序鱗次。屬當春夏之交。千里草長。有懷原隰之往。乃闢軒¶
<pb:NFKB_QTW_p0290-14b>
宇。邀賓寮。自髦士而及同姓。由金華而下建禮。或交以道¶
合。豈徒肆好之風。或情以族親。所謂宗盟之義。龜組交映。¶
肴蓛駢羅。而聲欲成文。發中堂之絃管。志在擊節。感四座¶
之衣冠。必名義而為言。雖聚散而何有。酒酣相顧。驪歌乃¶
作。白日西下。求壯士之翻車。青山南登。愛忠臣之叱馭。凡¶
我明懿。賦詩餞行。¶ 

** 景龍觀山亭集送密縣高贊府序¶ 
:PROPERTIES:
:TITID: QTWTIT06446
:PERSID: QTWAUT0502
:END:

景龍。東山初主第也。始其置金榜。築鳳臺。窮土木之功。極¶
岡巒之勢。議與磐石同體。造化較力。何其壯哉。自吾君茅¶ 
<pb:NFKB_QTW_p0290-15a>
茨不翦。采椽不斲。既抑華而務實。將設教以垂範。以故平¶
陽化焉。罷歌舞於其地。麻姑見者。變桑田於此時。所謂長¶
女之宮。鬱為列仙之館。其後嘗有好事。以為勝遊。令日芳¶
辰。攜手接袂。往往而在。祗取樂焉。高十官雌伏都畿。星言¶
至止。聞殊庭之可尚。召嘉客以相歡。徒觀其匠幽奇。宅爽¶
塏。十里九版。豈惟梁氏之作。千巖萬壑。宛是吳中之事。青¶
林修聳而垂綵。綠蘿蒙籠以結陰。清流若鏡。下照金沙之¶
底。雜花如錦。傍緣石菌之崖。則可以藻飾形神。揮斥氛滓。¶
相顧風塵之表。無負雲霄之㮣。既而東主西賓。酒酣樂闋。¶
<pb:NFKB_QTW_p0290-15b>
聚必有散。匪伊麋鹿之㣥。往而不返。固亦山林之弊。高公¶
乃振衣而起。舉盃有屬。却計送人。出長安之東道。退思征¶
馬。向洛陽之南阡。雖暫勞於州縣。廹於簿領。方欲厭於承¶
明。資其騫躍。夫如是。相知意氣。何恨仳離。盍賦詩焉。以贈¶
行者。¶ 

** 歲除陪王司馬登辥公逍遙臺序¶ 
:PROPERTIES:
:TITID: QTWTIT06447
:PERSID: QTWAUT0502
:END:

故郡城有荒臺焉。雖層宇落搆。而遺制巋然。邑老相傳。斯¶
則辥公道衡之所憩也。辥公不容隋季。出守海隅。豈作臺¶
榭以崇奢。葢因邱陵而視遠。必有以清滌孤憤。舒嘯佳辰。¶ 

<pb:NFKB_QTW_p0290-16a>

寄文翰以相宣。仰風流而未泯。今司馬公英達好古。清譽¶
滿時。迹有忤於貴臣。道未行於明主。以長沙下國。同賈誼¶
之謫居。六安遠郡。無桓譚之不樂。嘗以為仁不異遠。必敷¶
政以愛人。窮當益堅。已坦懷而樂地。屬府庭閒暇。江浦清¶
明。南土陽和。覺寒氛之向盡。東郊候暖。愛春色之先來。於¶
是命輕舸以乘流。趣高臺而降望。越荒堞。披古道。躋隱嶙¶
而三休。俯芊綿而四極。其遠則烟連墟井。指甌貊以南馳。¶
雲合山川。距荊吳而北走。其近則深谿見底。鱗介之所出¶
<pb:NFKB_QTW_p0290-16b>
沒。喬林夾岸。羽毛之所翱翔。悠哉辥公。無不寄也。意神奇¶
之可接。陟彼峻隅。想風景之不殊。翦為茂草。司馬公又以¶
為峴山故事。感羊祜以興言。湘水遺風。懷屈原而可作。況¶
登高能賦。得無述焉。某實小人。受教君子。雖羲之樂會稽¶
之士。自與許詢。而仲舉禮豫章之人。復招徐孺。是日也。㣥¶
英在焉。猥惟陋才。忝陪下列。祗命為序。請各言詩。¶ 

** 餞宋司馬序¶ 
:PROPERTIES:
:TITID: QTWTIT06448
:PERSID: QTWAUT0502
:END:

宋司馬才通命塞。雲翼泥蟠。蔡邕朔方。不廢琴書之業。賈¶
誼宣室。欲言鬼神之事。既而出宿南浦。與鴻鴈而同歸。追¶
餞北梁。對江山而不樂。是日渚雲欲霽。林鳥將春。惜時物¶ 
<pb:NFKB_QTW_p0290-17a>
之方華。重情人之自遠。㣥公有感。中座無歡。他日清風。自¶
當元度之夕。茲辰零雨。得無子荊之詠。遂相與援翰。賦詩¶
贈行。¶ 

** 送幽州王長史赴軍序¶ 
:PROPERTIES:
:TITID: QTWTIT06449
:PERSID: QTWAUT0502
:END:

漁陽。我之巨鎮也。慎選軍佐。敷求國良。以王公能。有命汝¶
往。底其耕戰之事。介於將吏之間。則已聲籍天庭。氣雄遼¶
碣。鷹揚有日。馬首欲東。自名卿大夫。與時髦懿士。莫不激¶
其節而重其邁。結軫連袂。攜壺抱琴。留飲極於郊歧。望美¶
延於朔裔者。不可勝數。仲月暄矣。陽時賁若。植物之發芳¶
<pb:NFKB_QTW_p0290-17b>
香。行人之感意氣。不曰㣥萃。豈懷安於鹿豕。不曰垂堂。已¶
載馳於原隰。孰不知西笑之美。況伊歲華。東征之勤。兼彼¶
戎旅。葢樂不遑舍。君人之所難。義不顧私。志士之為用。今¶
之作者。聞而休之。各賦詩一章。以志其善也。¶ 

** 韋司馬別業集序¶ 
:PROPERTIES:
:TITID: QTWTIT06450
:PERSID: QTWAUT0502
:END:

杜城南曲。斯近郊之美者也。背原面川。前峙太一。清渠修¶
竹。左並宜春。山靄下連。谿氣中絕。此皆韋公之有也。余固¶
己聞之。開元歲夏四月。猥忝散職。居多放情。跂彼一行。無¶
忘於夙尚。時其七召。果獲於前期。廼與起居舍人蔡公萬¶ 
<pb:NFKB_QTW_p0290-18a>
年主簿韓公惠而得朋。欣然命駕。韋公方拭席見待。羞以¶
藥物之滋。倚琴相歡。雜以嘯歌之韻。清言移景。閒步周林。¶
飜飛自情。俯仰為得。斯亦吾儕之樂事。幸可而同也。扶陽¶
餘慶。磻溪古迹。樹留梓漆。器用天成。庭漸芝蘭。馨香世襲。¶
斯乃韋氏之懿業。是所為異焉。而韋公尚其同之樂。忘其¶
異之貴。均林棲於服冕。齊鼎食於榮枯。彼未可量。吾見其¶
大。迹繼前軌。將為龍以為光。道包遠圖。豈一邱而一壑。二¶
三君子。相與志之云。¶ 

** 別韋侍御使蜀序¶ 
:PROPERTIES:
:TITID: QTWTIT06451
:PERSID: QTWAUT0502
:END:
¶
<pb:NFKB_QTW_p0290-18b>

予之友曰韋侯。始以才進。中而遇坎。自廷尉評為益州刺¶
史。行欲美也。玉映而山輝。善無小也。鶴鳴而天聽。俄自謫¶
宦。假其察視。奮飛泥蟠。皇華原隰。為持斧之吏。受負弩之¶
禮。非其明義清節。高邁卓絕。時輩所美。朝議推多。亦焉得¶
利其往蹇。而振其廢滯。而今而後。予有以見舉德之輶。為¶
神之介。雖不本於利。而終享其實者有矣夫。火中暑徂。使¶
車云邁。心同道合。旨酒有踐。或席次林園。或觴臨郊歧。風¶
流相從。日夕以繼者。於若人如此其厚也。僉以為無欲而¶
自致。韋子之謂道。有善而不揚。友朋之為過。然則今之所¶ 
<pb:NFKB_QTW_p0290-19a>
至。莫近於詩。盍賦一章。以美吾友。故有斯作也。¶ 

** 獅子贊序¶ 
:PROPERTIES:
:TITID: QTWTIT06452
:PERSID: QTWAUT0502
:END:

夫德之所感者深。物之所懷者遠。中國有聖。占候而自來。¶
四夷不王。征伐而難致。故絕域有來貢沒羽。諸侯有不入¶
苞茅。舉其大凡。不在遐邇。頃有至自南海。厥繇西域。獻其¶
方物。而獅子在焉。爾雅所謂狻麑。如戔[:#AS-FBED:●]虎貓。食虎豹。今¶
之所見。信然絕猛者也。其天骨雄詭。材力傑異。得金精之¶
剛。為毛㣥之特。仡立不動。而九牛相去。眈視且瞋。則百獸¶
皆伏。所以肉視犀象。孩撫熊羆。其餘瑣細。不置牙齒。我天¶
<pb:NFKB_QTW_p0290-19b>
子示柔遠之義。國無不庭。有伏猛之威。物無難制。故其受¶
羈絏。伏閑皁。馴而為用。鋒莫可當。然吾君所存。義不謂此。¶
葢蠻夷君長。歲時貢獻。或殊琛絕賮。實於內府。或異獸奇¶
禽。擾於外囿。皆其覲禮。若中國之贄幣。所不辭讓。明異方¶
之臣妾。此則非有利物之心。充耳目之翫好。以為懷柔之¶
道。示天地之含容。不其然歟。固無德而稱也。義異獒犬。豈¶
勞召公之訓。美同赤豹。何關韓侯之詩。凡我侍臣。為之贊¶
云。¶ 

** 鷹鶻圖贊序¶ 
:PROPERTIES:
:TITID: QTWTIT06453
:PERSID: QTWAUT0502
:END:

鳥之鷙者。曰鷹曰鶻。鷹也者。名揚於尚父。義見於詩。鶻也¶ 
<pb:NFKB_QTW_p0290-20a>
者。迹隱於古人。史闕其載。豈昔之多識。物亦有遺。將今而¶
嘉生。材無不出。為所呼之變。與所記之不同者耶。然於羽¶
族之中。絕有豪傑之表。氣感剛悍。體侔銛鋒。顧視之間偉¶
如也。夫授以勁翮。意不㣥飛。資其利觜。義在鮮食。生有自¶
然之權。用無可抑之勢。古之言武士法吏。齊名比義者。以¶
其嚴若郅都。飛若李廣。委質於所事。報功於所養。不憚摧¶
翼以虧勇。不立垂枝以屈節。是鳥也。向之擬議。不亦宜乎。¶
夫鸞與鳳將感於仁。所不及也。鷄與鶴猶較其德。彼何有¶
焉。況其餘雖飛雖鳴。凡者怪者。肉非登俎。才非下鞲。威力¶
<pb:NFKB_QTW_p0290-20b>
不敵。㣥噪無益。然後知二禽之為用。眾鳥之絕倫者也。故¶
君子韙其然。工人圖其狀。以象武備。以彰才美。雖未極其¶
天姿。有以見其風骨矣。昔支遁道林常養名馬。自云重其¶
神駿。斯圖也。非彼人之徒歟。¶ 

¶
