#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID KR4H0168
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:KR4h0168_NKFB_0883-19a> 
#+PROPERTY: JUAN 0884
欽定全唐文卷八百八十四¶ 

<pb:KR4h0168_NKFB_0884-01a>
　徐鉉(七)¶ 

** 蔣莊武帝新廟碑銘¶ 
:PROPERTIES:
:TITID: QTWTIT17805
:PERSID: QTWAUT2505
:END:

臣聞南正司天。授宗祝史巫之職。春官掌禮。詔犧牲玉帛¶
之儀。皆所以別類人神。統和上下。三時不害。力穡以之普¶
存。百物阜安。薦信猶其多品。用能舉明德而徼景福。播和¶
樂以致靈祇。三五已還。皆是物也。若乃混元宣氣。山岳成¶
形。雲雨於是乎生。財用於是乎取。故有毳冕之服。璋邸之¶
符。或以肆瘞垂文。或以庪懸著法。虞舜聖帝也。而有徧于¶
之祀。周武明王也。而有惟爾之祈。至於祊田高邑之都。藻¶
<pb:KR4h0168_NKFB_0884-01b>
茝桑封之秩。稰稌有羨。蘭菊無虧。大典奇篇。論之備矣。後¶
王徂帝。聞斯行諸。金陵山者。作鎮揚都。盤根福地。峙天險¶
之左次。瞰臺城之北隅。陽嶺前瞻。包舉青林之苑。陰崖右¶
轉。經營元武之池。絕巘嶔岑。蔽虧日月。深巖窈窕。吐納風¶
雲。層臺累榭臨其巔。涌泉清池湛其下。白鹿[:#AS-8F62:⿱鹿君]䴥騰其藪。¶
鴛雛孔翠棲其林。豫章梓之材。橘柚樝梨之實。赭堊丹青¶
之美。錫銀金碧之饒。固以事異假珍。富兼諸夏。登於軌物。¶
掌以虞衡。矧復奇怪中潛。絪縕上屬。真人末應。瘞雜寶¶ 
<pb:KR4h0168_NKFB_0884-02a>
以祈年。智士攸同。指盤龍而建國。亦何必嵩邱發峻。始號¶
降神。岷嶺騰精。獨稱建福。自時厥後。代富靈游。刺史還都。¶
即有栽松之地。諸生肄業。非無講學之場。岫幌雲關。訪徵¶
君於幽谷。鹿巾霞帔。集道侶於中林。斯亦㣥帝之密都。先¶
王之冊府者也。在昔霜鐘細品。猶淹耕父之居。反景微光。¶
尚駐長留之駕。况乎皇州列岳。宅怪儲靈。不有吉神。孰司¶
陰隲。蔣帝孕清明之氣。禀正直之資。實九德之所生。與五¶
龍而比翼。自西江考績。謝聯事於元夷。北部申威。輯庶功¶
於黃綬。於時祚終四百。運偶三分。人懷塗炭之愁。家有剝¶
<pb:KR4h0168_NKFB_0884-02b>
廬之痛。帝則勤勞徇物。慷慨憂時。既援張敞之桴。即振李¶
崇之鼓。赤心未盡。執漢節以忘生。青骨難誣。降北山而受¶
享。飛蟲顯俗。生民之舒慘焉依。白馬耀奇。平昔之威容如¶
在。故使中都之印。式報陰功。長水之營。旁旌同氣。廬宮改¶
命。非因介子之焚。廟貌崇壇。詎比愚公之徙。自是光靈茂¶
遠。代祀綿長。或昭德而降祥。或害盈而致罰。黃旗紫蓋。奉¶
五馬之禎符。朱鬣碧蹄。殄高山之巨盜。賢如謝傅。猶繫草¶
木之形。親若始安。亦假弟兄之助。故得王封錫羨。帝服歸¶
尊。追炎昊以齊稱。躅虞黃以接武。事光典冊。惠浹幽遐。任¶ 
<pb:KR4h0168_NKFB_0884-03a>
水木之遞遷。顧高深而自改。國家綠圖受祉。黃鉞庇人。分¶
二牧於土中。包九月有於宇下。雖十聯百里。亟更守宰之¶
權。而四望五郊。不易宗彞之數。及威名暫失。龜鼎中遷。瀛¶
海飇迴。坤輿幅裂。而盤礡之際。常奉周正。封域之間。獨為¶
漢守。衣冠舊族。宛洛遺甿。咸趨懷德之鄉。共免永嘉之亂。¶
終使皇天眷祐。百姓與能。克昌再造之基。奄有六朝之地。¶
烈祖功踰嗣夏。體濬哲而致中興。皇上德邁繼文。懋元良¶
而恢下武。格天光表。慰率土之歌謠。累洽重熙。漸㣥黎之¶
肌骨。所以珍符總至。靈命畢陳。極金篋以標年。盡瑤編而¶
<pb:KR4h0168_NKFB_0884-03b>
紀瑞。襲於六藝。貫彼三墳。矧復聖作無方。神謀不測。殷周¶
損益。文武弛張。制在先機。申於後甲。百吏奉行而不暇。兆¶
民日用而不知。帝典恢宏。天文貞觀。摛華發藻。抉瞶披聾。¶
丹浦非好戰之師。兩階有誕敷之舞。坐知千里。廓清五嶺¶
之氛。役不踰時。底定七閩之難。國風王澤。自北而南。樹立¶
之權。由來尚矣。康無專享。止崇藩屏之封。穆弔不咸。但著¶
急難之詠。未有極至公之舉。正太弟之尊。大義鴻猷。如今¶
日之盛者也。副君膺則哲之寄。有聖人之資。由上德而貞¶
萬邦。用英才而總百揆。麗正繼明之業。仰奉宸謀。持謙敬¶
客¶ 
<pb:KR4h0168_NKFB_0884-04a>
之心。俯懷庶品。則有齊藩上寄。紆盭綬而握兵符。燕邸真¶
王。珥貂冠而掌宮籥。周公則武王之弟。夏啟則吾君之子。¶
故能緝熙帝載。寅亮天工。晏平仲之論和。北宮子之謂禮。¶
自家刑國。草偃風行。上下之際既交。華裔之情如一。黑齒¶
奇肱之俗。款塞來王。碧嵩素滻之濱。除宮望幸。后夔典樂。¶
已播薰絃。司馬進稱。行陳祕檢。功既隆矣。德亦厚矣。尚復¶
往而未止。謙以益尊。政靡不修。思無不及。以為無文咸秩。¶
訓誥之格言。明祀是崇。春秋之大義。農祥晨正。豐潔四馳。¶
密雲不雨。馨香並薦。載紆睿鑒。爰顧遺祠。詔曰。蔣帝受命¶
<pb:KR4h0168_NKFB_0884-04b>
上元。奠職茲土。力宣往代。澤被中區。所謂有益於人。以死¶
勤事者也。今號位已極。名諡弗彰。闕典未申。朕甚不取。其¶
以勝敵克亂之業。為民除害之功。因姓開國。追諡莊武。仍¶
令有司修飾寢廟。備制度焉。於是即舊謀新。審形面勢。農¶
工告隙。營室方中。或懸水以為規。或飭材而攻木。摶埴之¶
工麕至。圬塓之伎星羅。徑術常夷。靡薙王孫之草。荊榛舊¶
闢。寧誅宋玉之茅。百堵齊興。自嵗而畢。繚垣十里。重屋四¶
周。樹文玉於庭中。交枝靃靡。挺開明於閾外。詭狀髬髟[:#AS-FBEC:●]¶
而。納陛逶迤。碧謺元州之石。橫梁夭矯。雪披後渚之梅。豁¶
朱戶¶ 
<pb:KR4h0168_NKFB_0884-05a>
之曈曨。陽光不夕。閟深宮之霮䨴。暮靄常霏。常上布筵。楹¶
間設奠。管磬鐘鼓羅於下。籩豆簠簋肆於前。再變之音克¶
諧。永貞之祝無愧。神光倏忽。裷服連蜷。孔葢翠旌。若有光¶
而罔覿。蕙肴蘭藉。若有云而不亡。用是高揖靈元。永司純¶
嘏。罔兩魑魅。豈煩夏鼎之圖。風雨雪霜。無待桑林之禱。則¶
知民和而後降福。事理而後不祈。人祇之間。如斯而已者¶
也。粵若先王命祀。神道教人。前哲令德之流。九魁六宗之¶
類。或以公侯視秩。或以戶邑奉祠。子晉之為帝賓。真階匪¶
極。傅說之騎龍尾。景耀未融。斯皆地勢本高。升聞易達。詎¶
<pb:KR4h0168_NKFB_0884-05b>
有權輕五校。壤狹一同。而能比鏡軒台。分光堯日。縱質文¶
之迭改。代奉典章。及聖哲之丕承。更加崇飾。故金簡玉字。¶
興王之統可尋。兩騎五車。受職之期斯在。雖將歷選。安得¶
同年。昔者崑閬窮遊。尚紀白雲之什。燕然薄伐。亦陳元甲¶
之銘。孰與冥貺昭彰。壽宮宏麗。水通懸圃。萃氣色於閶門。¶
路接白楊。煥丹青於坰野。此而莫述。後嗣何觀。微臣潤色¶
無功。討論奚取。思問神於先聖。姑欲事君。苟獲罪於元穹。¶
曷容媚竈。惟於舊史。想見英風。適當罷役之初。爰奉屬辭¶
之詔。西川作頌。誠慙邑子見稱。南國刊銘。或望至尊所改。¶ 

<pb:KR4h0168_NKFB_0884-06a>

庶使千八百國。會執玉於茲峯。七十二家。配泥金於此地。¶
其銘曰。¶ 

茫茫元造。萬物資始。一經神怪。一緯人理。先聖則之。以著¶
綱紀。仰觀俯察。上天下地。高卑既定。品物咸宜。宣氣者山。¶
配地曰祇。三公是擬。九牧攸司。天作金陵。蔣帝荒之。巖巖¶
金陵。作鎮上國。陰林巨壑。材生物植。洞穴巖房。逶迤詰屈。¶
隱士無言。仙童不食。洪惟廟貌。奠此名區。位重天孫。權傾¶
陸吾。薜荔之服。辛夷之車。若自空桑。來游下都。翼翼京揚。¶
<pb:KR4h0168_NKFB_0884-06b>
馮馮輦轂。運屬多壘。聿祈深福。峻殄堅夷。勛亡景覆。肸蠁¶
元功。威蕤帝籙。皇唐膺命。和悅人神。崇名則舊。受職維新。¶
祥圖雜集。祀典紛綸。終全王土。以俟真人。再造延洪。繼文¶
光大。陰陽不測。天地交泰。沒羽梯航。雕題冠帶。成民致力。¶
祭神如在。猶防闕典。乃韻遺靈。永懷簡冊。欽若昭明。克亂¶
除害。膺茲大名。亦有制度。備於祠庭。式瞻昏定。昏定既正。¶
爰揆農時。農時弗虧。虞衡肅給。般爾交馳。加之礱斲。益以¶
章施。新廟既成。神居既寧。我有常祀。蒸餚薦腥。匪禜匪祈。¶
歆我惟馨。三時不害。大庖不盈。昔在周家。逮於漢室。徒騁¶
騏騄。虛羅甲乙。純嘏弗臻。斯猷愈失。載返真風。爰歸聖日。¶ 

<pb:KR4h0168_NKFB_0884-07a>

五衢植木。四照栽花。馳烟驛霧。晦景韜霞。方介十巫。何憂¶
一車。行觀吉玉。願折疎麻。謝傅長逝。王公不作。獨我莊武。¶
先紆睿畧。魯墳無棘。遼城有鶴。刻此苕華。永傳嵩霍。¶ 

** 茅山紫陽觀碑銘(并序)¶ 

:PROPERTIES:
:TITID: QTWTIT17806
:PERSID: QTWAUT2505
:END:

臣聞太初之氣。其生也無始。眾妙之門。其本也無名。積而¶
成形。散而為器。乾坤運之而兩儀立。王侯受之而天下貞。¶
是故斷鼇鍊石之功。絕地通天之業。衣裳軒冕之后。干戈¶
<pb:KR4h0168_NKFB_0884-07b>
揖讓之時。雖復遭罹異塗。步驟殊致。莫不協契於神明之¶
域。飲和於道德之原。廣無為之為。執無象之象。萬物恃生¶
而不有。百姓日用而不知。其迹也。則格天光表。化人而成¶
俗。其本也。則收視返聽。全真而養身。至其玉檢登封。蘿圖¶
啟後。游神象外。脫屣區中。鑄金鼎而乘白雲。登寒門而立¶
元極。閟宮清廟。式嚴觀德之場。玉洞金壇。別啟下都之所。¶
由是靈符綜集。真籙歧分。三元八會之文。潛通髣髴。七暎¶
九華之室。密擬形容。足以徼福應於含生。致孝思於時事。¶
聖人繼作。靈構相望。故茅山紫陽觀者。今上敬為烈祖孝¶
高皇帝元敬皇后之所重修也。爾迺星紀儲精。下為峻極。¶
河圖著錄。縣示禎期。自道氣融明。真科流衍。治化宏開於¶ 
<pb:KR4h0168_NKFB_0884-08a>
赤縣。符圖廣被於名山。而華陽洞天。實㣥仙之都會。金陵¶
地肺。又三茅之福鄉。左憑柳汧。烟霞韜暎。右帶陽谷。川源¶
隱轔。伏龍靡迤。鎮以雷平之嶺。鬱岡回合。浸以護軍之潭。¶
郭真人叩舷之池。不遷留岸。許長史鍊丹之井。自冽寒泉。¶
白霧紫烟。照暎其上。飇輪鶴馭。往來其中。高真七人。四處¶
茲地。其後貞白真人以元德應世。肇開朱陽之館。以玉書¶
演祕。爰立昭真之臺。堂構疏基。元洲之蹤可擬。生徒廣業。¶
白龜之迹斯存。金紐鳳羅。代相傳授。龍車虎駕。世有飛昇。¶
及元靜先生以沖氣含和。體庚桑之嵗計。元宗皇帝以尊¶
<pb:KR4h0168_NKFB_0884-08b>
師重道。屈軒后之順風。由是天眷遐臨。皇心密契。維新舊¶
館。再易華題。丹鼎洞經。潔修無倦。芝泥龍簡。投奉相望。戶¶
邑之民。豈止奉明之縣。樵蘇之禁。寧惟柳下之墳。故得雲¶
物告祥。芝英表瑞。小周王之瑤水。徒咏空歌。異漢帝之猗¶
蘭。唯陳甲帳。自茲厥後。代有修崇。上士名人。時時解蛻。雲¶
軿羽葢。往往降靈。皆著之金石。播於謠頌。嗟乎。四時代謝。¶
天道盈虛。雖九氣長存。歷劫以資其融結。而三階有象。隨¶
時因表其晦明。則斯觀也。將世運以汙隆。與皇圖而昇降。¶
赤明未啟。猶多閴戶之悲。白水方興。始漸高門之慶。孝高¶ 
<pb:KR4h0168_NKFB_0884-09a>
皇帝猶龍孕德。指樹垂陰。應樞電之殊祥。肖中天之奇表。¶
甘盤就學。和光於百六之初。庖正分官。利見於九三之際。¶
賓門納揆。有大造於當時。彤矢玈弓。允至公於四海。由是¶
法堯受命。祀夏中興。補西北之不周。應東南之王氣。御明¶
堂而揖㣥后。輯瑞玉而覲諸侯。既治定而功成。更憂深而¶
思遠。乘奔御朽。不以黃屋為尊。旰食宵衣。惟以蒼生是念。¶
知無為之無敗。體上德之不德。凝神姑射。端拱穆清。政舉¶
其中。事至而應。愛民重法。敦本訓農。偃革銷兵。守好戰必¶
危之戒。卑宮菲食。懼以人從欲之譏。故得百寶效靈。三辰¶
<pb:KR4h0168_NKFB_0884-09b>
薦祉。遠無不屆。邇無不安。少康光武之功。獨高帝籙。貞觀¶
開元之業。更啟孫謀。今上承積德之基。法自然之道。變化¶
無方之謂聖。神武不殺之謂仁。學洞精微。守謙光而沖用。¶
明昭隱伏。體大度以包荒。動則庇民。不矜功而尚智。靜惟¶
修政。恒務嗇而勸分。聞善若驚。每察秋毫之細。容光必照。¶
寧遺行葦之微。化浹風隨。時和俗厚。嘗以為天下者烈祖¶
之天下。憲章者昇元之憲章。垂裕無窮。永懷罔極。衣冠原¶
廟。未足盡思。聲樂娛神。良非致敬。緬慕在天之駕。因嚴訪¶
道之宮。尋屬長樂上仙。濯龍興感。載詠生民之頌。思宏十¶ 
<pb:KR4h0168_NKFB_0884-10a>
亂之功。迺眷靈巖。誕敷明詔。發虞衡之吏。集般爾之工。執¶
藝駿奔。飭材麕至。果園之柰。供其礱斲。北邙之土。給其圬¶
墁。迺新祕殿。祕殿孔碩。黯其霮䨴。屹其穹窿。璇題互照以¶
晶熒。珠網交疏而窈窱。震殷雷於滴瀝。拖宛虹於楯軒。忽¶
陰闔以陽開。乍霞駮而雲蔚。儼若虛皇之御。穆然太上之¶
容。疑馭氣以迥躋。眇陵雲而遐觀。迺立高門。高門有閌。擬¶
金闕之觚稜。洞朱扉而煥照。龍章鳳篆。以之題署。霓旌絳¶
節。茲焉出入。迺建兩序。紛邐迤而重深。迺起層樓。邈岧亭¶
而顯敞。北彌郭阡之路。南亘姜巴之衢。赫光景以燭坤。麗¶
<pb:KR4h0168_NKFB_0884-10b>
丹青而藻野。速如神運。恍若化工。每至日薄星迴。嵗之云¶
暮。桐華萍合。春聿載陽。赤城旋軫之初。白鵠會朝之際。都¶
人士女。舉袂成帷。襲靈風而共洽天和。仰雲構而方知帝¶
力。豈止百年猶畏。獨識軒轅之臺。三壽作朋。永閟姜嫄之¶
廟。大哉至矣。無得稱焉。夫妙本太無。名垂不朽。挺窮神知¶
化之盛。然後顯通幽洞靈之微。立尊道貴德之教。然後致¶
還淳返樸之理。漸於人為富壽。被於樂為聲詩。告於太史¶
為典冊。著於豐碑為銘篆。耿光丕顯。其在茲乎。爰命下臣。¶
敬書令德。其辭曰。¶ 

<pb:KR4h0168_NKFB_0884-11a>

邈矣至道。悠哉妙門。黽黽無物。綿綿若存。是生清濁。爰闢¶
乾坤。迺生之民。廼作之君。德盛惟皇。功高曰帝。訪道崆峒。¶
求珠赤水。下或有知。時稱至理。三正循環。鴻圖資始。於惟¶
基命。赫矣皇唐。運啟再造。天垂百祥。元德升聞。既壽永昌。¶
時乘白雲。至於帝鄉。穆穆嗣君。雄雄下武。禮極配天。教先¶
尊祖。明發盡思。僾然若睹。敬佇仙遊。式嚴靈宇。靈宇何在。¶
句金之陵。丹霞夕暎。白霧朝凝。重屋四注。崇臺九層。雲生¶
窈窱。日麗觚稜。三秀交蔭。五便分逕。丹砂流液。元洲立靖。¶
<pb:KR4h0168_NKFB_0884-11b>
柳谷絙烟。雷池瀉鏡。彷彿九華。依稀七暎。至誠則感。有應¶
斯來。含真上客。蕭閒逸才。飇輪倏忽。晨葢徘徊。浮黎認土。¶
方丈凝臺。昔在聖人。建言敷教。救物以慈。奉先以孝。敬佩¶
真契。恭聞大道。顯妙用於言象。鼓淳風於億兆。薦純嘏於¶
無窮。仰皇猷之克紹。嵗已未十二月一日。建朝議郎守尚¶
書祠部郎中知制誥武騎尉賜紫金魚袋徐鉉撰并書。¶ 

** 舒州周將軍廟碑銘¶ 
:PROPERTIES:
:TITID: QTWTIT17807
:PERSID: QTWAUT2505
:END:

將軍諱瑜。字公瑾。廬江舒人也。吳史列傳。功炳乎丹青。皖¶
城遺祠。頌闕乎金石。嗚呼。皇天有造物之柄。有愛民之仁。¶
必待聖人而後行。王者有承天之德。有濟世之量。必待聖¶ 
<pb:KR4h0168_NKFB_0884-12a>
人而後發。故天人合應。聖賢相須。民之司命。闕一不可。雖¶
復淩雲之構。非一木之材。千金之裘。非一狐之腋。然其建¶
大號。運長策。總攬英傑。宏濟艱難。亦一二人而已。故革夏¶
者九有之師。而伊尹為阿衡。翦商者三千同德。而呂尚為¶
尚父。秦為無道。高祖誅之。則酇侯葢於㣥后。莽據閏位。光¶
武正之。則仲華冠於四七。漢宗失御。孫氏奮發。破虜討逆。¶
繼志勤王。而將軍傾葢於千載之期。濡足於百六之會。策¶
名江左。宣力中朝。殊勳盛烈。曠代齊契。何其偉哉。於時王¶
業始基。㣥兇方熾。國難薦及。人心屢搖。將軍情發於中。義¶
<pb:KR4h0168_NKFB_0884-12b>
形於色。履艱危之際。貞節彌堅。率振蕩之眾。伸威方厲。推¶
誠以明大義。故逆折游說之鋒。屈身以表至公。故首定君¶
臣之敬。摧赤壁之陣。勢動九州。建漢中之謀。量包四海。於¶
是強敵懾迹。㣥生延頸。姦雄之智。無所施焉。漢室之隆。未¶
可量也。嗚呼。天未悔禍。國之不幸。修塗止於偏師。大命殞¶
於巴邱。流慟於當時。遺恨於終古。豈四百之祚。歷數難移。¶
三分之基。疆宇有限。不然。何雄才大畧。神授之如彼。短命¶
促齡。天奪之若此。曶乎茫昧。不可得而詳也。夫英聲由於¶
茂實。元功出於全德。威棱所及。非勉強之攸能。績用斯存。¶ 

<pb:KR4h0168_NKFB_0884-13a>

豈毀譽之可奪。有吳為新造之國。柴桑乃觀望之師。大帝¶
非爭衡之才。子布有私室之顧。將軍投袂而起。橫戈以出。¶
魏蜀二主。天下英雄。或垂翅而宵奔。或俛首而求救。降茲¶
以往。烏足道哉。至於分財推宅之仁。觀樂審音之妙。知人¶
先覺之哲。存交服物之懷。實天縱其能。亦行有餘力矣。嗟¶
夫。民墜塗炭。真主所以臞瘠。天造草昧。良佐所以驅馳。非¶
君臣同體。不足以濟大業。非帷幄共斷。不足以制橫流。將¶
軍能沮幼生之譚。而吳主亦能拒敵國之間。將軍能畫不¶
<pb:KR4h0168_NKFB_0884-13b>
世之策。而吳主亦能破㣥疑之心。故得丕顯霸功。若斯之¶
盛。當此時也。如趙士之碌碌。漢相之齪齪。徒使有若林之¶
會。安能施一繩之維。又况於市道之交。署門之客哉。此義¶
夫節士所以感激於風雲。惆悵於時運者也。嗚呼。微管之¶
績。既耀於中區。盛德之祀。遂崇於東夏。歷世逾遠。善慶彌¶
彰。翼子謀孫。徙封移社。而支庶繁衍。故在舒庸。召樹猶存。¶
魯堂無壞。光靈不泯。實生太尉中書令西平恭烈王焉。半¶
千之運。懸符祖德。萬夫之望。允濟時屯。始為定亂之雄。終¶
為佐命之老。而仁風所被。多在故鄉。王與嗣子鄴皆節制¶
廬江。今仲子祚復刺舉灊部。過里門而載軾。瞻廟貌而長¶ 
<pb:KR4h0168_NKFB_0884-14a>
懷。命梓人以新其堂奧。督里宰以除其徑術。教祝史以絜¶
其籩豆。率宗屬以薦其孝思。肇建豐碑。以永前烈。懿哉。象¶
賢之美。共理之勤。民用接和。嵗則大有。戾夫不佞。敢作頌¶
云。¶ 

皇天上帝。敷祐下民。既命賢主。亦生賢臣。有若將軍。救時¶
之屯。仗義秉信。資忠輔仁。堂堂定策。謇謇忘身。雄飛夏口。¶
橫厲江陵。將軍猶生。漢室不傾。將軍既沒。天下三分。盛德¶
之享。嚴祠未。壯夫擊節。義士沾巾。猗歟舊國。赫矣雲孫。嗣¶
勳纂服。長㦸高門。壽宮有煥。靈貌如存。我紆蘭佩。來挹犧[:#AS-82F9:⿰罇¶
<pb:KR4h0168_NKFB_0884-14b>
]。懷賢慷慨。用獻斯文。¶ 

** 池州重建紫極宮碑銘¶ 
:PROPERTIES:
:TITID: QTWTIT17808
:PERSID: QTWAUT2505
:END:

域中之大曰道。百行之先曰孝。故孝心充乎內。必道氣應¶
乎外。於是有聿修之德。追遠之懷。揚名顯親之善。集靈徼¶
福之舉。用於邦國。則臣節著。施於家庭。則子道光。以之為¶
政。則民從乂。以之薦信。則神降福。然則壇館之設。焉得已¶
乎。池州紫極宮者。本東晉之普明觀也。浸之以秋浦。鎮之¶
以齊山。北望陵陽。竇真人飛升之所。南瞻九子。費徵君棲¶
隱之鄉。元風徘徊。精氣交感。代有奇士。居為殊庭。既奉元¶ 
<pb:KR4h0168_NKFB_0884-15a>
元之御。因崇紫極之號。治亂迭運。隆替不常。戊午嵗。太守¶
陳公始臨此郡。歷垝垣而歎息。步遺址而顧瞻。役不徒興。¶
義將有屬。公溈水洪派。太邱舊族。重世避地。徙居建安。祖¶
德門風。冠暎圖牒。王師拓境。閩方即敘。撫納歸附。旌訪賢¶
能。惟我嚴君。首奮奇節。芟夷逋穢。宏濟艱難。偏師所指。無¶
往弗克。故十年之間。由裨將。歷郡守。登上公。建齋壇。功名¶
之盛。近古無匹。及王室多故。邊城不寧。復遣公督舟師。率¶
諸將。萬里赴援。三年轉戰。算無遺策。兵不頓鋒。威行軍中。¶
勳在王府。舍爵再命。聿來是邦。於是解甲釋兵。頒條布政。¶
<pb:KR4h0168_NKFB_0884-15b>
事從中典。民用接和。會文賦詩。彬彬然有儒者之風矣。俄¶
而王妣國太夫人凶問至。公孺慕出次。烝烝永懷。以為柔¶
儀慈訓。實大吾族。鞠育仁愛。兼倍諸孫。嘗藥弗親。執紼且¶
違。欲報之恩。王事靡盬。思所以薦祉於冥莫。求神於希夷。¶
非龜山之宮。必易遷之館。然則琳房金闕。瑤壇檜井。迎列¶
真之御。資閬風之游。仙經不誣。勝事可作。於是瞻星揆日。¶
飭用庀徒。散廡下之金。出荊門之絹。人百其力。工薦其能。¶
易其傾頹。化以壯麗。成於心匠。不愆素期。自某年月鳩工。¶
至某年月訖事。凡出錢若干萬。築室若干間。正殿當陽。三¶ 
<pb:KR4h0168_NKFB_0884-16a>
尊負扆。享列宿之位於東序。設三官之堂於西廂。嚴饋奠¶
之室於艮維。所以盡時思之禮。敞閑宴之庭於乾位。所以¶
極坐忘之懷。矢棘雉飛。霞駮雲蔚。璇題行月。煥城邑之晶¶
光。飛甍白日。壯江山之氣色。如是則飇歘之駕。不得不臨。¶
肸蠁之福。不得不集。想見武夷之會。足申令伯之心。至矣¶
哉善慶孫謀。無得稱已。嘗試論之曰。神仙者。君子之所歸¶
也。故真誥云。至孝至貞之人。皆先受靈職。次為列仙。嵗登¶
降其幽明。如人間之考績矣。若乃盡忠於君。純孝於親。敷¶
惠於民。歸誠於仙。而不得與夫餌芝术醮星斗者同躋真¶
<pb:KR4h0168_NKFB_0884-16b>
階。吾不信也。勗哉夫子。其惟有終。鉉扈駕南巡。致禮名岳。¶
假道過此。仰瞻久之。博我以文。輒不遜讓。其銘曰。¶ 

我經池陽。池陽既康。化以至道。民知嚮方。乃新閒館。以奉¶
虛皇。君子薦祉。則惟其臧。我登新宮。新宮既崇。深嚴耽耽。¶
丹彩彤彤。九華散影。十絕盤空。若在宣岳。如游閬風。至道¶
不煩。元關甚邇。孝享誠敬。奉時祖妣。善慶純嘏。施于孫子。¶
三茅二許。夫何遠已。流芳金石。永永千祀。¶ 

** 洪州西山重建應聖宮碑銘(并序)¶ 

:PROPERTIES:
:TITID: QTWTIT17809
:PERSID: QTWAUT2505
:END:

先儒有言曰。山者宣也。宣氣生萬物者也。然則崇岳巨鎮。¶ 

<pb:KR4h0168_NKFB_0884-17a>

蓋氣之雄者也。其間靈峰奇岫。又氣之粹者也。是故帝以¶
會昌。神以建福。感而生聖賢。宅而為洞天。奇怪恍惚。非尋¶
常所能測已。西山者。作鎮荊楚。雄視衡巫。勢靡迆而崇高。¶
氣清虛而和暢。動植滋茂。樵隱安閒。昔邑人洪崖先生所¶
居於此。洪井之右。澗水之濱。喬木森羅。長阜迴抱。滄波縈¶
帶。奇峯橫翠。如虎踞之形。有伏龍之號。唐乾元初。山人申¶
太芝上言。其地有異氣。詔於此立應聖之宮。抗元元正殿¶
於其前。塑肅宗聖容於其上。繚垣觀闕。仰法於紫宮。路門¶
<pb:KR4h0168_NKFB_0884-17b>
納階。取規於丹禁。光靈煥爛。薦獻精嚴。上士勤行。守臣莅¶
職。秩祀之盛。莫之與京。廣明已還。三灾在運。望拜之地。闕¶
而莫修。遼東之鶴徒還。絳縣之人已老。甲辰嵗。有道士王¶
守元者。緱山仙裔。茅嶺名流。受命藩侯。來膺道任。翦荊棘¶
於高閎之址。構茅茨於隆棟之基。不出焦先之廬。自化庚¶
桑之俗。善言邇遠。馴致其功。二十餘年。克甄舊址。入室弟¶
子劉德淳。氣沖貌肅。節苦行高。恪恭以居次。謙和以接物。¶
既嗣其業。遂成厥終。又十餘年。締構云畢。凡內外殿宇。百¶
有餘區。材用善良。工藝堅密。其藻飾也。不踰奢儉之節。其¶
廣袤也。足展朝修之儀。祕殿深嚴。靈壇博敞。晬容穆若。列¶ 
<pb:KR4h0168_NKFB_0884-18a>
侍參然。鐘磬在懸。苾芬具薦。燦旭景於軒檻。延夕月於甍¶
題。蕭寥空洞之音。希夷飇歘之御。邈哉真境。無得而名。鉉¶
爰在弱齡。服膺至道。先君頃參戎乘。嘗莅此邦。依然棠樹¶
之人。自是桐鄉之邑。乃以庚申嵗。遷奉松檟。卜兆於鸞岡¶
之陽。敢言折臂之祥。願占維桑之地。明年。復以王事。再至¶
山中。祠虛皇於游帷之宮。投龍簡於天寶之洞。所經靈跡。¶
實與幽尋。又是山有寶光。初至之夕。即見於中峯之上。下¶
至山麓。倏忽聚散。狀如野燎。而精明眩目。不可正視。澗中¶
有盤石。石有三藥臼。嵗端午日未曙前。常有擣藥之迹。餘¶
<pb:KR4h0168_NKFB_0884-18b>
滓在焉。水流至此。甘香如蜜。取以灌潄。心府瑩然。斯皆載¶
於舊經。新所覆視者也。此山登晨之士接武。而洪崖為之¶
冠。列仙之墟連屬。而洪井為之宗。然則閬風元圃之在人¶
間者也。宜其篆刻金石。永齊穹壤。鄙儒不佞。敢作銘曰。¶ 

江之右。楚之墟。峙靈岳。為仙都。洪井濱。鸞岡隅。建清宮。應¶
真符。廢而興。神之扶。宮既成。道既行。校三宮。朝百靈。集景¶
福。薦皇明。復淳化。遂嘉生。億萬年。流頌聲。¶ 

** 大唐故匡時啟運功臣清淮軍節度壽州觀察處置等使特進檢校太傅使持節都督壽州諸軍¶ 
<pb:KR4h0168_NKFB_0884-19a>
事壽州刺史御史大夫上柱國彭城威侯贈太尉劉公神¶
道碑¶ 
:PROPERTIES:
:TITID: QTWTIT17810
:PERSID: QTWAUT2505
:END:

聞夫郊圻內理。牧萬民者是曰諸侯。夷狄外攘。守四方者¶
其惟猛士。然則安危異任。文武殊塗。故天下方爭。韓彭英¶
吳。橫雕戈而震耀。㣥生待理。龔黃寇賈。擁皁葢以從容。及¶
夫昭格寰區。紛綸簡冊。其歸一也。代有人焉。若乃總是全¶
謀。覃於奕葉。流光受社。潛齊累將之家。崇德計功。下視慙¶
卿之族。古難具美。我則兼之。公諱崇俊。字德修。其先彭城¶
人。高祖升。調補山陽淮陰尉。遂家焉。即為縣人也。岳峻洪¶
<pb:KR4h0168_NKFB_0884-19b>
基。海疏遙派。陽城相土。千齡侯伯之封。沛澤中興。兩代帝¶
王之允。懷黃結紫。論鼎甲以盱衡。刻像圖形。誓山河而捧¶
袂。國史家牒。披卷可知。頃者聖運中微。㣥方暫擾。驪山之¶
北。犬戎興戲水之師。踐土之庭。天子屈河陽之召。公路擁¶
南陽之眾。僭號仲家。隗囂據隴右之圖。坐論西伯。勤王問¶
罪。吳太祖始定揚州。賜脤專征。昭皇帝遂加殊禮。於是揚¶
旌北討。遷寇迹於淮濱。闢土西封。謀守臣於諸將。命我顯¶
祖。作牧鍾離。乃固保障之嚴。載施犬馬之備。軍無粃政。將¶
期十萬之行。師有見糧。即聚九年之蓄。方圖大舉。已伏前¶ 
<pb:KR4h0168_NKFB_0884-20a>
殳。永年不登。未幾而歿。長山㣥盜。舊畏萊公。西域故營。願¶
從班勇。復命烈考。嗣膺使符。不還渭水之兵。誓卒龍門之¶
托。故蓼城之戰。斬獲過當。汝陰之圍。策勳居最。先零委質。¶
鬬充國以無由。玁狁驚魂。射郢都而不中。酬庸錫羨。建清¶
淮軍以壯中權。加禮慎終。贈太尉公以光幽穸。既而鼓鼙¶
悽愴。部曲徘徊。家有遺恩。人思世德。帝曰崇俊。惟爾恭儉¶
孝友。誠明惠和。任則中軍帥。位則文昌長。誕舉攸職。予惟¶
汝嘉。濠梁之郊。控扼遐裔。惟乃祖金克懋厥始。乃考仁規¶
克慎厥中。肆予命爾。克成厥終。往哉汝諧。無廢朕命。公銜¶
<pb:KR4h0168_NKFB_0884-20b>
䘏奉詔。墨絰即戎。鋪陳政經。討閱軍實。思有以光大前緒。¶
播揚國風。初二先公之理也。屬洛邑再遷。浚郊作梗。偽新¶
竊據。仍延十五之期。黃武開元。始創三分之業。犬牙之地。¶
蠆尾常搖。鋒鏑縱橫。車徒奔走。摧牙獸困。尚遙匡復之謨。¶
赬尾魚勞。未暇綏懷之術。逮公之理也。寇皆遠遁。民佇息¶
肩。千里風從。四方聳聽。以為格物必在於立制也。故减貢¶
賦以息貪暴之端。暢刑章以拯姦宄之極。賞不虛授。罰其¶
必行。以為富邦必在於務本也。故使民以時。相地之利。持¶
未熟之稻。游惰自遷。班再易之田。兼并絕倖。以為邊寧不¶ 
<pb:KR4h0168_NKFB_0884-21a>
可以忘武備也。故修斥候。浚溝隍。竹與木而靡遺。膏與苫¶
而畢給。亭障屹峙。軍聲隱然。以為強兵必在於實皇畿也。¶
故招懷邊甿。講習戎事。游兵冀馬。俱為無犯之容。晉勇齊¶
雄。並集選和之下。嵗揀精銳。歸之京師。其餘庶政常經。門¶
見戶睹。斯可畧而言也。高皇帝禮均元老。寵冠列藩。受禪¶
之初。則進上公之秩。肆類之際。則委廉使之權。言必見從。¶
無再却之奏。君常高枕。忘北顧之憂。皇上欽奉重熙。聿遵¶
無改。毗倚尢重。親敬有加。初先太尉公之薨也。西北小驚。¶
戒嚴從便。因詔執事移清淮軍於壽春。及是復立定遠軍。¶
<pb:KR4h0168_NKFB_0884-21b>
即命公為節度使。仍以公少子匡符尚永嘉公主。留侯操¶
印。初躋上將之壇。帝子吹簫。即降王姬之館。禮優伯舅。望¶
重懿親。於時公莅濠梁十有七年矣。米鹽皆序。丞史當才。¶
閉閤罕爭。舉烽無警。朝廷以公能光前烈。雅得邊情。清淮¶
之師。遺風仍在。俾盛一家之美。載嚴萬里之城。改壽州刺¶
史。充清淮軍節度使。鄧侯倏去。鷄鳴傷父老之心。長者聿¶
來。虎渡息鄉閭之患。能事畢舉。考功再期。方將建大斾以¶
風驅。指函關而電掃。雲中鷄犬。八公之迹徒存。夢裡膏肓。¶
二豎之妖遂作。春秋四十。保大四年夏六月十有六日。薨¶ 
<pb:KR4h0168_NKFB_0884-22a>
於壽春公署。皇上翦鬚靡及。穿壁方遙。投綠沉之[:#AS-9376:●]。悲哀¶
竟日。賜黃銀之帶。慷慨霑襟。廢朝三日。中使護葬。詔兵部¶
侍郎李貽業持節冊贈太尉。賜諡曰威。即以其年秋九月¶
十五日。備鹵簿鼓吹。葬於濠州鍾離縣大化里之原。禮也。¶
前夫人李氏。後夫人隴西郡君李氏。皆太師趙忠懿王女¶
也。賴鄉仙李。即開柱史之源。參野飛龍。遂紀宗卿之籍。勳¶
庸六鎮。時高謝氏之門。師範兩朝。室有班姬之訓。荃蘪蘭¶
蕙。映戚里以芬芳。藻荇蘋蘩。播婦儀而昭晰。門內之理。夫¶
人有焉。子八人。二子幼。長子節。早亡。次範。滁州刺史。次簡。¶
<pb:KR4h0168_NKFB_0884-22b>
次策。次霸。時未仕。次符。祕書郎。或得公之政事。或得公之¶
兵鈐。學禮學詩。惟忠惟孝。皆推酥酪之味。咸有芝蘭之芳。¶
所謂積善餘慶。世濟其美者也。惟公山河龍鳳。凝粹彩於¶
神姿。緯候風雲。集淵謀於靈府。議公家之事。不以身為。行¶
將軍之令。每由剛克。卒祖禰之成業。可謂聿修。膺牧伯之¶
寵章。訖無虛授。所以始終匪玷。福祿攸歸。同族之間。朱輪¶
結軌。季父仁贍。作鎮夏口。弟崇佑崇僖。更典晉陵。其餘將¶
軍列侯。中郎校尉。銀黃照爛。光浮通德之門。珩珮陸離。響¶
雜高陽之里。苟非自天攸相。與國無疆。其孰能與於此乎。¶ 

<pb:KR4h0168_NKFB_0884-23a>

向使享大年。敷遠畧。鴻飛鵬舉。功未可量也。天命不然。能¶
無永悼。昔者荊州從事。猶牽墮淚之悲。大宰舊寮。亦有懷¶
鉛之請。况乎世功丕顯。揭日月以高驤。帝念惟隆。會雲龍¶
而下濟。欲垂萬葉。可不務乎。微臣職典絲綸。詞非清潤。持¶
赤管以承詔。拂貞珉而投刃。庶使蚩蚩萌隸。觀迹而長懷。¶
眇眇來雲。披文而盡信。其銘曰。¶ 

惟彼陶唐。有此冀方。自天佑之。後嗣其昌。侯遷魯縣。帝隱¶
芒碭。猗那大族。嵩華配長。渢渢彭城。興我遐祚。顯顯山陽。¶
<pb:KR4h0168_NKFB_0884-23b>
著我高祖。高祖伊何。仁而不遇。慶鍾令孫。聿來繩武。皇運¶
中否。諸侯起爭。浚郊怙亂。淮壖不庭。吳王奮發。受鉞專征。¶
命我顯祖。守濠之城。濠城嚴峻。濠兵驍勇。顯祖帥之。㣥兇¶
震恐。將軍下世。邊烽亦聳。乃命象賢。荷時之寵。荷寵伊何。¶
載大其功。蠢蠢梁寇。言言潁墉。是馘是俘。兵無頓鋒。爰有¶
奇畧。集於威公。威公嗣侯。不墜其訓。戎事之隟。民功是振。¶
為之中典。著之令聞。泗上風移。高師河潤。帝曰伯舅。予嘉¶
乃勳。扞境則武。安邦則文。乃降王姬。於爾慶門。乃改乘轅。¶
於彼西軍。西軍何在。鎮彼衡霍。威公來思。式遏寇虐。胡馬¶
已遠。將星俄落。百身寧贖。九原誰作。明明天子。惻愴聞鼙。¶ 

<pb:KR4h0168_NKFB_0884-24a>

嵗云秋止。返斾遲遲。二藩士女。泣涕漣洏。賢侯逝矣。吾誰¶
與歸。黯黯塗山。湯湯淮涘。駟馬悲鳴。滕公所閉。甘棠勿翦。¶
召伯攸憩。是用刊碑。永告來裔。¶ 

¶
