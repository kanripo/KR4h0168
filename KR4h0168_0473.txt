#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID KR4H0168
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:KR4h0168_NKFB_0472-16a> 
#+PROPERTY: JUAN 0473
欽定全唐文卷四百七十三¶ 

<pb:KR4h0168_NKFB_0473-01a>
　陸贄(十四)¶ 

** 請遣使臣宣撫諸道遭水州縣狀¶ 
:PROPERTIES:
:TITID: QTWTIT09754
:PERSID: QTWAUT1316
:END:

右。頻得鹽鐵轉運及州縣申報。霖雨為災。彌月不止。或川¶
瀆汛漲。或谿谷奔流。淹沒田苗。損壞廬舍。又有漂溺不救。¶
轉徙乏糧。喪亡流離。數亦非少。臣等任處台輔。職調陰陽。¶
一物失宜。尸曠斯在。五行愆度。黜責何逃。陛下德邁禹湯。¶
恕人咎已。臣等每奉詞旨。倍益慙惶。所以僶俛在公。不敢¶
頻煩請罪。前者面陳事體。須遣使撫綏。陛下尚謂詢問來¶
人。所損殊少。即議優䘏。恐長姦欺。臣等旬日以來。更審借¶
<pb:KR4h0168_NKFB_0473-01b>
訪。類會行旅所說。悉與申報符同。但恐所聞聖聰。或未盡¶
陳事實。夫流俗之弊。多徇諂諛。揣所悅意者。則侈其言。度¶
所惡聞者。則小其事。制備失所。恒病於斯。初聞諸道水災。¶
臣等屢訪朝列。多云無害於物。以為不足致懷。退省其私。¶
言則頓異。霖潦非可諱之事。搢紳皆有識之人。與臣比肩。¶
尚且相媚。況乎事或曖昧。人或瑣微。以利己之心。希至尊¶
之旨。其於情實。固不易知。如斯之流。足誤視聽。所願事皆¶
覆驗。則冀言無詐欺。大明照臨。天下之幸也。昔子夏問於¶ 
<pb:KR4h0168_NKFB_0473-02a>
孔子曰。何如斯可謂人之父母。孔子對曰。四方有敗。必先¶
知之。斯可謂人之父母矣。蓋以君人之道。子育為心。雖深¶
居九重。而慮周四表。雖恒處安樂。而憂及困窮。近取諸身。¶
如一體之於四支。其疾病無不恤也。遠取諸物。如兩曜之¶
於萬類。其鑒照無不均也。故時有凶害。而人無流亡。恃天¶
聽之必聞。知上澤之必至。是以有母之愛。有父之尊。古之¶
聖王。能以天下為一家。中國為一人。用此術也。今水潦為¶
敗。綿數十州。奔告于朝。日月相繼。若哀其疾苦。固宜降旨¶
優矜。儻疑其詐欺。亦當遣使巡視。安可徇往來之浮說。忘¶
<pb:KR4h0168_NKFB_0473-02b>
惠卹之大猷。失人得財。是將焉用。況災害已甚。申奏亦頻。¶
縱不蒙恩復除。自當準式蠲免。徒失事體。無資國儲。恐須¶
速降德音。深示憂憫。分道命使。明敕弔災。息征徭。省察冤¶
濫。應家有溺死。及漂沒居產多盡。父子不存濟者。各量賜¶
粟帛。便委使臣與州府以當處官物給付。其損壞廬舍田¶
苗者。亦委使臣與州府據所損作分數等第聞奏。量與蠲¶
減租稅。如此則歿者蒙瘞酹之惠。存者霑煦嫗之恩。霈澤¶
下施。孰不欣戴。所費者財用。所收者人心。若不失人。何憂¶
乏用。臣等已約支計。所費亦不甚多。儻蒙聖恩允從。即¶ 
<pb:KR4h0168_NKFB_0473-03a>
具條件續進。臣又聞聖人作則。皆以天地為本。陰陽為端。¶
慶賞者順陽之功。故行於春夏。刑罰者法陰之氣。故用之¶
秋冬。事或愆時。人必罹咎。是以月令所載。夏行秋令。則苦¶
雨數來。邱隰水潦。夏行冬令。則後乃大水。敗其城郭。典籍¶
垂誡。言固不誣。天人同符。理當必應。既有繫于舒慘。是能¶
致于災祥。頃自夏初。大臣得罪。親黨坐累。其徒實繁。邦憲¶
已行。宸嚴未解。畏天之怒。中外竦然。若以月令推之。水潦¶
或是其應。雖天所降沴。不在郊畿。然海內為家。無論遐邇。¶
伏願滌瑕以德。消沴以和。威惠之相濟合宜。陰陽之運行¶
<pb:KR4h0168_NKFB_0473-03b>
自序。臣等不勝覩災慙負之至。謹奉狀陳請以聞。謹奏。¶ 

** 論淮西管內水損處請同諸道遣宣慰使狀¶ 
:PROPERTIES:
:TITID: QTWTIT09755
:PERSID: QTWAUT1316
:END:

右。奉進止。淮西管內貢賦既闕。所緣水損簡擇宣慰使。此¶
道亦不要遣去者。臣聞聖王之於天下也。人有不得其所¶
者。若已納之於隍。故夏禹泣辜。殷湯引罪。蓋以率土之內。¶
莫非王臣。或有昏迷不龔。是由教化未至。常以善救。則無¶
棄人。自希烈亂常。汚染淮甸。職貢廢闕。責當有歸。在於編¶
甿。豈任其咎。陛下息師含垢。宥彼渠魁。惟茲下人。久罹脅¶
制。想其翹望聖化。誠亦有足哀傷。儻宏善救之心。當軫納¶ 
<pb:KR4h0168_NKFB_0473-04a>
隍之慮。今者遣使宣命。本緣卹患弔災。諸道災患既同。朝¶
廷弔卹或異。是使慕聲教者絕望。懷反側者得詞。棄人而¶
固其寇讎。恐非所以為計也。昔晉饑。乞糴于秦。大夫百里¶
奚曰。天災流行。國家代有。救災卹鄰。道也。行道有福。丕豹¶
則請因而伐之。穆公用百里奚之言。拒丕豹之請。且曰。其¶
君是惡。其人何罪。遂輸粟以救之。其後秦饑。乞糴于晉。晉¶
大夫虢射曰。無損於怨。而益於寇。不如勿與。慶鄭曰。幸災¶
不仁。貪愛不祥。怒鄰不義。不如與之。惠公信虢射之謀。違¶
慶鄭之議。遂閉糴以絕焉。是歲晉國復饑。秦伯又饋之粟。¶
<pb:KR4h0168_NKFB_0473-04b>
曰。吾怨其君。而矜其人。終於秦穆霸強。晉惠擒辱。是知棄¶
怨而施惠者。可以懷敵。計利而忘義者。罔不失人。此乃列¶
國諸侯。猶務卹鄰救災。矧君臨天下。而可使德澤不均被¶
者乎。議者多謂淮右薦饑。國家之利。臣等愚見。以為不然。¶
必若興有征之師。問不庭之罪。因災幸濟。已爽德征。儻又¶
難於用兵。望其艱窘自弊。利害之勢。或未可知。夫悍獸之¶
情。窮則攫搏。暴人之態。急則猖狂。當其迫阨之時。尤資撫¶
馭。苟得招攜以禮。便可厎寧。備慮乖方。亦足生患。竊以帝¶
王之道。頗與敵國不同。懷柔萬邦。唯德與義。寧人負我。無¶ 
<pb:KR4h0168_NKFB_0473-05a>
我負人。故能使億兆歸心。遠邇從化。猶有兇迷不復。必當¶
人鬼同誅。此其自取覆亡。尚亦不足含怒。今因供稅有闕。¶
遂令施惠不均。責帥及人。恐未為允。伏惟聖鑒。更審細裁。¶
量其所擇。諸道使並未敢宣行。伏候進止。¶ 

** 謝密旨因論所宣事狀¶ 
:PROPERTIES:
:TITID: QTWTIT09756
:PERSID: QTWAUT1316
:END:

前日顧少連奉諭密旨。每於延英對卿。緣有諸人。言不得¶
盡。中間卿所奏去冬薦人。實緣對趙憬執論。所以有言相¶
拒。亦不是阻卿之意。若有要便事。但依前者意旨。自手疏¶
密封進來。卿又頻與苗粲進官。朕未放過。恐卿未知朕意。¶
<pb:KR4h0168_NKFB_0473-05b>
此人即苗晉卿之子。晉卿往年攝政。曾有不臣之言。又諸¶
子皆與古帝王同名。意甚不善。緣非諸子之過。不欲明行¶
斥逐。終是不合令在朝廷。卿宜密知此意。苗粲兄弟並改¶
與在外閒僻處官。仍不得令近兵馬者。猥蒙天慈。屢降深¶
旨。慰眷稠謺。誨諭周詳。骨肉之恩。無以加此。士感知巳。尚¶
合捐軀。臣雖孱微。能不激勵。至於彌綸庶績。督課㣥官。始¶
終不渝。夙夜匪懈。是皆常分。曷足酬恩。自揣凡庸之才。又¶
無奇崛之效。唯當輸罄忠節。匡補聖猷。眾人之所難言。臣¶
必無隱。常情之所易溺。臣必不回。冏然貞心。持以上報。此¶ 
<pb:KR4h0168_NKFB_0473-06a>
愚夫一志而不易者也。惟明主矜亮而保容之。頃以去冬¶
薦人。頻於街衢披訴。既是準制許集。理合量才授官。進擬¶
再三。未蒙允許。伏慮事轉淹滯。所以因對奏陳。懵於忖量。¶
推理輒發。以趙憬與臣並命。俱掌樞衡。參奉謀猷。事當無¶
間。不知避忌。輕黷宸嚴。陛下特宥惷愚。曲加獎導。寵遇踰¶
等。恩私倍常。顧惟何人。叨幸若此。偶有所見。敢不盡言。是¶
彰無隱之誠。以申上報之分。臣聞王者之道。坦然著明。奉¶
三無私。以勞天下。平平蕩蕩。無側無偏。所謂三無私者。如¶
天之無私覆也。如地之無私載也。如日月之無私照也。其¶
<pb:KR4h0168_NKFB_0473-06b>
或有過。如日月之有蝕焉。過也人皆見之。更也人皆仰之。¶
日月不疾于蔽虧。人君不吝於過失。虧而能復。無損於明。¶
過而能改。不累於德。昨者臣所奏事。惟有趙憬得聞。陛下¶
已至勞神。委曲防護。是於心膂之內。尚有形迹之拘。職同¶
事殊。鮮克以濟。恐爽無私之德。且傷不吝之明。夫元首股¶
肱。義實同體。諮詢獻納。一日萬幾。宣之使言。猶未盡意。言¶
若有阻。義何由通。啟沃既難。機務斯壅。雖荷綢繆之顧。實¶
增曠廢之憂。仰希聖聰。更賜裁處。苗粲少以門子。早登朝¶
班。歷拾遺補闕起居員外郎中。前後二十餘年。溫恭有加。¶ 

<pb:KR4h0168_NKFB_0473-07a>

恪慎無怠。端敏足以守職。文學足以飾身。詳其器能。堪處¶
近侍。陛下以粲先父。常有過言。名子之方。又乖義類。不忍¶
明加斥黜。但令改授外官。伏以理國化人。在於獎一善使¶
天下之為善者勸。罰一惡使天下之為惡者懲。是以爵人¶
必於朝。刑人必於市。惟恐眾之不覩。事之不彰。君上行之¶
無愧心。兆庶聽之無疑議。受賞安之無怍色。當刑居之無¶
怨言。此聖王所以宣明典章。與天下公共者也。獎而不言¶
其善。斯謂曲貸。罰而不書其惡。斯謂中傷。曲貸則授受不¶
<pb:KR4h0168_NKFB_0473-07b>
明。而恩倖之門啟。中傷則枉直莫辨。而讒間之道行。此柄¶
一虧。為害滋大。凡是譖愬之輩。多非信實之言。利於中傷。¶
懼於公辨。或云歲月已久。不可究尋。或云事體有妨。須為¶
隱忍。或云惡跡未露。宜假他事為名。或云但棄其人。何必¶
明言責辱。詞皆近於情理。意實苞於矯誣。傷善售姦。莫斯¶
為甚。伏惟聖鑒之下。必無浸潤之流。然於稱毀之言。不可¶
不辨。賞罰之典。不可不明。陛下若以晉卿跡實姦邪。粲等¶
法應坐累。則當公議典憲。豈令陰受播遷。陛下若察晉卿¶
見誣。又知粲等非罪。則合隨才獎用。不宜降意猜防。今忽¶
不示端由。但加斥逐。謂之掄材則失序。謂之行罰則無名。¶ 

<pb:KR4h0168_NKFB_0473-08a>

徒使粲等受錮於聖朝。晉卿銜憤于幽壤。以臣蔽滯。未見¶
其宜。夫聽訟辯讒。貴於明恕。明者在驗之以跡。恕者在求¶
之以情。跡可責而情可矜。聖王懼疑似之陷非辜。不之責¶
也。情可責而跡可宥。聖王懼逆詐之濫無罪。不之責也。惟¶
情見跡具。詞服理窮者。然後加刑罰焉。是以下無冤人。上¶
無謬聽。苛慝不作。教化以興。晉卿起自文儒。致位台輔。能¶
以謙柔自處。故為三朝所推。當諒闇之辰。攝冡宰之任。是¶
將備禮。豈足擅權。安肯露不臣之言。招覆族之釁。雖甚狂¶
<pb:KR4h0168_NKFB_0473-08b>
險。猶應不為。矧伊老臣。寧忍及此。假有忍人之意。其如言¶
發禍隨。求之以情既無端。驗之以跡又無兆。宜蒙昭恕。理¶
在不疑。又自陛下御極以來。粲及兄丕。皆歷清近。若以舊¶
事為累。豈復含容至今。恐有無良之徒。憎嫉丕粲兄弟。構¶
成飛語。務欲挫傷。大抵任重勢疑。易生嫌謗。以周公之聖。¶
不免流言。霍光之忠。亦遭告訐。向非成王覺寤。昭帝保明。¶
則二主之德美不傳。二臣之冤誣莫辯。陛下追懷往事。得¶
失豈不相遠哉。後之視今。固亦如此。凡所舉措。安可不詳。¶
伏願稍留睿思。特加省察。斯實㣥臣庶免於戾。豈唯苗氏¶
一族。存歿幸賴而己乎。少連又向臣說云。聖旨察臣孤貞。¶ 

<pb:KR4h0168_NKFB_0473-09a>

猶謂清慎太過。都絕諸道饋遺。却恐事情不通。如不能納¶
諸財物。至如鞭靴之類。受亦無妨者。伏以貨賄之利。耳目¶
之娛。人間常情。孰不貪悅。況臣性實凡鄙。寧忘顧私。家本¶
窶貧。安能無欲。所以深自刻慎。勉修廉隅者。蓋由負戴厚¶
恩。尸竊大任。既不克導揚風教。致俗清淳。又未能減息征¶
徭。濟人窮困。若無恥懼。更啟賄門。是忘憂國之誠。仍速焚¶
身之禍。由是苟行特操。杜絕交私。誠知無補大猷。所冀免¶
貽深累。陛下責臣以清謹太過。斯謂聖明。陛下慮事之不¶
<pb:KR4h0168_NKFB_0473-09b>
通。有乖理道。或恐貪惏之輩。務逞無厭之求。巧陳異端。惑¶
亂聖聽。稽諸事實。則甚不然。夫以胥吏末流。苞苴微貺。苟¶
或違道。且猶知慙。況乎公卿大臣之間。方岳連帥之任。豈¶
資納賄。然後致誠。若因財利交歡。是以姑息為事。既乖直¶
道。必有過求。遂之則法度浸隳。阻之則觖望彌甚。為害如¶
此。國何賴焉。高祖太宗。著法垂制。監臨受賄。盈尺有刑。陛¶
下每發德音。敷宥下土。大辟之屬。皆蒙滌除。唯於犯贓。往¶
往不赦。豈不以貪饕為弊。殘蠧最深。至於士吏之微。尚當¶
嚴禁。矧居風化之首。反可通行。凡上之所為。以導下也。上¶
所不為。以檢下也。上所不為。而下或為之。然後可以設峻¶ 
<pb:KR4h0168_NKFB_0473-10a>
防。寘明辟。若上為之。而下亦為之。固其理也。又可禁乎。今¶
吏有受監臨之賄者。則以為罪不可容。朝廷之制。四方所¶
監臨也。而宰司公受其賄。是亦無恥而不恕者歟。孔子曰。¶
大臣不可不敬也。是人之表也。邇臣不可不慎也。是人之¶
道也。表傾則影曲。道僻則行邪。若大臣邇臣。可以受財。則¶
庶長寀寮。孰為不可。朝廷取之於方鎮。方鎮復取之於州。¶
州取之於縣。縣取之於鄉。鄉將安取哉。是皆出於疲人之¶
肝腦筋髓耳。自大盜猾夏。耗斁生人。天下常屯百萬之師。¶
坐受衣食。農夫蠶婦。凍而織。餒而耕。殫力忍死。以供十倍¶
<pb:KR4h0168_NKFB_0473-10b>
之賦。日月引頸。望覩昇平之化。惠恤之恩。凡四十九年矣。¶
薦屬多故。有加無瘳。持利權食厚祿者。當憂隱忸怩。憫愧¶
黎庶。而又交通私賄。扇起貪風。是令已困之甿。重遭過分¶
之擾。陛下尚以為鞭靴之類。受亦無妨。若使天下納賂。唯¶
有二三宰臣。四方誅求。止於鞭靴細物。行之不足以傷化。¶
絕之不足以利人。則臣固已微抑私心。將順睿旨矣。若使¶
國家致理。必資饋遺通情。辭之足以失天下之心。受之足¶
以濟天下之務。則臣固亦不避汙行。助我聖功矣。臣所以¶
未敢奉詔。冒昧塵煩者。審知此道不唯無益。必有甚損故¶ 
<pb:KR4h0168_NKFB_0473-11a>
也。亦冀陛下詳察其理。普澄其源。宏清淨無欲之風。守慈¶
儉不貪之寶。是將感人心而天下服。何有事情不通之患¶
乎。夫貨賄上行。則賞罰之柄失。貪求下布。則廉恥之道衰。¶
何者。善惡不分。功過無辨。以貨賄之多少。為課績之重輕。¶
守道闕供。或時致怨招累。求得當欲。可以釋罪賈榮。忍行¶
刻剝者。見謂公忠。巧飾玩好者。或稱才智。此謂賞罰之柄¶
失也。上好利。則下思聚斂。上求賄。則下肆侵蟊。不懷愧心。¶
但逞私欲。遞相企效。習以成風。閭閻日殘。紀綱日壞。不可¶
以禮義勸。不可以刑法懲。此由廉恥之道衰也。作法於涼。¶
<pb:KR4h0168_NKFB_0473-11b>
其弊猶貪。作法於貪。其弊斯亂。利於小者。必害於大。易於¶
始者。必悔於終。賄道一開。展轉滋甚。鞭靴不已。必及衣裘。¶
衣裘不已。必及幣帛。幣帛不已。必及車輿。車輿不已。必及¶
金璧。日見可欲。何能自窒于心。已與交私。固難中絕其意。¶
是以涓流不止。谿壑成災。毫末既差。邱山聚釁。自昔國家¶
敗亡多矣。何嘗有以約失之者乎。臣竊料郡府之不願行¶
賄於朝廷。猶鄉閭之不願輸貨於郡府也。但以行之者有¶
利。不行者有虞。故為安身保位之謀。不得不行耳。夫豈樂¶
而行之哉。假如四方俱賂於朝廷。朝廷受其三而却其一。¶ 

<pb:KR4h0168_NKFB_0473-12a>

有所受。有所却。二端相反。則遇却者或有意疑乎見拒而¶
不通焉。四方俱賂於朝廷。朝廷俱辭而不受。則咸知不受¶
者乃朝廷之常理耳。適所以服其心而誘其善。復何嫌阻¶
之有乎。陛下若謂問遺可以通物情。絜矩不足敦理化。則¶
自建中以來。股肱耳目之間。蓋常有交利行私者矣。乃其¶
所也。陛下何尤焉。陛下嗣位之初。躬行節儉。郡國無來獻。¶
朝廷無私求。行李無黷貨之人。邇臣無受賂之事。四方風¶
動。幾致清平。旋以刑峻賦繁。兵連禍結。理功中否。至化未¶
<pb:KR4h0168_NKFB_0473-12b>
凝。洎大憝殲夷。皇運興復。征伐之役。頗息於前時。清約之¶
風。亦虧於往日。此則雖革一弊。亦喪一美焉。曩興師徒。人¶
困暴賦。今罷征伐。人困私求。乃是殘瘁之餘。永無蘇息之¶
望。使萬方黎獻。當陛下休明之代。不登富壽。不洽雍熙。追¶
懷前修。實用心熱。而議者反以納賂通情之理。以惑陛下。¶
斯不亦誣上行私之甚者乎。夫天下公器也。王綱大權也。¶
執大權者不任其小數。守公器者不徇于私情。任小數而¶
御大權。則忿戾之禍起。徇私情以持公器。則姦亂之釁生。¶
故春秋傳曰。在上位者洒濯其心以待之。而後可以理人。¶
言私曲之不可以莅眾庶也。又曰。國家之敗。由官邪也。官¶ 
<pb:KR4h0168_NKFB_0473-13a>
之失德。寵賂彰也。君人者將昭德塞違。以臨照百官。百官¶
於是乎戒懼而不敢易紀律。言賄利之不可以化百官也。¶
又曰。長國家者。非無賄之難。無令名之難。諸侯之賄聚於¶
公室。則諸侯貳。言貪欲之不可以懷諸侯也。古之懷諸侯¶
者。蓋有其道矣。唯不務賄。然後得之。故禮記云。凡為天下¶
國家有九經。其一曰。理亂持危。朝聘以時。厚往而薄來。所¶
以懷諸侯也。是知懷撫之道。貴德賤財。於往也則厚其贈¶
送之資。於來也則薄其贄幣之禮。訓人以尊讓。示人以不¶
貪。始于朝廷。行于郡國。廉節之風漸廣。侵漁之害不萌。里¶
<pb:KR4h0168_NKFB_0473-13b>
閭獲安。郡國斯乂。朝廷益尊。所謂化自上流。理由下濟。近¶
者悅服而遠者歸懷。是皆無賄之致也。及夫王綱浸壞。德¶
化陵夷。然後滅公議而徇私情。盛誅求而崇饋獻。故禮記¶
曰。天子微。諸侯僭。於是相覿以貨。相賂以利。而天下之禮¶
亂矣。是知傷風害禮。莫甚於私。暴物殘人。莫大於賂。利於¶
絕私去賄者。莫先於君主。務於愛人助理者。莫切於輔臣。¶
然則君主輔臣之間。固不可以語及於私賄矣。況又躬行¶
乎。臣以受恩特深。志欲巨細裨補。苟懷疑慮。不敢因循。亦¶
賴遭逢聖明。庶得竭盡愚直。所以每事獻替。不以犯忤為¶ 
<pb:KR4h0168_NKFB_0473-14a>
虞。意懇詞繁。伏用慙悚。謹奏。¶ 

** 論嶺南請於安南置市舶中使狀¶ 
:PROPERTIES:
:TITID: QTWTIT09757
:PERSID: QTWAUT1316
:END:

嶺南節度經畧使奏。近日舶船多往安南市易。進奉事大。¶
實懼闕供。臣今欲差判官就安南收市。望定一中使與臣¶
使司同勾當。庶免隱欺。希顏奉宣聖旨宜依者。遠國商販。¶
唯利是求。綏之斯來。擾之則去。廣州地當要會。俗號殷繁。¶
交易之徒。素所奔湊。今忽捨近而趨遠。棄中而就偏。若非¶
侵刻過深。則必招懷失所。曾無內訟之意。更興出位之思。¶
玉毀櫝中。是將誰咎。珠飛境外。安可復追。書曰。不貴遠物。¶
<pb:KR4h0168_NKFB_0473-14b>
則遠人格。今既徇欲如此。宜其殊俗不歸。況又將蕩上心。¶
請降中使。示貪風於天下。延賄道於朝廷。黷汚清時。虧損¶
聖化。法宜當責。事固難依。且嶺南安南。莫非王土。中使外¶
使。悉是王臣。若緣軍國所須。皆有令式恒制。人思奉職。孰¶
敢闕供。豈必信嶺南而絕安南。重中使以輕外使。殊失推¶
誠之體。又傷賤貨之風。望押不出。¶ 

** 論宣令除裴延齡度支使狀¶ 
:PROPERTIES:
:TITID: QTWTIT09758
:PERSID: QTWAUT1316
:END:

右。緣班宏喪亡。臣今日面取進止。今當此選。總有四人。杜¶
佑盧徵李衡李巽。並曾掌判財賦。各有績用可稱。資望人¶ 
<pb:KR4h0168_NKFB_0473-15a>
才。亦堪獎任。聖旨以淮南未可移動。盧徵又近改官。令臣¶
擇一人與江西追取李衡者。臣以支計之司。當今所切。常¶
須銜制黠吏。不可斯須闕人。待追李衡。數月方到。或恐綱¶
條弛紊。錢物隱欺。李巽近追到城。請授給事中。且令權判。¶
若處理稱職。便除戶部侍郎。如材不相當。則待李衡到。別¶
商量處分。既免曠廢於事。又得閱試其能。兩人之中。必有¶
可取。陛下累稱穩便。許依所奏施行。臣又退更詳思。以為¶
無易於此。希顏適宣進止。李巽知度支。恐未相當。且空與¶
給事中。朕更思量。司農少卿裴延齡。甚公清有才。宜令判¶
<pb:KR4h0168_NKFB_0473-15b>
度支。便進擬狀來。其李衡亦從追取者。伏以周制六官。實¶
司理本。冢宰制國用。量入為出。司徒掌邦賦。敷教恤人。今¶
之度支。兼此二柄。準平萬貨。均節百司。有無懋遷。豐敗相¶
補。利害關黎元之性命。費省繫財物之盈虛。加以饋餉邊¶
軍。資給禁旅。刻吝則生患。假則容姦。若非其人。不可輕授。¶
裴延齡僻戾而好動。躁妄而多言。遂非不悛。堅偽無恥。豈¶
獨有識深鄙。兼為流俗所嗤。頃列班行。已塵清貫。更居要¶
重。必斁大猷。是將取[:#AS-FEDD:●]¶ 
[:#AS-FBEC:●]犮四方。貽殃兆庶。尸祿¶
之責。固宜及於微臣。知人之明。亦恐傷於聖鑒。伏願重循¶
前議。俯察¶ 
<pb:KR4h0168_NKFB_0473-16a>
愚誠。更於四人之中。選擇取其尤者。庶諧僉屬。不紊朝經。¶
延齡妄誕小人。任之交駭物聽。臣雖熟知不可。猶慮所見¶
未周。趙憬眼疾漸瘳。後日即合假滿。待其朝謁。乞更參詳。¶
去邪勿疑。天下幸甚。謹奏。¶ 

** 論齊映齊抗官狀¶ 
:PROPERTIES:
:TITID: QTWTIT09759
:PERSID: QTWAUT1316
:END:

右。希顏奉宣進止。卿等所進齊映替李衡。緣江南與湖南¶
接近。齊映齊抗。既是當家。同任方面。事非穩便。宜別商量¶
者。齊映齊抗。同姓別房。既非五服之親。則與眾人無異。聖¶
朝推誠致理。未嘗先事示疑。曩之李臯李兼。鄰接方鎮。今¶
<pb:KR4h0168_NKFB_0473-16b>
之韓潭全義。密邇軍城。此例甚多。無足為慮。但以中朝要¶
職。常苦乏人。至如映抗良才。並當臺閣妙選。臣等先請授¶
映禮部。聖旨令且向外商量。儻許移鎮江西。亦是漸加恩¶
獎。齊抗文學足用。精敏罕儔。掖垣之駁議司言。南宮之掌¶
賦承轄。俾居其任。皆謂當才。若蒙追赴闕庭。試加顧問。察¶
言稽行。必有可觀。可否之宜。伏候進止。¶ 

** 請減京東水運收脚價於緣邊州鎮儲蓄軍糧事宜狀¶ 
:PROPERTIES:
:TITID: QTWTIT09760
:PERSID: QTWAUT1316
:END:

右。臣伏見陛下每垂睿心。經畧邊境。增築城壘。加置戍兵。¶ 

<pb:KR4h0168_NKFB_0473-17a>

至於春秋衣裝。歲時宴犒。先後遲速。悉由宸衷。其為憂勤。¶
可謂至矣。其為資費。亦以多矣。蓋以安人固國。不憚煩勞。¶
此誠慎慮之深者也。然於儲蓄大計。則未降意良圖。但任¶
有司隨月供應。近歲蕃戎小息。年穀屢登。所支軍糧。猶有¶
匱乏。邊書告闕。相繼于朝。儻遇水旱為災。粟糴翔貴。兇醜¶
匪茹。寇擾淹時。或負輓力殫。或饋餉路絕。則戍兵雖眾不¶
足恃。城壘雖固不克居。是使積年完聚之勞。適資一夕潰¶
敗之辱。此乃理有必至。而事無幸濟者也。臣竊為陛下惜¶
<pb:KR4h0168_NKFB_0473-17b>
之。軍志曰。雖有石城十仞。湯池百步。無粟不能守也。故晁¶
錯論安邊之策。要在積穀。充國建破之議。先務屯田。歷代¶
制禦四夷。常為國之大事。勇者奮其力。智者貢其謀。攻守¶
異宜。盛衰殊勢。柔服而不勞師旅者。則常聞之矣。屯師而¶
不務農食者。未嘗有焉。今陛下廣徵甲兵。分守城鎮。除所¶
在營田稅畝自供之外。仰給於度支者尚八九萬人。千里¶
饋糧。涉履艱險。運米一斛。達于邊軍。遠或費錢五六千。近¶
者猶過其半。犯雪霜皸瘃之苦。冒豺狼剽掠之虞。四時之¶
間。無日休息。傾財用而竭物力。猶苦日給之不充。其於儲¶
蓄。以備非常。固亦絕意而不暇思也。夫屯兵守土。以備¶ 
<pb:KR4h0168_NKFB_0473-18a>
寇戎。至而無糧。守必不固矣。遇寇不守。則如勿屯。平居有¶
殘人耗國之煩。臨難有啟敵納侮之禍。所養非所用。所失¶
非所虞。以為制備之規。臣竊謂疎矣。頃者吐蕃尚結贊率¶
其醜類。越軼封疆。朔方五原。相繼淪陷。雖由將帥不武。亦¶
因匱乏得辭。其事未遙。足為深戒。昧理而好諛者。必曰當¶
結贊入寇之日。遇賊泚作亂之餘。戍卒未多。邊農尚寡。今¶
則甲兵大備。稼穡屢豐。比於曩時。勢不同等。臣請復陳近¶
效。以質浮詞。今年夏初。寇犯靈武。禦則寡力。守則乏糧。告¶
急求哀。匪朝伊夕。有司為之請罪。陛下為之軫憂。遽擇使¶
<pb:KR4h0168_NKFB_0473-18b>
臣。奔波督運。積財以資用。高價以招人。賴蕃戎自旋。糧道¶
獲濟。封畧不壞。固非成謀。然則鹽夏覆而靈武全。唯在幸¶
與不幸之間耳。是皆無不拔之勢。有可駭之危。其為規制¶
之方。所謂同歸於失矣。議者是當今而非既往。豈不曰昧¶
理而好諛乎。今戍卒之加於往時。臣固知之矣。今邊農之¶
廣於往歲。臣亦知之矣。所謂同歸於失者。在於措置乖當。¶
蓄斂乖宜。利之所生。害亦隨至故也。陛下忿蕃醜之暴掠。¶
懲邊鎮之空虛。繕甲益兵。庇人保境。此誠雄武之英志。覆¶
育之仁心。刷憤恥而揚威聲。海內咸望有必攻之期矣。既¶ 
<pb:KR4h0168_NKFB_0473-19a>
而統師無律。制事失權。戍卒不隸於守臣。守臣不總於元¶
帥。至有一城之將。一旅之兵。各降中使監臨。皆承別詔委¶
任。分鎮亘千里之地。莫相率從。緣邊列十萬之師。不設謀¶
主。每至犬羊犯境。方馳書奏取裁。行李往來。動踰旬日。比¶
蒙徵發救援。寇已獲勝罷歸。小則蹂藉麥禾。大則驅掠人¶
畜。是乃益兵甲而費財用。竟何補侵軼之患哉。夫將貴專¶
謀。軍尚氣勢。訓齊由乎紀律。制勝在於機權。是以兵法有¶
分閫之詞。有合拳之喻。有進退如一之令。有便宜從事之¶
規。故能動作協變通。制備垂永久。出則同力。居則同心。患¶
<pb:KR4h0168_NKFB_0473-19b>
難相交。急疾相赴。兵之奉將。若四支之衞頭目。將之守境。¶
若一家之保室廬。然後可扞寇讎。護甿庶。蕃畜牧。闢田疇。¶
天子唯務擇人而任之。則高枕無虞矣。吐蕃之比於中國。¶
眾寡不敵。工拙不侔。然而彼攻有餘。我守不足。蓋彼之號¶
令由將。而我之節制在朝。彼之兵眾合并。而我之部分離¶
析。夫部分離析。則紀律不一。而氣勢不全。節制在朝。則謀¶
議多端。而機權多失。臣故曰措置乖當。此之謂乎。陛下頃¶
以邊兵眾多。轉餽勞費。設就軍和糴之法以省運。制與人¶
加倍之價以勸農。此令初行。人皆悅慕。爭趨厚利。不憚作¶ 
<pb:KR4h0168_NKFB_0473-20a>
勞。耕稼日滋。粟麥歲賤。向使有司識重輕之術。宏久遠之¶
謀。守之有恒。施之有制。謹視豐耗。善計收積。菽麥必歸於¶
公廩。布帛悉入於農夫。其或有力而無資。願居而靡措。貸¶
其種食。假以犂牛。自然戍卒忘歸。貧人樂徙。可以足食。可¶
以實邊。無屯田課責之勞。而儲蓄自廣。無徵役踐更之擾。¶
而守備益嚴。果能用之。足謂長算。既而有司隘吝。不克將¶
順。忘國家制備之謀。行市道苟且之意。當稔而願糴者。則¶
務裁其價。不時斂藏。遇災而艱食者。則莫揆乏糧。抑使收¶
糴。遂使豪家貪吏。反操利權。賤取於人。以俟公私之乏困。¶
<pb:KR4h0168_NKFB_0473-20b>
乘時所急。十倍其贏。又有勢要近親。羇遊之士。或託附邊¶
將。或依倚職司。委賤糴於軍城。取高價於京邑。坐致厚利。¶
實繁有徒。欲勸農而農不獲饒。欲省費而費又愈甚。復以¶
制事無法。示人不誠。每至和糴之時。多支絺紵充直。窮邊¶
寒沍。不任衣裘。絕野蕭條。無所貨鬻。且又虛張估價。不務¶
準平。高下隨喜怒之心。精麤在胥吏之手。既無信義率下。¶
下亦以偽應之。度支物估轉高。軍郡穀價轉貴。遞行欺罔。¶
不顧憲章。互相制持。莫可禁止。度支以苟售滯貨為功利。¶
而不察邊食之盈虛。軍司以所得加價為羨餘。而不恤農¶ 
<pb:KR4h0168_NKFB_0473-21a>
人之勤苦。雖設巡院。使相監臨。既失綱條。轉成囊[:#AS-8867:⿳士冖䂞]。至有¶
空申簿帳。偽指囷倉。計其數則億萬有餘。考其實則百十¶
不足。巡院巧誣於會府。會府承詐以上聞。幸逢有年。復遇¶
無事。吞聲補舊。引日偷安。若遇歲儉兵興。則必立至危迫。¶
靈武之事。足為明徵。臣故曰蓄斂乖宜。此之謂也。邊之大¶
事。在食與兵。今食則無儲。兵則乏帥。謂之有備。其可得乎。¶
近者緣邊諸州。頻歲大稔。穀糴豐賤。殊異往時。此乃天贊¶
國家。永固封畧之時也。而尚日不暇給。曾無遠圖。軍府有¶
歉食之詞。穡人有悔耕之意。天贊而不受其利。農傷而不¶
<pb:KR4h0168_NKFB_0473-21b>
恤其窮。及凶災流行。播植墮廢。雖復悔恨。事何可追。臣是¶
以屢屢塵煩。所惜在此。頃請擇人充使。委之平糴務農。陛¶
下以理貴因循。未賜允許。又請乘時豐稔。邊城加貯軍糧。¶
有司以經費無餘。其事復寢。臣謬當任使。待罪樞衡。雖神¶
武之謀。不資獻納。而職司之分。敢忘憂虞。夙夜疚心。衋如¶
焚灼。輒復效其鄙薄。庶或裨補萬分。不勞人。不變法。不加¶
賦稅。不費官錢。不廢耳目之娛。不節浮冗之用。唯於漕運¶
一事。稍權輕重所宜。請為陛下致邊軍十萬人一年之糧。¶
以為艱急之備。陛下誠能聽臣愚計。不受沮傷。百日之間。¶ 

<pb:KR4h0168_NKFB_0473-22a>

收貯總畢。轉運常行之務。既無失於舊規。太倉歲入之儲。¶
亦不闕其恒數。圖慮至熟。更無所妨。謹具揚搉上陳。惟陛¶
下留意省察。舊制以關中王者所都。萬方輻輳。人殷地狹。¶
不足相資。加以六師糗糧。百官祿廩。邦畿之稅。給用不充。¶
所以控引東方。歲運租米。冒淮湖風浪之弊。泝河渭湍險¶
之艱。所費至多。所濟蓋寡。習聞見而不達時宜者則曰。國¶
之大事。不計費損。故承前有用一斗錢運一斗米之言。雖¶
知勞煩。不可廢也。習近利而不防遠患者則曰。每至秋成¶
<pb:KR4h0168_NKFB_0473-22b>
之時。但令畿內和糴。既易集事。又足勸農。何必轉輸。徒耗¶
財賦。臣以兩家之論。互有短長。各申偏執之懷。俱昧變通¶
之術。其於事理。可得粗言。夫聚人以財。而人命在食。將制¶
國用。須權重輕。食不足而財有餘。則弛於積財而務實倉¶
廩。食有餘而財不足。則緩於積食而嗇用貨泉。若國家理¶
安。錢穀俱富。烝黎蕃息。力役靡施。然後恒操羨財。益廣漕¶
運。雖有厚費。適資貧人。三者不失其時之所宜。則輕重中¶
權。而國用有制矣。開元天寶之際。承平日久。財力阜殷。祿¶
食所頒。給用亦廣。所以不計糜耗。勵贍軍儲。至使流俗過¶
言。有用一斗錢運一斗米之說。然且散有餘而備所乏。雖¶ 
<pb:KR4h0168_NKFB_0473-23a>
費何害焉。斯所謂操羨財以廣漕運者也。貞元之始。巨盜¶
初平。太倉無兼月之儲。關輔遇連年之旱。而有司奏停水¶
運。務省脚錢。至使郊畿之間。烟火殆絕。都市之內。餒殍相¶
望。斯所謂覩近利而不防遠患者也。近歲關輔之地。年穀¶
屢登。數減百姓稅錢。許其折納粟麥。公儲委積。足給數年。¶
田農之家。猶困穀賤。今夏江淮水潦。漂損田苗。比於常時。¶
米貴加倍。甿庶匱乏。流庸頗多。關輔以穀賤傷農。宜加價¶
糴穀。以勸稼穡。江淮以穀貴民困。宜減價糶米。以救凶災。¶
今宜糴之處則無錢。宜糶之處則無米。而又運彼所乏。益¶
<pb:KR4h0168_NKFB_0473-23b>
此所餘。斯所謂習見聞而不達時宜者也。今淮南諸州。米¶
每斗當錢一百五十文。從淮南轉運至東渭橋。每斗船脚¶
又約用錢二百文。計運米一斗。總當錢三百五十文。其米¶
既糙且陳。尤為京邑所賤。今據市司月估。每斗只糶得錢¶
三十七文而已。耗其九而存其一。餒彼人而傷此農。制事¶
若斯。可謂深失矣。頃者每年從江西湖南浙東浙西淮南¶
等道。都運米一百一十萬石送至河陰。其中減四十萬石¶
留貯河陰倉。餘七十萬石送至陝州。又減三十萬石留貯¶
太原倉。唯餘四十萬石送赴渭橋輸納。臣詳問河陰太原¶ 
<pb:KR4h0168_NKFB_0473-24a>
等倉留貯之意。蓋因往年蟲旱。關輔薦饑。當崔造作相之¶
初。懲元琇罷運之失。遂請每年轉漕米一百萬石。以贍京¶
師。比至中塗。力殫歲盡。所以節級停減。分貯諸倉。每至春¶
水初通。江淮所般未到。便取此米入運。免令停滯舟船。江¶
淮新米至倉。還復留納填數。輪環貯運。頗亦協宜。不必每¶
歲加般。以增不急之費。所司但遵舊例。曾不詳究源由。邇¶
來七年。積數滋廣。臣近勘河陰太原等倉。見米猶有三百¶
二十餘萬石。河陰一縣。所貯尤多。倉廩充盈。隨便露積。舊¶
者未盡。新者轉加。歲月漸深。耗損增甚。縱絕江淮輸轉。且¶
<pb:KR4h0168_NKFB_0473-24b>
運此米入關。七八年間。計猶未盡。況江淮轉輸。般次不停。¶
但恐過多。不慮有闕。今歲關中之地。百穀豐成。京尹及諸¶
縣令。頻以此事為言。憂在京米粟太賤。請廣和糴。以救農¶
人。臣令計料所糴多少。皆云可至百餘萬石。又令量定所¶
糴估價。通計諸縣貴賤。并雇船車般至太倉。穀價約四十¶
有餘。米價約七十以下。此則一年和糴之數。足當轉運二¶
年。一斗轉運之資。足以和糴五斗。比較即時利害。運務且¶
合悉停。臣竊慮運務若停。則舟船無用。舟船無用。則壞爛¶
莫修。儻遇凶災。復須轉漕。臨時鳩集。理必淹遲。夫立法裁¶ 
<pb:KR4h0168_NKFB_0473-25a>
規。久必生弊。經畧之念。始慮貴周。不以積習害機宜。不以¶
近利隳永制。不貴功於當代。不流患於他時。慮遠防微。是¶
其均濟。臣今所獻。庶近於斯。減所運之數。以實邊儲。存轉¶
運之務。以備時要。其於詳審。必免貽憂。舊例從江淮諸道¶
運米一百一十萬石至河陰。來年請停八十萬石。運三十¶
萬石。舊例從河陰運米七十萬石至太原倉。來年請停五¶
十萬石。運二十萬石。舊例從太原倉運米四十萬石至東¶
渭橋。來年請停二十萬石。運二十萬石。其江淮所停運米¶
八十萬石。請委轉運使於遭水州縣。每斗八十價出糶。計¶
<pb:KR4h0168_NKFB_0473-25b>
以糙米與細米分數相接之外。每斗猶減時價五十文。以¶
救貧乏。計得錢六十四萬貫文。節級所減運脚。計得六十¶
九萬貫。都合得錢一百三十三萬貫。數內請支二十萬貫¶
付京兆府。令於京城內及東渭橋開場和糴米二十萬石。¶
每斗與錢一百文。計加時估價三十已上。用利農人。其米¶
便送東渭橋及太原倉收貯。充填每年轉漕四十萬石之¶
數。並足餘尚有錢一百一十三萬貫文。以供邊鎮和糴。臣¶
已令度支巡院勘問諸軍州米粟時價。兼與當管長吏商¶
量。令計見墾之田。約定所糴之數。得鳳翔涇隴邠寧慶鄜¶ 
<pb:KR4h0168_NKFB_0473-26a>
坊丹延夏綏銀靈鹽振武等道良原長武平涼等城報。除¶
度支旋糴供軍之外。別擬儲備者。計可糴得粟一百三十¶
五萬石。其臨邊州縣。各於當處時價之外。更加一倍。其次¶
每十分加七分。又其次每十分加五分。通計一百三十五¶
萬石。當錢一百二萬六千貫文。猶合剩錢十萬四千貫。留¶
充來年和糴。所於江淮糶米及減運米脚錢。請並委轉運¶
使便折市綾絹絁綿四色。即作船般送赴上都。邊地早寒。¶
斂藏向畢。若待此錢送到。即恐收糴過時。請且貸戶部別¶
庫物充用。本色續到。便令折填。其所貸戶部別庫物。亦取¶
<pb:KR4h0168_NKFB_0473-26b>
綾絹絁綿四色。並依平估價。務利農人。仍取度支官畜及¶
車。均融般送。請各委當道節度及當城兵馬使與監軍中¶
使并度支和糴巡院官同受領。便計會和糴。各量人戶墾¶
田多少。先付價直。立限納粟。不願糶者。亦勿強徵。其有納¶
米者。每米六升。折粟一斗。應所糴得米粟。亦委此三官同¶
檢覆。分於當管城堡之內。揀擇高燥牢固倉窖等收納封¶
閉。仍以貯備軍糧為名。非緣城守絕糧。及承別敕處分。並¶
不得輒有支用。待收糴畢。具所糴數并收貯處所聞奏。并¶
報中書門下。總計貯備粟一百三十五萬石。是十一萬二¶ 
<pb:KR4h0168_NKFB_0473-27a>
千五百人一年之糧。來秋若遇順成。又可更致百餘萬石。¶
邊蓄既富。邊備自修。以討則有齎。以守則可久。以加兵則¶
不憂所至乏食。以斂糴則不為貪將所邀。恢疆保境者得¶
以遂其謀。蹙國跳軍者無所辭其罪。是乃立武之根柢。安¶
邊之本源。守土庇人。莫急於此。傾公藏而發私積。猶當悉¶
力以務之。況今不擾一人。無廢百事。但於常用之內。收其¶
枉費之資。百萬贏糧。坐實邊鄙。又有勸農賑乏之利存乎¶
其間。此蓋天錫陛下攘戎狄而安國家之時。不可失也。陛¶
下誠能過聽愚計。先聚軍儲。慎擇良圖。更貞師律。蠢爾兇¶
<pb:KR4h0168_NKFB_0473-27b>
醜。自當畏威。縱迷欵塞之心。必無猾夏之慮。伏惟少留睿¶
思。詳省而明斷之。其所停減運脚。臣已與本司審細計料。¶
并邊鎮分配和糴數。及米粟估價等數。各得別狀。條件分¶
析。謹同封進。聽進止。¶ 

¶
