#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0213-20a> 
#+PROPERTY: JUAN 0214
欽定全唐文卷二百十四¶ 

<pb:NFKB_QTW_p0214-01a>
　陳子昂(六)¶ 

** 為建安王與遼東書¶ 
:PROPERTIES:
:TITID: QTWTIT05058
:PERSID: QTWAUT0355
:END:

月日。清邊道大總管建安郡王攸宜致書於遼東州高都¶
督蕃府。賢甥某至。仰知破逆賊孫萬斬十有餘陣。并生獲¶
夷賊一千人。三軍慶快。萬里同歡。都督體英偉之才。抱忠¶
義之節。遂能身先士卒。為國討讎。以數百之兵。當二萬之¶
寇。指麾電掃。逆黨雲銷。非都督智勇過人。威名遠振。誰能¶
以少擊衆。陷醜摧兇。使國家無東顧之憂。是都督之力也。¶
賢甥俊酷似其舅。遂能與某等應機破敵。効節立功。此已¶
<pb:NFKB_QTW_p0214-01b>
各賞金帶緋袍。薄荅誠効。更自錄奏。擬加榮官。願都督遠¶
知此意也。今賊饑餓。災舋日滋。天降其殃。盡滅已死。人厭¶
其禍。萬斬方誅。營州士人及城傍子弟。近送密款。準待官¶
軍。某令將蕃漢精兵四十萬衆剋取。某月日百道齊驅。分¶
五萬蕃漢精兵。令中郎將薛訥取海路東入。舟檝已具。來¶
月亦發。請都督勵兵秣馬。以待此期。共登丸山。看殄凶虜。¶
書勛竹帛。開國傳家。是都督建功之日也。中閒剋期同會。¶
當更別使知聞。正屬有軍事。未能委曲。初春向暖。願動靜¶ 
<pb:NFKB_QTW_p0214-02a>
勝常。所是都督官屬及大首領并左右立功人等。並申此¶
問。相見在近。豫以慰懷。¶ 

** 為建安王荅王尚書送生口書¶ 
:PROPERTIES:
:TITID: QTWTIT05059
:PERSID: QTWAUT0355
:END:

使至。所傳斬首及生擒獲馬等。具如來狀。仰以欣快。三軍¶
共之。狡寇逋誅。此來擒馘。師徒企踵。爭望先鋒。尚書遠畧¶
英謀。臨機果斷。潛制凶醜。梟首伏辜。在此諸軍。實增募勇。¶
既壯尚書之節。又美先登之功。幽州士人。尤以慶快。破竹¶
之勢。自此為階。某方擐甲負戈。為尚書後列。登高臨陣。坐¶
觀俘虜。此期在即。豫以慰懷。初春猶寒。願保休勝。裨將已¶
<pb:NFKB_QTW_p0214-02b>
下。各慰問之云云。¶ 

** 為建安王與諸將書¶ 
:PROPERTIES:
:TITID: QTWTIT05060
:PERSID: QTWAUT0355
:END:

使至辱書。仰知都督率兵馬摧破凶虜。遠聞慶快。實慰永¶
懷。非公等忠勇兼資。統率多算。同心戮力。殉節忘軀。以剋¶
翦逋兇。揚國威武。在此將士。聞公等殊戰。賊不當鋒。莫不¶
西望憤勇。欽羨獨剋。甚善甚善。即日契丹逆醜。天降其災。¶
盡病水腫。命在旦夕。營州饑餓。人不聊生。唯待官軍。即擬¶
歸順。某此訓勵兵馬。襲擊有期。六軍長驅。此月將發。恨不¶
得與諸公等共觀諸將斬馘獻俘。旦夕嚴寒。願各休勝。契¶ 
<pb:NFKB_QTW_p0214-03a>
丹破了。便望迴兵。平殄默啜。與公等相見有日。預以慰懷。¶
臨使怱怱。書不盡意。¶ 

** 為建安王與安東諸軍州書¶ 
:PROPERTIES:
:TITID: QTWTIT05061
:PERSID: QTWAUT0355
:END:

日月。清邊道行軍大總管建安郡王攸宜致書安東諸州¶
刺史并諸將部校官屬等。初春猶寒。公等久統兵馬。勤國¶
扞邊。不至勞弊也。某如常。比賊中頻有人出來。異口同詞。¶
皆云逆賊李盡滅已死。營州饑餓。人不聊生。諸蕃首領百¶
姓等。唯望官軍。即擬歸順。前後繼至。非止一人。某先使人¶
向營州。昨迴。具得父老密狀。云賊勢窮蹙。去正月上旬。有¶
<pb:NFKB_QTW_p0214-03b>
妖星落孫萬斬營中。其聲如雷。賊黨離心。各以猜貳。天殃¶
如此。人事又然。平殄凶渠。正在今日。大軍即以二月上旬。¶
六道並入。指期剋翦。同立大勛。請公等訓勵兵馬。共為掎¶
角。開國封侯。其機在此。幸各勉力。以圖厥功。尋當更使人¶
續往。先此不具。¶ 

** 為建安王荅王尚書書¶ 
:PROPERTIES:
:TITID: QTWTIT05062
:PERSID: QTWAUT0355
:END:

使至辱書。知初出黃龍。即擒白鼠。凶賊滅兆。事乃先徵。凡¶
百士衆。莫不喜躍。鼠者坎精。穿竊為盜。夜遊晝伏。乃是其¶
常。今白日投軀。素質委命。賊降之象。理必無疑。近再有賊¶ 
<pb:NFKB_QTW_p0214-04a>
中信來。親離衆潰。期在旦夕。尚書宜訓兵勵士。秣馬嚴威。¶
因此凶亂之機。乘其敗亡之勢。事同破竹。無待翦茅。坐聽¶
凱歌。豫用欣慰。¶ 

** 與韋五虛已書¶ 
:PROPERTIES:
:TITID: QTWTIT05063
:PERSID: QTWAUT0355
:END:

命之不來也。聖人猶無可柰何。況於賢者哉。僕嘗竊不自¶
量。謂以為得失在人。欲揭聞見。抗衡當代之士。不知事有¶
大謬。異於此望者。乃令人慚愧悔赧不自知。大笑顛蹶。怪¶
其所以者爾。虛已足下。何可言邪。夫道之將行也命也。道¶
之將廢也命也。子昂其如命何。雄筆雄筆。棄爾歸吾東山。¶
<pb:NFKB_QTW_p0214-04b>
無汨我思。無亂我心。從此遁矣。屬病不得面談。書以述言。¶
子昂白。¶ 

** 為蘇令本與岑內史啟¶ 
:PROPERTIES:
:TITID: QTWTIT05064
:PERSID: QTWAUT0355
:END:

某啟。某聞子以母貴。自古通方。禮以親榮。在昔恒理。豈非¶
奉上之道。休泰必同。膝下之恩。親愛先及。伏惟尊舅寵居¶
密戚。位列崇班。實富貴於當今。允尊榮於前代。居得言之¶
地。據至要之途。九族同欣。皆憑於奬眄。六親咸賴。仰沐於¶
恩波。莫不拂拭其羽儀。增長其光價。某自末器。忝在甥徒。¶
早蒙撫育之恩。不殊骨肉之愛。自痛無福。家禍遂纏。爰在¶ 
<pb:NFKB_QTW_p0214-05a>
孤遺。載延慈眷。愛同諸子。禮越常流。遂得教訓成人。策名¶
從宦。舅又曲垂顧念。恩甚庭闈。渭陽之情。實多荷戴。猥以¶
庸薄。叨累周行。自委質戎班。昭名果毅。經今一十三歲矣。¶
而竟未一遷。仰望儕流。莫不皆居顯位。旋觀時輩。亦以再¶
歷榮班。獨某一人。空嗟留滯。雖命途乖舛。良或甘心。然親¶
貴盈朝。豈忘提奬。所以仰瞻恩惠。不棄於疎微。冀降慈流。¶
有憐於孤賤。伏願舅大宏收採之眷。特垂咳唾之恩。矜憫¶
小子。使得宦及朋友。寵以親榮。私門載昌。幽冥是賴。豈不¶
幸甚。豈不幸甚。無任企仰之至。謹奉啟不宣。某再拜。¶ 
¶
<pb:NFKB_QTW_p0214-05b>

** 上薛令文章啟¶ 
:PROPERTIES:
:TITID: QTWTIT05065
:PERSID: QTWAUT0355
:END:

某啟。一昨恭承顯命。垂索拙文。祗奉恩榮。心魂若厲。幸甚¶
幸甚。某聞鴻鍾在聽。不足論擊缶之音。太牢斯烹。安可薦¶
羹藜之味。然則文章薄伎。固棄於高賢。刀筆小能。不容於¶
先達。豈非大人君子以為道德之薄哉。某實鄙能。未窺作¶
者。斐然狂。雖有勞人之歌。悵爾詠懷。曾無阮藉之思。徒恨¶
跡荒淫麗。名陷俳優。長為童子之㣥。無望壯夫之列。豈圖¶
曲蒙榮奬。躬奉德音。以小人之淺才。承令君之嘉惠。豈不¶
幸甚。豈不幸甚。伏惟君侯星雲誕(一作挺)秀。金玉閒成。衣¶ 
<pb:NFKB_QTW_p0214-06a>
冠禮樂。範儀朝野。致明君於堯舜。皇極允諧。當重寄於阿¶
衡。中階協泰。非夫聰明博達。體變知機。如其仁。如其仁。方¶
當拔俊賞竒。使拾遺補闕。坐開黃閤。高視赤松。然後與稷¶
契夔龍。比功並德。豈徒蕭曹魏丙。屑屑區區而已哉。某實¶
細人。過蒙知遇。顧循微薄。何敢祗承。謹當畢力竭誠。策駑¶
磨鈍。期效忠以報德。奉知己以周旋。文章小能。何足觀者。¶
不任感荷之至。¶ 

** 金門餞東平序¶ 
:PROPERTIES:
:TITID: QTWTIT05066
:PERSID: QTWAUT0355
:END:

昔者漢朝卿士。供帳餞於東都。晉國名賢。傾城祖於西郊。¶
<pb:NFKB_QTW_p0214-06b>
雖時稱盛觀。而人非帝族。東平紫微英冑。朱邸天人。蘊岐¶
嶷之[:#AS-9061:⿰王褱]姿。得山河之寶氣。劉君愛士。常致禮於幽人。曹植¶
論文。每交歡於數子。屬鑾輿拜日。來朝太室之前。玉檢停¶
刊。言返章華之路。㣥公以眷深王粲。思邀祖道之歡。下走¶
以遇重荀慈。謬奉芳筵之醴。於時青陽二月。黃鳥㣥飛。殘¶
霞將落日交暉。遠樹與孤烟共色。江山萬里。眇然荊楚之¶
塗。城邑三春。去矣伊瀍之地。既而朱軒不駐。綠葢行遙。琴[:#AS-82F9:⿰罇¶
]之清讌巳疲。珠玉之芳言未贈。請各陳志。以序離襟。¶ 

** 梁王池亭宴序¶ 
:PROPERTIES:
:TITID: QTWTIT05067
:PERSID: QTWAUT0355
:END:

<pb:NFKB_QTW_p0214-07a>

子昂少游白屋。未歷朱門。聞王孫之游。空懷春草。見公子¶
之興。每隔青霄。弋陽公座辟青軒。飾開朱邸。金筵玉瑟。相¶
邀北里之歡。明月琴[:#AS-82F9:⿰罇]。即對西園之賞。鄙人幽介。酒醴知¶
慚。王子愛才。文章見許。白日巳馳。歡娛難恃。平生之樂。其¶
在茲乎。¶ 

** 薛大夫山亭宴序¶ 
:PROPERTIES:
:TITID: QTWTIT05068
:PERSID: QTWAUT0355
:END:

夫貧賤之交而不可忘。珠玉滿堂而不足貴。閉門無事。對¶
黃卷以終年。高論不疲。逢故人而永夜。薛大夫其人也。下¶
<pb:NFKB_QTW_p0214-07b>
官昔承顏色。早蒙車騎之知。晚接恩光。不異平津之舊。蔡¶
邕書史。許以相資。張載文章。見稱於代。爾其華堂別業。秀¶
木清泉。去朝廷而不遙。與江湖而自遠。名流不雜。既入芙¶
蓉之池。君子有鄰。還得芝蘭之室。披翠微而列坐。左對青¶
山。俯盤石而開襟。右臨澄水。斟綠酒。弄清絃。索皓月而按¶
歌。追涼風而解帶。談高趣逸。體靜心閑。神眇眇而臨雲。思¶
飄飄而遇物。林軒寂寞。星漢縱橫。思欲垂汗漫而㣥遊。與¶
真精而合契。歡窮興洽。樂往悲來。悵鸞鶴之不存。哀鷞鳩¶
之久沒。徘徊永歎。慷慨長懷。東方明而畢昴升。北閣曙而¶
天雲靜。悲夫。向之所得。巳失於無何。今之所遊。復羈於有¶ 
<pb:NFKB_QTW_p0214-08a>
物。詩言志也。可得聞乎。¶ 

** 別中岳二三真人序(時龍集乙未十二月二十日)¶ 

:PROPERTIES:
:TITID: QTWTIT05069
:PERSID: QTWAUT0355
:END:

夫愛名山。歌長往。世有之矣。放身霄嶺。宴景雲林。卑俗不¶
可得而聞。時士不可得而見。則吾欲高視終古。一笑昔人。¶
嵩山有二仙人。自浮邱公王子晉上朝玉帝。遺跡金壇。鳳¶
簫悠悠。千載無響。吾每以是臨霞永慨。撫膺歎息。常謂烟¶
駕不逢。羽人長往。去囂世。走青雲。登玉女之峰。窺石人之¶
廟。見司馬子微馮太和。霓裳眇然。冥壑獨立。真朋羽會。金¶
<pb:NFKB_QTW_p0214-08b>
漿玉液。則有楊仙翁(一作公)元默洞天。賈上士幽棲牝谷。玉¶
笙吟鳳。瑤衣駐鶴。方且迷軒轅之駕。期汗漫之遊。吾亦何¶
人。躬接茲賞。實欲執青節。從白蜺。陪飲崑崙之庭。觀化元¶
元之府。宿心遂矣。冥骨甘焉。豈知瓊都命淺。金格道微。攀¶
倒景而迷途。顧中峯而失路。塵縈俗累。復汨吾和。仙人真¶
侶。永幽靈契。翳青芝而延佇。遙會何期。結丹桂而徘徊。遠¶
心空絕。紫烟去。黃庭極。仰寥廓而無光。視寰區而寡色。悠¶
悠何往。白頭名利之交。咄咄誰嗟。元運盛衰之感。始知楊¶
朱歧路。墨翟素絲。尚平辭家而不歸。鮑焦抱木而枯死。可¶
以慟。可以悲。古人之心。吾今得之也。¶ 

<pb:NFKB_QTW_p0214-09a>

** 送吉州杜司戶審言序¶ 
:PROPERTIES:
:TITID: QTWTIT05070
:PERSID: QTWAUT0355
:END:

嗟夫。德則有鄰。才不必貴。昔有耕於巖石。而名動京師。詞¶
感帝王。乃位卑武騎。夫豈不遭昌運哉。葢時命不齊。竒偶¶
有數。當用賢之世。賈誼竄於長沙。居好文之朝。崔駰放於¶
遼海。況大聖提象。㣥臣守規。杜司戶炳靈翰林。研幾策府。¶
有重名於天下。而獨秀於朝端。徐陳應劉。不得劘其壘。何¶
王沈謝。適足靡其旗。而載筆下寮。三十餘載。秉不羈之操。¶
物莫同塵。含(一作合)絕唱之音。人皆寡和。㣥公愛禰衡之俊。¶
<pb:NFKB_QTW_p0214-09b>
留在京師。天子以桓譚之非。謫居外郡。蒼龍閹茂。扁舟入¶
吳。告別千秋之亭。迴棹五湖之曲。朝廷相送。駐旌葢於城¶
隅。之子孤遊。森風颿於天際。白雲自出。蒼梧漸遠。帝臺半¶
隱。坐隔丹霄。巴山一望。魂斷綠木。於是邀白日。藉青蘋。追¶
瀟湘之遊。寄洞庭之樂。吳歈楚舞。右琴左壺。將以緩燕客¶
之心。慰越人之思。杜君乃挾琴起舞。抗首高歌。哀皓首而¶
未遇。恐青春之蹉跎。且欲攜幽蘭。結芳桂。飲石泉以節味。¶
咏商山以卒歲。返耕餌术。吾將老焉。㣥公嘉之。賦詩以贈。¶
凡四十五人。具題爵里。¶ 

** 冬夜宴臨卭李錄事宅序¶ 
:PROPERTIES:
:TITID: QTWTIT05071
:PERSID: QTWAUT0355
:END:

<pb:NFKB_QTW_p0214-10a>

下官遊京國久矣。接軒裳衆矣。池臺鐘鼓。雖有會於終朝。¶
琴酒管絃。未窮歡於永夕。豈非殊我親愛。異我風謠。而使¶
臨堂有懷。聞樂增歎者也。何功曹舊州耆老。迹尚於沈冥。¶
李錄事吾土賢豪。義多於遊俠。高軒置酒。甲第迎賓。絲竹¶
紛於綺窗。琅玕盛於雕俎。樓臺若畫。臨故國之城池。軒葢¶
如雲。總名都之車馬。於是乘興。自此而遊。安得不放意留¶
歡。遺老忘死。金壺漏晚。銀燭花微。北林之烟月無光。南浦¶
之星河向曙。赤車使者。下官雖謝於古人。錦里名家。㣥公¶
<pb:NFKB_QTW_p0214-10b>
豈慙於昔彥。我之懷矣。實在於斯。同賦一言。俱為四韻。¶ 

** 忠州江亭喜重遇吳參軍牛司倉序¶ 
:PROPERTIES:
:TITID: QTWTIT05072
:PERSID: QTWAUT0355
:END:

日月交分。春秋代謝。昔歲居單閼。適言別於茲都。今龍集¶
昭陽。復相逢於此地。山川未改。容貌俱非。敘名宦而猶嗟。¶
問鄉關而不樂。雲天遂解。琴酒還開。新交與舊識俱歡。林¶
壑共烟霞對賞。江亭迴瞰。羅新樹於階基。山榭遙臨。列㣥¶
峰於戶牖。爾其丹藤綠篠。俯映長筵。翠渚洪瀾。交流合座。¶
神融興洽。望真情高。覺清溪之仙洞不遙。見蒼海之神山¶
乍出。既而行舟有限。嗟此會之難留。別日無期。歎分岐之¶
易遠。徘徊北渚。惆悵南津。江陵之道路方賒。巴徼之雲山¶ 
<pb:NFKB_QTW_p0214-11a>
漸異。嗟乎。離言可贈。所願保於千金。別曲何謠。各請陳於¶
五際。¶ 

** 暉上人房餞齊少府使入京府序¶ 
:PROPERTIES:
:TITID: QTWTIT05073
:PERSID: QTWAUT0355
:END:

永淳二年。四月孟夏。東海齊子。宦於此州。雖黃綬位輕。而¶
青雲器重。故能委邦君而坐嘯。屈刺史而知名。屬乎鑾駕¶
巡方。諸侯納貢。將欲對揚天子。命我行人。執玉帛而當朝。¶
擁騑驂而戒道。指途河渭。發引岷嵎。粵以丙丁之日。次於¶
暉公別舍。葢言離也。爾其巖泉列坐。竹樹交筵。吐青藹於¶
軒窗。棲白雲於左右。參差池榭。亂山水之清陰。繚繞階庭。¶
<pb:NFKB_QTW_p0214-11b>
雜峰崖之異勢。入禪林而避暑。肅風景於中林。開水殿而¶
追涼。徹氛埃於戶外。瑤琴合奏。翠斚時行。譚窈窕於天人。¶
極留連於晷刻。既而歡樂極。良辰征。攀白日而不迴。唱浮¶
雲而告別。山光黯黯。凝綠樹之將曛。嵐氣沈沈。結蒼雲而¶
遂晚。雖同交未阻。風月可留。岐路方乖。關山成恨。嗟乎。朝¶
廷子入。期富貴於崇朝。林嶺吾棲。學神仙而未畢。青霞路¶
絕。朱紱途遙。言此會之何時。願相逢而誰代。永懷千古。豈¶
知仁者之交。凡我三人。盍崇不朽之迹。斯文未喪。題之此¶
山。同疏六韻云爾。¶ 

<pb:NFKB_QTW_p0214-12a>

** 送麴郎將使默啜序¶ 
:PROPERTIES:
:TITID: QTWTIT05074
:PERSID: QTWAUT0355
:END:

葢北夷不羈之日久矣。天子垂元默。穆皇風。而狼居革心。¶
蟻伏請職。歲一月。上將恤戎。乃以金章假麴公為司賓卿。¶
載馳錦車。諭意雲幕。且欲頓單于之膝。受呼韓之朝。不踰¶
青春。復命紫闕。其忠臣烈夫之節。感激壯矣。朝廷以赴此¶
絕國。追送近郊。登熊山。望燕塞。黃雲千里。亭臯悠然。僉曰¶
賦詩。絕句以贈。¶ 

** 偶遇巴西姜主簿序¶ 
:PROPERTIES:
:TITID: QTWTIT05075
:PERSID: QTWAUT0355
:END:
¶
<pb:NFKB_QTW_p0214-12b>

予疲爾永久。未嘗解顏。正欲登高山。望遠壑。揮斥幽痗。以¶
劘太清。姜主簿倏自[:#AS-92F9:⿰帛⿱丿糸]中。至於林下。乃飾琴酒之事。雜文¶
章之娛。將蠲我憂。穨靡取樂。夫浩浩之白。不可獨也。青春¶
之詩。又誰咎也。逢太平之化。寄當年之歡。同人在焉。而我¶
何歎。南國橘柚。陽月初榮。北梁山水。良辰復別。揮手何贈。¶
詩以永言云爾。¶ 

** 餞陳少府從軍序¶ 
:PROPERTIES:
:TITID: QTWTIT05076
:PERSID: QTWAUT0355
:END:

夫歲月易得。古人疾沒代不稱。功業未成。君子以自強不¶
息。豈非懷其寶。思其用。然後以取海內之名。以定當年之¶
策。展其才力。受以驅馳。少府叔鳳彩龍章。才高位下。班超¶ 
<pb:NFKB_QTW_p0214-13a>
遠慕。每言關塞之勳。梁竦長懷。恥為州縣之職。屬胡兵犯¶
塞。漢將臨邊。商君用耕戰之謀。充國起屯田之策。皇華出¶
使。言收疆埸之功。白水開筵。遂為雲雨之別。爾其蒼龍解¶
角。朱鳥司辰。溽景薰(一作蒸)天。炎光折地。山川漸遠。行人動¶
游子之歌。[:#AS-82F9:⿰罇]酒未空。送客起貧交之贈。嗟乎。楊朱所以泣¶
岐路。蘇武所以悲絕國。古之來矣。盍各言志。以敘離歌。¶ 

** 窅冥君古墳記銘序(為張昌寧作)¶ 

:PROPERTIES:
:TITID: QTWTIT05077
:PERSID: QTWAUT0355
:END:

神功元年。龍集丁酉。我有周金革道息。寶鼎功成。朝廷大¶
<pb:NFKB_QTW_p0214-13b>
寧。天下無事。皇帝受紫陽之道。延訪玉京。㣥臣從白雲之¶
遊。載馳瑤水。笙歌入至。元鶴飛來。時余以銀青光祿大夫¶
忝在中侍。擁青旄之節。陪翠鸞之旗。昔奉車子侯。獨隨武¶
帝。昌明為御。每侍軒遊。比之今日。未足多幸。是時屢從嚴¶
祀。遙謁祕封。嘗覩衆靈如雲。㣥仙蔽日。乃仰感王子晉。俯¶
接浮邱公。行吹洞簫。坐弄雲鳳。竊欲邀羽袂。導鸞輿。求不¶
死於金庭。保長生於玉冊。上以尊聖壽。下以息微躬。因登¶
緱山。望少室。尋古靈跡。擬刻真容。得王子晉之遺墟。在永¶
水之層曲。且欲開石室。營壽宮。庀徒方興。畚鍤攸作。乃得¶
古藏焉。其藏上無封壝。內有甓瓦。南北長二丈二尺。東西¶ 
<pb:NFKB_QTW_p0214-14a>
濶八尺。中有古劍一。長尺餘。銅椀一。并瓦器二。其器文彩¶
怪異。非蟲篆雕斵所能擬也。又有古五銖錢朱漆片數十¶
枚。初開時文彩可見。及棖撥之。應手灰滅。既無年代銘誌。¶
不知爵里官族。參驗其事。已曾為人所開。於是撫之永懷。¶
念昔增密。始知有形必弊。涉器則毀。鍾鼎玉帛。非度世之¶
資。名位寵章。為累真之府。未能獨立物表。超世長存。與日¶
月齊光。天地比壽。非天道乎。君窅窅冥冥。久幽珍藏。迨此¶
昭發。豈不欲感示元契。竒暢靈期。昔王喬古墳。惟留一劍。¶
令威荒塚。又歎千年。起予道心在乎此。仰惟聖主仁慈。恩¶
<pb:NFKB_QTW_p0214-14b>
被草木。陽和揜骼。既昭國典。至德埋胔。又在周令。今此藏¶
虧露。誠感仁惻。謹歷吉日。協良辰。即以其年十月甲子朔。¶
具物備容。還定舊壙。豚雞在奠。犧[:#AS-82F9:⿰罇]若歆。哀其銘誌磨滅。¶
姓位不顯。乃錫之名曰窅冥君。其銘曰。(銘入薛稷)¶ 

** 為建安王誓衆詞¶ 
:PROPERTIES:
:TITID: QTWTIT05078
:PERSID: QTWAUT0355
:END:

諸總管部將旗長隊正各聽命。夫聖人用兵。以伐有罪。奸¶
慝竊命。戎夷不龔。則必肆諸市朝。大戮原野。我皇周子毓¶
萬國。寵綏百蠻。遐荒戎狄。莫不率職。聚兵帥衆。非欲勞人。¶
葢逆不可縱。亂不可長。所以屈己推轂。垂涕泣辜。誠恐蒼¶ 
<pb:NFKB_QTW_p0214-15a>
生。顛墜塗炭。今契丹凶羯。敢亂天常。為封豕長蛇。薦食上¶
國。玉帛皮幣。[:#AS-8949:⿱廾]而不貢。名器正朔。僭而有謀。乃將紿神虐¶
人。暴殄天物。故皇帝命我。肅將王誅。今大師已集。方將問¶
罪。公等諸將。及士卒已上。須各嚴職事。肅恭天命。契丹凶¶
賊。本為中國奴隸。昏狂不道。勞我師徒。今與公等及士卒。¶
久勤干戈。冒犯霜露。夫四郊多壘。士大夫之恥。蕞爾兇狡。¶
一鈕可屠。況皇帝義兵。剋期誅翦。此猶太山壓卵。鴻毛在¶
爐。今日之伐。須如雷霆之震。虎豹之擊。搴旗斬馘。掃孽除¶
凶。上以攄至尊之憤。下以息邊人之患。鼓以作氣。旗以應¶
<pb:NFKB_QTW_p0214-15b>
機。公等各宜戮力。務當其任。若能奮不顧命。陷堅摧鋒。金¶
紫玉帛。國有重賞。若進退留顧。向背失機。斧鉞嚴誅。軍有¶
大戮。各宜勉勵。無犯典刑。¶ 

** 座右銘¶ 
:PROPERTIES:
:TITID: QTWTIT05079
:PERSID: QTWAUT0355
:END:

事父盡孝敬。事君端忠貞。兄弟敦和睦。朋友篤信誠。從官¶
重恭慎。立身貴廉明。待士慕謙讓。莅民尚寬平。理訟惟正¶
直。察獄必審情。謗議不足怨。寵辱詎須驚。處滿常憚盈。居¶
高本慮傾。詩禮固可學。鄭衞不足聽。幸能修實操。何俟釣¶
虛聲。白珪玷可滅。黃金諾不輕。秦穆飲盜馬。楚客報絕纓。¶ 

<pb:NFKB_QTW_p0214-16a>

言行既無擇。存歿自揚名。¶ 

** 燕然軍人畫像銘(并序)¶ 

:PROPERTIES:
:TITID: QTWTIT05080
:PERSID: QTWAUT0355
:END:

龍集丙戌。有唐制匈奴五十六載。葢署其君長。以郡縣畜¶
之。荒服賴寧。古所莫記。是歲也。金微州都督僕固始桀驁¶
惑亂其人。天子命左豹韜衞將軍劉敬周發河西騎士。自¶
居延海入以討之。特勅左補闕喬知之攝侍御史護其軍¶
事。夏五月。師舍於同城。方絕大漠。以臨澣海。君子曰。兵者¶
<pb:NFKB_QTW_p0214-16b>
凶器。仁者惡之。醜虜猖狂。厥自招咎。今至尊不得已而順¶
伐。嘗聞西方之聖有能仁者。凶吉之業。各報以直。則使元¶
惡授首。㣥甿不孤。兵無血刃。荒戎厎定。豈不在於大雄乎。¶
諸將部校。僉曰允哉。將軍乃飭躬率士卒。因古祠廟。圖畫¶
形容。有古之彌勒像也。天人備容。丹青畢彩。葢以昭乎景¶
福也。乃作銘曰。¶ 

耀天兵兮征荒服。絕雲漠兮出元極。白羽旆兮青雲旗。簫¶
鼓鳴兮士馬悲。願左右兮浮屠道。備丹青兮妙天寶。功既¶
畢兮業既成。神之來兮福冥冥。¶ 

** 唐故朝議大夫梓州長史楊府君碑銘¶ 
:PROPERTIES:
:TITID: QTWTIT05081
:PERSID: QTWAUT0355
:END:

君諱越。字復珪。宏農仙掌人也。其先帝高辛氏之裔。周有¶ 
<pb:NFKB_QTW_p0214-17a>
天下。晉授其封。至宣公伯喬。早基楊國。若乃彤弓旅矢。巨¶
鬯赤茀。則禮命之。樂歌之。崇天王之寵光。保元侯之休祉。¶
其後十六代。有楊寶者。天錫黃鳥。授以白環。若曰命君子¶
孫。世登三事。迨震秉彪賜。四代五公。烈光昭於漢室。盛德¶
充於海內。金圭銘鼎。至今為宏農世家也。高祖椿。魏尚書¶
右僕射開府儀同三司司徒公。進位太保。加侍中。給後部¶
鼓吹。致仕歸邑。賜安車駟馬。傳制二人。可謂國之元老。帝¶
之師臣。功成名遂。社稷之寶。曾祖思善。齊通直散騎常侍。¶
贈中書侍郎。祖敬通。鎮遠將軍鄭州治中邛州別駕。父君¶
<pb:NFKB_QTW_p0214-17b>
同。隨蒲州芮城縣令。皆國書舊史。烈乎名節。公即芮城府¶
君之第二子也。少而沖嶷。苦節真素。禮非玉帛。室有琴書。¶
聞少連之風而悅之。庶乎身中權。行中清。上以察乎道。下¶
以敦乎物。不應州郡之命。而有金玉之心。嘗歎曰。以明月¶
珠。彈千仞雀。吾不能也。於是觀寶龜之象。心滅朶頤。探金¶
虎之爻。志存幽履。遂去家遁於嵩山。經十餘年。丹山白雲¶
之志眇然矣。屬太宗文武聖皇帝初臨天下。物色幽人。焚¶
山牓道。網羅遺逸。君子若曰。天下有道。可以見矣。於是始¶
以角巾應命。褐衣詣闕。陳大道之宏謨。論至言之閫奧。帝¶ 
<pb:NFKB_QTW_p0214-18a>
曰俞。爾言乃可厎行。若歲大旱。用汝作霖雨。今南山近塞。¶
北漠連胡。石州邊烽。皇化未謐。汝往欽哉。輯乃人。禦乃敵。¶
以息匈奴之患。始解褐。授石州方山縣令。樽俎在堂。干旄¶
在階。布大信於獯戎。示折衝於袵席。威名震曜。乃升聞也。¶
有勅徵授憲臺監察御史。繡衣始拜。珥筆昇朝。臺閣以之¶
生風。豪貴由其斂手。又勅直中書待制。未幾。又遷祕書郎。¶
直中書省如故。遊鳳凰之池。觀蓬萊之府。是天下之榮踐¶
也。又轉宗正寺丞。居歲餘。帝思南史之才。將崇東觀之美。¶
又遷起居郎。加騎都尉。龍朔中。天子將觀兵於東夷。以復¶
<pb:NFKB_QTW_p0214-18b>
先帝之業。凡居中者。多出守旁郡。是歲授公朝散大夫。除¶
冀州司馬。又轉魏州司馬。皆知州事。於時天下雌韓而雄¶
魏。壯武而柔文。公始厭承明。初臨外郡。探丸堊面。犯禁崇¶
姦。欲嘗朱博之能。以觀龔遂之政。公深鈎潛往。英機立斷。¶
短服赭裾。於是乎理。麟德初兼梓州長史。葢在華之南區。¶
彭之北鄙。人豪俗侈。政削公朘。攢六國之遺甿。雜三巴之¶
奧壤。公下車問俗。觀風立政。先之禮讓。教以詩書。抑浮窳。¶
禁蟊食。至於堂叩鐘磬。家擅山川。莫不為之節制。行其典¶
禮。來暮之頌。復起於斯。時高宗大帝方接千載之統。升中¶ 
<pb:NFKB_QTW_p0214-19a>
太山。玉帛雲趨。朝者萬國。公預陪金蹕。侍拜瑤壇。白雲既¶
封。皇慶斯洽。加朝散(一作議)大夫。餘官如故。東山拜命。西駕¶
未歸。逢太歲之臨辰。感殷楹之夢奠。遇疾薨於官舍。時年¶
六十四。嗚呼哀哉。遺令薄葬。不藏珠玉。唯孝經一卷。堯典¶
一篇。昭示後嗣。不忘聖道。即以某年月日。葬於西嶽習仙¶
鄉登仙里之西麓。遵遺命也。嗣子嘉賓等。哀號泣血。柴骨¶
欒心。緬惟罔極之恩。思崇永錫之道。以為吾邱子(疑一作¶
于)沒。無助冥因。季由之歎。空勤負米。於是考㣥聖之典。探¶
衆妙之門。求所以昭報幽扃。贊祉冥籍。則云金仙慈救。寶¶
<pb:NFKB_QTW_p0214-19b>
手來迎。若德崇於此。則功濟於彼。是用歸誠真諦。祈祐能¶
仁。箝鐵圍而寫容。現金蓮而得像。遂於登仙麓塋之側。造¶
阿彌陁像一軀。坐高三丈。并象變菩薩。天人畢備。全金湧¶
出。衆寶裝嚴。雲仙鬼神。周羅上界。珠幡羽葢。圍繞中天。所¶
以丕顯尊靈。光昭惠業。達人之能事畢矣。孝子之事親終¶
矣。銘曰。¶ 

巖巖大岳。浼浼長河。歊雲滃霧。含靈佇和。楊侯之國。宛其¶
中阿。子孫[:#AS-9376:●]瓞。軒葢駢羅。四代五公。自于伯起。蟬聯彪懿。¶
令聞不已。二千戶侯。三十刺史。世濟其榮。至我君子。峩峩¶ 
<pb:NFKB_QTW_p0214-20a>
君子。皎有令光。不寵我組。而括其囊。洗心巖遁。抗跡雲翔。¶
冥鴻不遠。白駒在場。解其蘿袂。綰我墨職。邊朔多虞。獫狁¶
孔棘。之子之往。允威允德。干旄在階。烽火罷色。行行駿馬。¶
繡衣之光。烈烈董狐。司史之良。而我君子。總其徽章。出同¶
嚴助。政穆王祥。雄魏既康。郪蜀猶侈。攬轡言邁。題輿載理。¶
尺兵允戢。亂繩攸靡。天子登封。拜服玉趾。大禮既畢。歸路¶
遲遲。歲亦秋止。天不憖遺。嗚呼甿吏。號泣漣洏。曷其往矣。¶
來暮歌思。煢煢孤子。棘心哀疚。永號昊天。眇泣冥祐。蓮花¶
之國。金池玉霤。崇此香緣。生彼穠秀。全金既湧。衆寶斯莊。¶
<pb:NFKB_QTW_p0214-20b>
考墳其左。叔塋其旁。香花圍繞。松柏成行。千秋萬歲。祚祉¶
無疆。¶ 

¶
