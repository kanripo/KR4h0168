#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0384-28a> 
#+PROPERTY: JUAN 0385
欽定全唐文卷三百八十五¶ 

<pb:NFKB_QTW_p0385-01a>
　獨孤及(二)¶ 

** 為張濠州謝上表¶ 
:PROPERTIES:
:TITID: QTWTIT08111
:PERSID: QTWAUT0820
:END:

臣沐言。頃陷身凶族。待罪黃沙。戮社釁鼓。職臣之分。陛下¶
照臣以日月之光。察其微懇。拔臣於縲絏之下。授以專城。¶
今日餘生。實聖朝所賜。寵章榮命。豈賤臣之心。碎首粉骨。¶
未答天造。今以某月日到濠州上訖。謹當竭力官守。正身¶
率下。勉勵苦節。綏安疲人。冀立犬馬之誠。或申絲髮之效。¶
無任感懼之至。謹附表陳謝以聞。¶ 

** 為江淮都統使賀田神功平劉展表¶ 
:PROPERTIES:
:TITID: QTWTIT08112
:PERSID: QTWAUT0820
:END:
¶
<pb:NFKB_QTW_p0385-01b>

臣某言。得田神功等狀稱。官軍以正月二十六日過江。大¶
破賊衆。擒元惡於祘山之下。凶殘撲滅。江界無事。臣某誠¶
歡誠喜頓首頓首。臣聞四時成歲。秋為司殺。故聖人則之。¶
以作五兵。蓋奸宄賊寇。或乘釁而起。則干戈弧矢。亦有時¶
而用。陛下率遏亂畧。再造區宇。欃槍旬時。竹破瓦解。蕞爾¶
狂狡。敢干天誅。作為長蛇。薦食江漢。乃矯誣我天命。攘竊¶
我王師。暴殄我城邑。俶擾我邊鄙。荊吳之人。若墜泉谷。萬¶
姓業業。奔走無所。陛下神聰不測。睿算無方。將欲擒之。必¶ 
<pb:NFKB_QTW_p0385-02a>
固縱之。先侈其心。而厚其毒。然後制勝兩楹之下。授畧千¶
里之外。使神功等一戰而陷陣。再戰而逐北。三戰而擒渠¶
魁。繫頸以索。覆巢傾穴。刮野掃地。如烈風之破駭浪。嚴霜¶
之隕落葉。浹辰之內。平揚州。定淮南。下朱方。收三吳。流亡¶
者復故業。塗炭者返壽域。扇以皇風。與之更始。遂令東土¶
耆老。復見漢官威儀。非陛下乃文乃武之鴻烈。日用不知¶
之元化。孰能陰[:#AS-84EC:⿰⻖⿱步馬]聖功。如此其速。臣無任慶忭之至。¶ 

** 為杭州李使君論李藏用守杭州有功表¶ 
:PROPERTIES:
:TITID: QTWTIT08113
:PERSID: QTWAUT0820
:END:

臣某言。臣聞當逆賊劉展擁兵過江之日。變起倉卒。鋒不¶
<pb:NFKB_QTW_p0385-02b>
可當。人心動搖。物情危駭。五道節制。望風潰散。自淮而南。¶
至於海隅。遂無敢保一城守一節者。惟少府少監李藏用。¶
以宗室近屬。憂國如家。臨危抗憤。忠勇奮發。收集散卒。糾¶
合義師。挺身履險。出萬死一生之地。與賊轉戰。堅守蘇州。¶
相持經月。殺獲過當。使凶徒逆黨。鋒銳挫衂。自此王師載¶
張。賊衆知懼。其後以外援不至。衆寡懸絕。遂移師就險。退¶
保杭州。當此之時。江淮諸軍已散。平盧之師未至。三分全¶
吳。賊有其二。藏用且募且戰。獨守孤城。以忠義感激。令驍¶
勇樂用。旬月之內。致死士三千。賊遣偽將張景超孫待封¶ 
<pb:NFKB_QTW_p0385-03a>
等。盡率銳卒。分道來攻。藏用與將士等。戮力一心。義形於¶
色。殊死決戰。奮不顧身。遂能兵鋒所加。無不摧陷。皆一舉¶
盡敵。覆而屠之。前後俘斬虜獲。至數萬計。向使微夫人之¶
力。捍此州之境。則江界土宇。盡為戎疆。海隅蒼生。非復吾¶
有。由是浙江之外。南至閩嶺。士庶免有波迸道路。窮寇不¶
敢唐突。藩籬屏息。風波晏然。百姓樂業。父不喪子。兄不哭¶
弟。藏用之功也。今都統使停。本職已罷。孤軍無主。莫知適¶
從。將士嗷嗷。未有所隸。天聽高邈。無人為言。遂使殊勳見¶
委。忠節未錄。口不言賞。賞亦不及。伏恐非聖朝旌有德表¶
<pb:NFKB_QTW_p0385-03b>
有功之意。今逆寇雖殄。人心猶攜。山洞海島。往往結聚。睦¶
州草竊。為蠧猶深。惟憚藏用之兵。是以未敢進逼。若此軍¶
一散。必㣥盜交侵。則臣此州。危亡是懼。伏望早降恩旨。以¶
答其勤。錫之勳策。委之戎政。俾總統所領。以鎮遏江表。實¶
江東萬姓禺禺之望。艱難之際。人多二心。以宗子維城。智¶
勇如此。必能使寇賊奸宄。不敢窺伺間隙。則江淮足以高¶
枕而臥。而陛下可無東顧之憂。臣辱忝葭莩。任居牧守。安¶
危之分。臣實預焉。無任懇款之至。¶ 

** 為江淮都統使奏破劉展兵捷書表¶ 
:PROPERTIES:
:TITID: QTWTIT08114
:PERSID: QTWAUT0820
:END:

<pb:NFKB_QTW_p0385-04a>

臣聞聖人之生。不能使大盜不起。唐堯之代。時則有四凶¶
在列。王制所以誅不恪。討不庭。小者市朝。大者原野。奸宄¶
草竊。何代無之。劉展包藏禍心。為日固久。敢肆奸慝。乘間¶
阻兵。長驅兇徒。掩臣未備。以偽言亂衆。謂天命在已。於是¶
有豕食淮泗。鯨吞荊吳之心。使黎庶播越。人神憤怒。臣職¶
司靖難。敢不戮力。當憑廟畧。以殄寇仇。謹遣副使少府少¶
監攝侍御史李藏用屯兵杭州。伺隙進討。且分處隘害。以¶
遏其唐突。賊衆狃於初役。師輕而驕。不虞吾軍能折其銳¶
<pb:NFKB_QTW_p0385-04b>
也。乃以今月三日。使其偽將軍張幹朱法雲等。領步卒七¶
千。馬軍六百。徑入杭州東門。焚燒閭閻。鼓噪而進。藏用引¶
其精銳。設伏於途。羸師張之。使入死地。然後整堂堂之陣。¶
以薄其壘。使左廂兵馬使潭州長史李澄為左軍。左第一¶
將張嵓光先鋒將李強李陵等佐之。都押衙高幹為右軍。¶
左押衙楊履和都虞候魏守寂佐之。左第二將皇甫山棲¶
左三將梁朝康承寂左四將吳季之李楚玉顏光允等。督¶
游軍之騎。以彌縫其闕。表裏合戰。奇正夾攻。以將帥之餘¶
勇。因黎元之積憤。奮皆敢死。登必爭先。赤羽交而三軍風¶
生。金鼓鳴而萬夫氣作。自卯至午。覆而敗之。神扶電掃。雷¶ 
<pb:NFKB_QTW_p0385-05a>
落山破。噍類無餘。隻車莫返。鋒鏑之血。朱殷長江。甲齊崇¶
山。尸作京觀。實賴陛下聰明齊聖。與日月合照。故能慮圖¶
發於樽俎。而威靈加於遠方。臣等盡敵如拾芥。成功如指¶
掌。惡氣沴祲。掃蕩無餘。海隅蒼生。比屋何幸。臣無任慶快¶
之至。¶ 

** 為江淮節度使奏破餘姚草賊龔厲捷書表¶ 
:PROPERTIES:
:TITID: QTWTIT08115
:PERSID: QTWAUT0820
:END:

臣聞皇天分時。秋為司殺。王者立極。兵為禁暴。唐虞有共¶
工三苗之患。殷周有鬼方昆夷之戰。蓋蠻夷猾夏。自古有¶
之。自頃胡寇作逆。吳越震恐。龔厲父子。乘間起兵。劫明州¶
<pb:NFKB_QTW_p0385-05b>
之人。畧餘姚之地。負阻海口。憑陵江干。蟻聚偷安。蠶食取¶
給。屬王師北伐。未遑南征。逮茲二年。侵掠益甚。將擬復東¶
甌故地。窺南越僭跡。邊邑黎庶。為之騷然。臣方荷推轂之¶
寄。懷盡敵之計。思所以扶乘天威。圖制遠畧。料其貪而無¶
整。勇而無剛。烏合獸聚。不足當堂堂之陣。山潛海匿。不足¶
用桓桓之師。難以力制。易以計滅。臣遂遣軍將潘景蘭領¶
輜馱數十輩。偽為商旅。傍山谷往來以餌之。又遣軍將呂¶
道光領拍刀手一百人。取其便道。為伏以待之。遣軍將左¶
璋率弩手一百五十人為左翼。軍將余能變率弩手一百¶ 
<pb:NFKB_QTW_p0385-06a>
五十人為右翼。皆三吳良家。百越勁卒。爭賈餘勇。樂於公¶
戰。蓬頭突鬢。焱駭火烈。相為輔車。夾敵之路。又遣軍將張¶
思覽率拍刀手一百人為中軍。操中權之制。以節其進退。¶
以三月二十九日至青烟洞口。果如臣策。賊遂出山。先者¶
遇伏。鼓譟合戰。於是奇正畢舉。四軍夾攻。賊衆奪氣。不知¶
所守。鳴鞞雷動。飛鏑雨集。轉戰四十里。殺其三百餘人。龔¶
厲尚稽天誅。且偷晷刻。收合餘燼八九十人。更登高堽。背¶
山借勢。張思覽等連弩亂發。引軍合圍。天聲揚而勇士厲。¶
銳氣作而妖星隕。遂斬元凶父子。擒其妻孥。餘黨僵仆原¶
<pb:NFKB_QTW_p0385-06b>
隰。脂膏草莽。猶恐蔣潢翳薈。尚有伏奸。遂攪山搜谷。刮野¶
掃地。傾其巢窟。返斾而旋。累載逋誅。一朝撲滅。非陛下聖¶
謨神策。與天合契。制勝兩楹。加威四海。則安能翦豺狼如¶
拉朽。掃欃槍如拾芥。使吳越乂安。江漢澄廓。臣受鉞未幾。¶
覩茲成功。無任慶快之至。謹差攝福州泉山府別將左璋¶
奉捷書以聞。并齎逆賊父子頭奉獻。伏望懸之藳街。以示¶
百姓。其餘首級。於當州梟示訖。所獲賊物。各令分賞將士。¶
器械官收。山海餘妖。自取誅滅。既非強敵。不足敘功。謹錄¶
奏聞。¶ 

<pb:NFKB_QTW_p0385-07a>

** 為張洪州謝上表¶ 
:PROPERTIES:
:TITID: QTWTIT08116
:PERSID: QTWAUT0820
:END:

臣某言。伏奉某月日勅。除臣使持節都督洪州諸軍事洪¶
州刺史充洪撫等七州都防禦觀察等使。臣才不如人。位¶
忽過量。仰戴天造。兢然自失。臣某誠惶誠恐頓首頓首。臣¶
往歲祿山以盜泉飲臣。臣受左衽之辱而不能死。陛下以¶
鴻私活臣。臣荷乾坤之施而不能答。徒竊寵祿。三典藩郡。¶
至於俗阜不擾。人或小康。此實堯風被物。比屋日用。敢貪¶
天功。以為已力。不謂陛下獎勸是務。以臣為勤。自春徂秋。¶
<pb:NFKB_QTW_p0385-07b>
凡三錫命。九州之伯。臣忝其一。况豫章重鎮。荊揚奧區。五¶
嶺控其南。九江在其北。連帥所統。安危是繫。分憂之寄。豈¶
臣足當。負荷恩輝。懼隕越於下。今以某月日到所部上訖。¶
謹當靖恭守位。夙夜在公。宣皇猷以導風俗。仗天威以訓¶
師旅。庶以四境無虞。百姓輯睦為報。力或不足。則繼之以¶
死。臣之分也。敢有二事。臣無任喜懼之至。謹奉表陳謝以¶
聞。¶ 

** 為獨孤中丞天長節進鏡表¶ 
:PROPERTIES:
:TITID: QTWTIT08117
:PERSID: QTWAUT0820
:END:

臣某言。臣仕於太上聖皇之朝。早蒙寵秩。位至剖竹。任兼¶
干城。摩頂至踵。皆聖皇所賜。陛下又不以臣菲薄。加臣憲¶ 
<pb:NFKB_QTW_p0385-08a>
威。殊私降臨。榮命重謺。臣頃雖罄誠竭節。竟未能夷凶靖¶
難。思所以仰酬天造。緬邈無階。以去年五月五日。於淮陽¶
鑄上件鏡。欲獻之行在。為聖皇壽。冀申犬馬之意。臣子之¶
心。屬豺狼方熾。道路艱阻。懇願空積。上達無由。今宸極正¶
而乾坤貞觀。驚塵收而日月開朗。當白露盛序之秋。是黃¶
河澄清之日。臣幸逢佳節。願展微忱。謹遣某乙進上件二¶
鏡。一獻聖皇。一獻陛下。輙以愚懇。上續聖壽。臣伏以聖皇¶
執垂化。有如金玉之式。陛下時乘馭天。騁飛龍於國步。臣¶
故以金龍飾鏡。以表聖德。伏冀纎塵莫翳。朗鑒長懸。掛仙¶
<pb:NFKB_QTW_p0385-08b>
臺而如日之昇。含品物而無私不照。而臣之肝膽。亦庶呈¶
於此。輕黷宸扆。戰越交深。臣無任。¶ 

** 為獨孤中丞讓官爵表¶ 
:PROPERTIES:
:TITID: QTWTIT08118
:PERSID: QTWAUT0820
:END:

臣聞任非其賢。則負乘之寇至。寵過於分。則尸素之患生。¶
所以建官者必惟賢是擇。就列者亦量力而處。臣幸以駑¶
蹇。遭逢聖明。頃當遏亂之日。謬以專城見委。雖常嘗膽歷¶
年。然未有以報國。陛下獎臣微效。驟加崇班。以執憲剖符¶
之職。兼推轂授鉞之寄。位至十連。澤及三族。臣豈不知踰¶
涯越分。冒寵叨榮。顧兇黨尚存。王師未戢。當聖主宵衣之¶ 
<pb:NFKB_QTW_p0385-09a>
日。非臣子釋負之秋。是以勉勵疲朽。不敢陳讓。然邇來竟¶
未能奮一奇。展一策。掃蕩寇賊。仰酬恩私。而事乖誠願。又¶
加風疾。無功而當厚賞。抱病而處大藩。尸位曠職。臣實增¶
懼。今聞大軍長驅。已濟河圍鄴。妖氛沴氣。朝暮廓清。聖朝¶
方當櫜弓矢而休牛馬。搜俊乂以備鴛鷺。豈臣菲薄之質。¶
疲苶之身。所宜猶握兵要。仍居寵秩。使上黷朝倫。下速官¶
謗。以臣固陋。猶知其不可。況聖心乎。伏乞特降睿慈。憐臣¶
尫瘵。許臣停官養疾。以避其賢良。則慺慺餘生。於茲幸甚。¶
臣無任感戴之至。¶ 
¶
<pb:NFKB_QTW_p0385-09b>

** 為獨孤中丞謝賜紫衣銀盤椀等表¶ 
:PROPERTIES:
:TITID: QTWTIT08119
:PERSID: QTWAUT0820
:END:

臣某言。今月十九日。越州長史盧漸至。伏奉某月日勅書。¶
特賜慰勞。聖藻御札。降臨自天。二十三日。中使劉光俊至。¶
又奉宣口勅。賜臣衣一副。銀盤椀等各一。兼百索一筒。紫¶
衣十副。分賜用命將士。端午續命。推心而澤流萬里。頒賜¶
而慶及三軍。臣等奉戴恩渥。隕越是懼。臣某誠惶誠恐頓¶
首頓首。臣拔自周行。見委戎律。受金鉞。分竹符。荷天之寵。¶
歲一周矣。竟未能虔奉廟畧。誅鋤殘寇。使邊烽尚燃。虜馬¶
未却。臣之罪也。陛下不以臣官非其據。任重於力。而驟降¶ 
<pb:NFKB_QTW_p0385-10a>
殊榮。累加厚賜。天文下矚而星辰爛。宸翰俯臨而烟雲動。¶
況盤盂器用。章服繒綵。賜臣為壽。施及行間。投醪之恩。未¶
足言醉。挾纊之德。曾何喻煖。臣等雖勉勵忠勤。誓清塵霧。¶
然絲髮之效未展。雨露之渥亟加。揣分循涯。臣懼深矣。謹¶
當宣皇恩以勵將帥。奉師律以練甲兵。必使江漢無虞。士¶
卒知訓。然後畢力殄寇。以答鴻私。臣無任。¶ 

** 謝濠州刺史表¶ 
:PROPERTIES:
:TITID: QTWTIT08120
:PERSID: QTWAUT0820
:END:

臣及言。臣伏奉今年五月一日勅。授臣使持節濠州諸軍¶
事濠州刺史。臣頃待罪禮官。備位郎署。職曠無補。增懼且¶
<pb:NFKB_QTW_p0385-10b>
愧。陛下不以臣愚。擢居二千石之列。今之刺史。古之諸侯。¶
州人安否。係在一吏。臣非其才。無以稱旨。奉詔之日。懼有¶
甚焉。以閏六月十二日到所部上訖。惟當奉宣聖猷。竭誠¶
帥下。瞻戀天造。酬效無階。臣無任喜懼之至。謹附驛奉表¶
陳謝以聞。臣及誠惶誠恐頓首頓首。¶ 

** 謝舒州刺史兼加朝散大夫表¶ 
:PROPERTIES:
:TITID: QTWTIT08121
:PERSID: QTWAUT0820
:END:

臣及言。臣奉七月十八日勅。加臣朝散大夫使持節舒州¶
諸軍事舒州刺史。充當州團練守捉使兼知淮南岸當界¶
緣江賊盜。臣典濠州。無政可紀。人幸不擾。時和所致。流者¶ 
<pb:NFKB_QTW_p0385-11a>
稍復。年登之力。臣亦何敢貪此。以為已能。陛下過聽。驟降¶
殊私。既增之秩。又命以服。無德受賞。愧孰甚焉。仰戴皇渥。¶
且榮且懼。今以九月二十七日到州上訖。州經積年寇盜。¶
瘡痍之後。百姓流窳。十不一存。臣以奉宣聖慈。與之休息。¶
勞來鰥寡。薄其徭賦。是以招攜亡者。輯柔存者。庶經秋之¶
後。賴獲安集。非曰能爾。冀竭力焉。臣無任感戴之至。謹奉¶
表陳謝以聞。¶ 

** 謝加司封郎中賜紫金魚袋表¶ 
:PROPERTIES:
:TITID: QTWTIT08122
:PERSID: QTWAUT0820
:END:

臣及言。臣伏奉三月一日勅。加臣檢校司封郎中使持節¶
<pb:NFKB_QTW_p0385-11b>
舒州諸軍事兼舒州刺史。充當州團練守捉使仍知淮南¶
岸當界緣江賊盜。賜紫金魚袋。殊榮厚渥。驟鍾臣身。且喜¶
且驚。以愧以懼。臣聞堯舜建官。三考黜陟。漢代二千石以¶
循良稱者。於是有璽書勞勉。增秩賜金之制。臣到官始半¶
載。職事未有所補。見在戶口。纔肯地著。其中鰥寡疲弱不¶
能自存者。十猶六七。徵遣征賦。未嘗及期。此臣政不逮力¶
不任之效。獲宥罪戾。幸固深矣。豈謂皇恩驟降。復以古典¶
命臣。加位受服。寵過臣量。伏讀詔旨。懼孰大焉。此則古荊¶
舒之地。詩人懲其剽輕。復當賊寇虔劉。比屋流亡之後。其¶ 
<pb:NFKB_QTW_p0385-12a>
人心已難安易動。况加徭役稅斂。日不獲已。緩之則驕。急¶
之則散。輯柔底綏之道。尤非愚臣所及。伏思夙夜勉勵。力¶
安斯人。省事以慰其愁。示信以杜其爭。亦冀俗稍務本。人¶
漸足食。使貢賦之入。歲增月長。三歲大比。以版圖歸於有¶
司。犬馬之心。敢有二事。臣無任感戴之至。¶ 

** 謝常州刺史表¶ 
:PROPERTIES:
:TITID: QTWTIT08123
:PERSID: QTWAUT0820
:END:

臣及言。臣伏奉去年十二月二十三日勅。授臣使持節常¶
州諸軍事守常州刺史充當州團練守捉使。臣伏以江東¶
之州。常州為大。陛下不以臣不肖。拔臣於㣥吏之中。以考¶
<pb:NFKB_QTW_p0385-12b>
則年未久。以勞則功無可錄。而除拜之次。加於人一等。臣¶
及誠惶誠恐頓首頓首。臣往歲嘗忝諫官。歷博士尚書郎¶
之秩。雖備嘗獻納。累黷天聽。竟無絲髮裨補明盛。及典濠¶
舒二州。出入七年。又不能副陛下政平訟息。與吾共此之¶
歎。至如流人自占。旱不為災。實由陛下當勤䘏之初。下哀¶
痛之詔。寬減租稅。入三分之二。是以和氣旁感。變災為福。¶
福流臣州。人是以乂。臣寧敢貪天之功。以為已力。今陛下¶
賜臣詔曰。斷獄歲減。流庸日歸。以人俗之豐給。當淮湖之¶
災旱。陟爾明效。宜列中朝。臣無其實。謬奉殊獎。伏覽聖旨。¶ 

<pb:NFKB_QTW_p0385-13a>

惶悚隕越。况陛下勵精百揆之始。日以堯吁舜咨。旁求俊¶
造。或經時不除一吏。除必以公才為先。苟非其人。位不虛¶
授。搢紳之軰。僥倖望絕。臣當此時。獨荷榮寄。人之多幸。將¶
自臣始。致寇速謗。實憂自貽。今以三月十七日到州上訖。¶
雖欲勉勵疲鈍。增修吏職。懼力不逮。上累皇明。奉詔夕惕。¶
且慚且駭。無任感戴喜懼之至。謹奉表陳謝以聞。¶ 

** 常州奏甘露降松樹表¶ 
:PROPERTIES:
:TITID: QTWTIT08124
:PERSID: QTWAUT0820
:END:

臣及言。臣州內廳東堦下二松樹。自今年十月十三日夜。¶
<pb:NFKB_QTW_p0385-13b>
至今月十八日夜。前後二十七度。甘露下降。樹根枝葉。霑¶
灑皆遍。潔白凝沍。味同飴蜜。餘溜滴地。委積成泥。傾州官¶
吏。咸共榮觀。臣謹按鶡冠子云。聖王之德。上及太清。下及¶
萬靈。則甘露下。瑞應圖曰。王者德至於天。則甘露降松柏。¶
陛下實行慈儉。懷柔遠近。無為之政。與太古同風。故天地¶
氣和。合而呈瑞。况休徵感應之始。當陛下降生之日。皇符¶
昭晰。天意炳煥。蓋表聖壽寶歷。將與天比崇。臣為州三年。¶
無績可紀。疲朽何幸。目覩禎祥。臣無任喜忭之至。謹奉表¶
以聞。伏望宣付史館。¶ 

** 賀赦表¶ 
:PROPERTIES:
:TITID: QTWTIT08125
:PERSID: QTWAUT0820
:END:

<pb:NFKB_QTW_p0385-14a>

臣某言。中使某至。宣示赦書。大赦天下者。臣伏以作解宥¶
過。前王之茂典。嚴配享神。聖朝之縟禮。非大孝無以肅祗¶
宗廟。非洪勳不得告承天下。伏惟皇帝陛下誕敷文德。昭¶
烈武功。鋪於八埏。橫被四海。拯兆人之疾苦。恢累聖之洪¶
業。伐叛問罪。電發王師。為人除災。為時誅惡。陛下恬神凝¶
慮。儲道蘊德。以義制事。以欲從人。雷霆之震也。心不恕於¶
凶戾。元惡之戮也。勳不書於簡策。淡泊功德。陰[:#AS-84EC:⿰⻖⿱步馬]萬邦。大¶
哉聖王之為君也。無得而稱矣。頃者賊臣伺梟獍之變。翠¶
<pb:NFKB_QTW_p0385-14b>
華巡遊。四方愁冤。百神震駭。誅翦大憝。清復闕廷。事不稽¶
於浹旬。慶已延於萬億。接踵之禍。又起近郊。犬羊猖獗。相¶
繼夷滅。然後舉墜典。修禮文。鏟革繁苛。搜揚嘉遯。自上古¶
之所不臣。前聖之所未賓。梯航而來。悗(當作悅)我聲教。掃除¶
氛沴。日月載貞。大安反側。上下交泰。而又發德音。降明詔。¶
歸過罪已。降去鴻名。含生動植。許遂其性。草木知感。况在¶
人倫。今以履端之初。先陳盛禮。豐潔易簡。應時順人。展敬¶
於郊壇。薦誠於清廟。丕昭列聖。咸秩神祇。抑臣聞之。仲尼¶
曰。明乎郊社之禮。禘嘗之義。是陛下德合祖宗。道符三五。¶
慶於祉福。與天無疆。鴻私湛恩。溥施萬國。洗蕩痕垢。咸使¶ 
<pb:NFKB_QTW_p0385-15a>
維新。牢獄空虛。囚拘蕩滌。禎祥鬱於川瀆。嘉氣塞於乾坤。¶
天下臣妾。不勝慶幸。¶ 

** 賀赦表¶ 
:PROPERTIES:
:TITID: QTWTIT08126
:PERSID: QTWAUT0820
:END:

臣某言。伏奉今月某日制。大赦天下。恭承恩詔。宣布藩隅。¶
負瑕累者。咸荷生成。被傷痍者。如蒙覆育。中賀。臣聞春以¶
首時。蓋本於陽德。澤以周物。取象於鴻私。伏惟皇帝陛下¶
出震繼明。體元立極。作解施會。順時致和。問安禮備於三¶
朝。班朔恩加於九有。猶念刑不可變。死不復生。泣辜興慈。¶
納隍軫慮。與民更始。其命維新。禦魑魅者復還。係桎梏者¶
<pb:NFKB_QTW_p0385-15b>
咸宥。丹檄(疑當作徼)無滯。黃沙已空。疏漢網而遠無不賓。祝湯¶
羅而下無犯順。雖水旱繫於常數。每惻憂勤。以征賦本於¶
黎人。載加蠲貸。應天以實。推已以誠。疇庸懋能。自家刑國。¶
或圖舊以延賞。或錫類以崇先。日月徧燭於幽明。雨露不¶
私於中外。舊章備舉。墜典咸秩。崇儒術所以宏教化。旌孝¶
義所以厚時風。憫耆耋而廩賜有差。廢橫斂而凶荒是禦。¶
皆歷代哲王之茂典。今陛下修而行之。洋洋聖謨。曠所聞¶
見。雖虞帝之孝。殷后之仁。垂拱而人無間然。鞬櫜而兵不¶
復用。方於今日。未足比崇。臣幸屬昌期。謬領藩服。官惟責¶ 
<pb:NFKB_QTW_p0385-16a>
實。未効涓埃之勞。賞及無功。亦洽(一作沾)渙汗之寵。拜恩竊¶
忭。萬倍恒情。¶ 

** 代獨孤將軍讓魏州刺史表¶ 
:PROPERTIES:
:TITID: QTWTIT08127
:PERSID: QTWAUT0820
:END:

臣莊言。伏奉今月十九日制書。以臣為中大夫持節魏州¶
諸軍事守魏州刺史。寵命光臨。心靈震奪。中謝。臣才質汚¶
濫。學藝空疎。往緣乏人。謬參多士。膏雨降而鮮鱗躍。和風¶
流而短翮飛。遂以庸微。累升清貫。天臺望重。始預郎官。帝¶
贊務殷。仍霑縣宰。翊州司而罕效。撫邊鎮而何功。睿澤旁¶
滋。皇明遠照。曲顧先臣之舊。不忘支屬之姻。遷臣以大樹¶
<pb:NFKB_QTW_p0385-16b>
之榮。總臣以儀本之任。既而力微招責。祿厚延疴。深慮即¶
填溝壑。不得重趨階陛。伏屬天地仁慈。聽臣入都醫療。承¶
恩之日。頓減焦勞。在路已來。小將瘳健。若何以仰祗嘉惠。¶
俯策疲駑。當河北之奧藩。忝山東之厚寄。魏郡太守。豈岑¶
熙之可攀。冀州刺史。寧籍章之敢列。伏乞迴光斂露。寢汗¶
停綸。矜臣竊位之誠。遂臣量能之請。庶知人之鑒。影響不¶
差。循吏之聲。期年而至。無任忝冒屏營之至。謹詣朝堂奉¶
表陳讓以聞。其所讓人。別狀封進。¶ 

** 為崔使君讓潤州表¶ 
:PROPERTIES:
:TITID: QTWTIT08128
:PERSID: QTWAUT0820
:END:

<pb:NFKB_QTW_p0385-17a>

臣某言。伏奉今月日制書。以臣為使持節潤州諸軍事潤¶
州刺史。散官如故。前命甫流。後恩遄集。進退維谷。憂喜聚¶
門。臣某中謝。臣材質孤陋。藝能鄙薄。徒以頗承舊業。遂得¶
歷踐清資。國庠司級。(一作极)既非所據。六衞陪軒。又無足採。¶
久欲避賢公府。移疾家園。不悟沖眷曲臨。殊私屬委。匏溝¶
東望。始拜寵於韓臺。竹里南浮。遽遷榮於楚澤。何以仰承¶
皇寄。俯緝甿徭。伏乞日月迴光。雲雨流霈。深惟鑒察。改任¶
良能。則朝有至公。臣知免戾。無任屏營之至。¶ 
¶
<pb:NFKB_QTW_p0385-17b>

** 代于京兆請停官侍親表¶ 
:PROPERTIES:
:TITID: QTWTIT08129
:PERSID: QTWAUT0820
:END:

臣某言。臣聞審官而用者。君上之明也。量力而動者。人臣¶
之義也。然則審官先於責實。量力在於知止。苟違斯道。是¶
必終凶。臣以薄劣。素空行藝。遭逢際會。累忝驅馳。自受京¶
尹。向逾周月。上無報國安民之效。下乏推賢審已之能。官¶
謗日深。內省知愧。伏以去年冬末。迄於今日。竊聽閭閻。頗¶
有流散。在於京輦。亦多攘奪。臣兄枉橫。為賊所傷。哀苦之¶
中。忍恥尤甚。雖久令分捕。而竟未就擒。臣之無能。於茲可¶
騐。偷安重任。夫亦胡顏。况臣同氣數人。相次淪沒。閨門之¶
內。哭不絕聲。應由臣無德而祿。召此殃釁。興言感慕。痛骨¶ 
<pb:NFKB_QTW_p0385-18a>
摧心。又臣老母。素多羸瘵。近從數載。頗益沈綿。臣妻先亡。¶
無人侍側。飲膳衣服。臣悉親躬。頃任京兆少尹。中間又司¶
帑藏。雖稱要劇。亦有餘間。臣每退朝便道。蹔親方藥。自公¶
言歸。早見安否。老母以數在左右。都忘呻吟。及臣典領大¶
府。事繁務切。雞鳴而出。暮夜方歸。清晝之時。莫見親面。凡¶
所服餌。或非調適。心有未快。疾亦轉侵。在臣焦灼。啟處無¶
地。專力養則有妨吏職。徇公事則闕奉慈顏。忠孝兩虧。紀¶
綱將廢。以天倫哀緒未平之日。憂老母方寸已亂之時。雖¶
欲自強。必不勝任。倘漸荒府政。小紊朝經。他日噬臍。固將¶
<pb:NFKB_QTW_p0385-18b>
何及。或當重責。已負前恩。是敢泣血祈天。瀝肝請命。乞特¶
免臣所職。就養私門。非惟有光孝理。實亦少裨元化。龜蛇¶
賤類。上報何階。烏鳥微情。反哺斯足。無任懇願迫切之至。¶
謹詣右銀臺門奉表陳乞以聞。誠惶誠恐頓首頓首。¶ 

** 謝勅書兼賜冬衣表¶ 
:PROPERTIES:
:TITID: QTWTIT08130
:PERSID: QTWAUT0820
:END:

臣某言。伏奉某月日勅書。慰問將士等。跪承寵錫。仰荷天¶
慈。忭躍周章。不知所措。臣某中謝。陛下體仁恤遠。崇德念¶
功。恩浹勳賢。禮優方國。臣行能無取。志畧非長。徒以嘗謬¶
台司。遂叨藩守。誠寬覆餗之罪。更切致寇之憂。豈謂宸睠¶ 
<pb:NFKB_QTW_p0385-19a>
不遺。天波薦及。獎飾加於尸素。恩意逮於庸微。嶺嶂萬里。¶
迴日月之私照。偏裨一介。沐乾坤之厚施。緇黃載躍。班白¶
相歡。騰喜氣於城壘。舞祥風於旌斾。臣曠官已久。無補休¶
明。戀闕滋深。又移寒燠。累忝逾涯之賜。敢安非據之榮。邱¶
山至重。灰壤寧報。無任感恩戀主屏營之至。¶ 

** 為郭令公請停親征表¶ 
:PROPERTIES:
:TITID: QTWTIT08131
:PERSID: QTWAUT0820
:END:

臣某言。經畧副使太子右諭德傅濤至。伏承鑾駕。欲有親¶
征。恭聞聖旨。載惶載懼。臣以薄劣。謬總元戎。受命於朝。成¶
師以出。雖志期靜難。而力未摧兇。邦甸多虞。有貽聖慮。遂¶
<pb:NFKB_QTW_p0385-19b>
使六軍雷動。七萃天行。臣實無能。萬死餘責。然臣面辭之¶
日。已具奏聞。假令寇賊猖獗。猶願陛下務於持重。內安宗¶
廟。外固人心。臣之素懷。正在於此。縱微臣智力淺短。終無¶
所成。陛下仍須別擇英才。授之師律。豈有事非至切。便欲¶
親戎。誠恐上國衣冠。自生震恐。遠方士庶。更有驚疑。以臣¶
觀之。竊謂非便。兇虜傷沮。其勢式遏。天威赫赫。所向皆靡。¶
陛下責成之日。愚臣死難之秋。伏望付臣以專征。委臣以¶
集事。回鑾上國。端拱中朝。豈惟微臣受賜。抑亦萬方幸甚。¶
謹奉表以聞。¶ 

<pb:NFKB_QTW_p0385-20a>

** 上陝州刺史裴稹諡狀¶ 
:PROPERTIES:
:TITID: QTWTIT08132
:PERSID: QTWAUT0820
:END:

尚書省考功。夫存以行觀其志。歿以諡表其德。則名實不¶
虧。善惡知勸。謹按故尚書祠部員外郎贈使持節陝州諸¶
軍事陝州刺史裴稹。鼎鉉公族。珪璋令名。孝克負荷。忠能¶
匡諫。宏圖方壯。利涉未息。舟壑遽遷。音徽已沬。命官裦德。¶
合荷寵章。考行飾終。敢徵前典。謹上。¶ 

¶
