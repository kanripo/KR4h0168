#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0868-17a> 
#+PROPERTY: JUAN 0869
欽定全唐文卷八百六十九¶ 

<pb:NFKB_QTW_p0869-01a>

* 劉端¶ 
:PROPERTIES:
:PERSID: QTWAUT2457
:END:

端。吳天祐十三年為興元軍觀察巡官。檢校尚書禮部員¶
外郎。兼侍御史。¶ 

** 重修北岳廟碑¶ 
:PROPERTIES:
:TITID: QTWTIT17512
:PERSID: QTWAUT2457
:END:

(上闕)明覆載以稱功。浩淼百川。峻嶒五嶽。顯陰陽而自異。¶
呈動靜以為徵。莫不隱靈祇。彰聖化。欲見而非見。示威而¶
不威。福善禍淫。有今古無差之理。聰明正直。豈鴻纎偏照(¶
闕)妙難窮之跡。蘊幽元罕測之基。昭然憮然。哿矣大矣。驅¶
<pb:NFKB_QTW_p0869-01b>
至道而牢籠萬彙。啟範圍而埏埴㣥倫。敬之遠之。寒暑不[:#AS-8FBB:●¶
]於四序。恭也禮也。扎瘥(闕一字)適於千門。況(闕)還當夏氏¶
之興。且特修王母之祠。未盡善也。逈致高禖之祭。胡可比¶
焉。豈若恒岳霞峯。安天疊廟。鎮撫堯分之所。輯寧禹別之¶
方。(闕一字)氣勻鋪壯(闕二字)勢巍巍。藏雲龍而均風雨。如生肅¶
肅。將魚水而睦君臣。遠邇垂恩。公私布惠。解濟黔黎之苦。¶
能蠲皇闕之憂。魑魅亡魂。姧回縮脰。怖盤拏(闕一字)黃鉞逃¶
粉碎(闕)春秋祇若興五侯懇薦於蘋蘩。黍稷非馨。唯於饗¶
德。備腯咸有。但以依人。伏又河朔名區。海西樂土。雖寡魚¶
鹽¶ 
<pb:NFKB_QTW_p0869-02a>
之利。尤多耕織之資。密邇并燕。絕六狄七戎之(闕一字)交居¶
趙魏。招(闕)境是諸華之則。三軍為百代之規。整頓朝綱。獨¶
立功臣之貴。平除國難。孤標取亂之勳。況大唐二十餘帝¶
乾坤。三百年間社稷。龍魚數見。(闕二字)頻生聲振(闕)萬方之¶
禮樂無雙。堯舜芳猷。既參差於竊比。商周政柄。徒卼於揚¶
名。宇宙昇平。煙塵帖泰。汎宸恩於草木。鍾睿澤於惸嫠。屬¶
以失味(闕二字)輕漂舟檝(闕)玉輅東西。豈為春蒐之故。銀鈎¶
南北。唯論秋煞之因。荏苒九州。依稀六國。運偶二三之變。¶
時遭百六之艱。伏以(闕)歸於神授。英通盡出於天生。昴宿¶
<pb:NFKB_QTW_p0869-02b>
光芒。契叶賢王之瑞。金精照灼。潛符霸主之徵。執禮宏仁。¶
廉刑薄斂。徧沐怡顏之貺。(闕一字)遵難犯之威。(闕)彰形影於¶
冰壺。不意小瑕。畱心大節。賽桓文之令望。超周召之嘉音。¶
謀始要終。理煩去惑。皎潔三秋之月。泓澄萬頃之波。而又¶
世襲(闕)五孝從五帝而至如今。加以武庫規繩。儒門綱紀。¶
著述五兵之策。研精萬卷之書。稼穡偏知。但見啟期之樂。¶
刑罰獨斷。旋除庶女之風。惻隱肥家。忠貞活國。勳(闕)大展¶
謨謀。深行理治。每設補天之術。恒修縮地之方。由是訪沉¶
淪。求疾瘼。崇佛理。重神明。廢置伽藍。總就增修之命。傾¶ 
<pb:NFKB_QTW_p0869-03a>
頹廨宇。俱當造化之功。(闕一字)嶽廟以天寶(闕)洎乎舜歷頻¶
移。秦正屢改。將新舊而分巧拙。方彼此而日古今。屬以山¶
粢欹傾。丹楹朽腐。只取於素來基址。特興於此際規模。遂¶
命押衙充都(闕一字)修造使檢校工(闕)畚梮藉罄竭於心匠。¶
惟臻至於忠勤。百役子來。三時農隙。選攘甍於異木。詮柱¶
石於幽巖。梓鸞椓。瑠璃鴛瓦。想楚宮之枉設。誇漢殿以虛¶
詞。斤斧奇能(闕一字)偶(闕)長鬣千千。似禀銜枚之命。驌騻萬¶
萬。疑聞聳轡之聲。福壽要津。神祇會府。閬苑亘瑤林之茂。¶
銀扉衝朱檻而開。未既十旬。其庸一旅。勞而不怨。告厥成¶
<pb:NFKB_QTW_p0869-03b>
功。實為陰(闕)嶝凌空展梯(闕二字)莫達。清波忽泛。浮梁棟以¶
旋來。黯黯坤元。踊一攢之勝㮣。明明星紀。聯百雉之清虛。¶
佛土裝嚴。猶虧鳳髓。蓬瀛景致。只欠鼇頭。豐省亡機疾(闕)¶
北討南征。蓋(闕二字)神之助。人安俗阜。深憑陰德之功。而又¶
巨夏多艱。中原盡蠢。大厲久離於四表。太平永在於三州。(¶
闕)絕(闕一字)圖貽厥孫謀。宏宣祖業。社稷類金湯之固。山河¶
齊日月之榮。端負笈微人。食魚末客。少琢磨於焉學。深(闕¶
二字)於斯文。謬歷煙霞。媿(闕)異披砂(闕二字)拾芥。有濡毫而¶
稽顙。無香桂以甘心。進思盡忠。煦育之(闕)荒蕪冀(闕一字)寵¶ 
<pb:NFKB_QTW_p0869-04a>
命。敘虛襟而寧極。修實錄以何窮。但以闕如。誠非作者。雖¶
乖雅頌。輒縱賡歌。(闕)¶ 

國泰密(闕一字)年豐一人肅敬。八表欽崇。諸神際會。闔境和¶
同。公私唯孝。左右純忠。威降巨祲。力制㣥戎。寶裝廟宇。山¶
是屏風。(其一)精專建造。巧竭元微。高攢(闕)繫日光暉。龍挐虛¶
噴。師從兵圍。前壇後菀。左驂右騑。尊卑森森。去就依依。俄¶
興木鐸。待整璿璣。(其二)匡時舟檝。間代公侯。洪橋架海。皓月¶
當秋。恢宏至道。以(闕)巍巍清廟。岌岌危樓。家財已捧。制置¶
增修。行藏實錄。今古難儔。(其三)名超八凱。鑒若三辰。忠貞輔¶
<pb:NFKB_QTW_p0869-04b>
國。禮樂親隣。始終霸道。左右賢臣。一方受煦。萬物逢春。(闕)¶
奉命文不驚人。微書盛事。永載貞珉。(其四)¶ 

* 蕭振¶ 
:PROPERTIES:
:PERSID: QTWAUT2458
:END:

振。吳天祐時人。¶ 

** 修黃陵廟記¶ 
:PROPERTIES:
:TITID: QTWTIT17513
:PERSID: QTWAUT2458
:END:

歲在單閼。律應蕤賓。太尉中書令楚王重修二妃廟於洞¶
庭岸。所以酬靈感而答前願也。在昔有鰥側陋。將宏試可¶
之功。降觀刑。始協嬪于之德。於是化流媯汭。德洽堯聞。罔¶
矜帝子之尊。盡執家人之禮。洎南巡不返。北渚俱來。莫¶ 
<pb:NFKB_QTW_p0869-05a>
追龍馭之蹤。空見象耕之所。違天有恨。甘委骨於重泉。同¶
穴無期。分捐軀於積水。芳流舊俗。德被遺黎。煥廟貌於千¶
秋。儷精靈於二聖。魂歸紫府。想從西母之游。迹瘞黃陵。猶¶
錫斯民之福。有祈皆應。無感不通。權水旱於鄉關。運慘舒¶
於生植。吞刀吐火。越巫而但騁蹁躚。桂酒椒樽。楚老而猶¶
通肸蠁。我太尉中書令楚王撫戎多暇。訪古遺蹤。敬神而¶
遠之。非鬼不祭也。以二妃廟基頹毀。棟宇傾摧。荊榛翳薈¶
於軒墀。苔蘚斕斒於像設。靈蹤未泯。寧無步襪之塵。祀事¶
不嚴。亦繫褰帷之政。乃命魯工削墨。郢匠運斤。初洞啟於¶
<pb:NFKB_QTW_p0869-05b>
崇扉。忽鳥翔於峻宇。圬墁雲布。畚鍤星羅。在三農而不妨。¶
雖一日而必葺。蘭椽櫛比。桂柱翬飛。梁間之螮蝀不收。簷¶
際之鴛鴦欲起。黛眉斯斂。若含黃屋之愁。繡臉如生。將下¶
翠筠之淚。始者欲為經度。盡自內財。仍奏皇明。請崇徽號。¶
奉唐景帝天祐五年六月十有四日勅旨。以黃陵祠。封懿¶
節廟。竊以世遙三古。事遠重華。襃揚必在於正人。寵數方¶
加於異代。故可使窮泉發耀。貞魄有歸。非至德何以通神¶
明。非至靈何以感直氣。厥功既就。盛德將書。鐫銘永託於¶
他山。悠久便同於元造。宜求彩筆。以述芳詞。振跡忝前旌。¶ 

<pb:NFKB_QTW_p0869-06a>

名微候館。仰承嚴命。俯扣庸音。無陸氏之患多。有景純之¶
未寤。它年岸上。應知杜預之功。今日江邊。且媿曹娥之作。¶ 

** 重修三閭廟記¶ 
:PROPERTIES:
:TITID: QTWTIT17514
:PERSID: QTWAUT2458
:END:

噫。楚懷失道。遠君子而近小人。靳尚讒言。興浮雲而蔽白¶
日。子也含寃靡訴。抱直無歸。叩閽而天且何言。去國而人¶
皆不弔。徘徊澤畔。顦顇江濱。吟貝錦以空悲。佩崇蘭而自¶
喻。雲裝羽駕。東皇君忽爾來游。斂袵端蓍。鄭詹尹於焉靡¶
說。懷忠履潔。憂國愛君。驚禽而徒欲遶枝。棄婦而豈忘迴¶
<pb:NFKB_QTW_p0869-06b>
首。離騷詠盡。不迴時主之心。靈璅長辭。竟葬江魚之腹。救¶
溺之蘭橈競逐。招魂之角黍爭投。寖為午日之風。播作三¶
閭之事。式瞻遺廟。尚巋崇基。綿歲月以斯多。黯精靈而未¶
歇。然即金鋪零落。蘭寮摧頹。蝸涎全染於杏梁。蟲蠧半穿¶
於桂柱。苔生玉座。塵壓珠簾。蓬蒿漸蔽於軒楹。風雨垂侵¶
於像設。我太尉中書令楚王。道惟濟物。德必神通。思闕政¶
而感修。想忠魂而有感。況靈符禱請。事著聰明。能資上相¶
之兵威。克靖二兇之沴氣。遂得拜章上請。疏爵遙封。爰旌¶
感應之功。是錫昭靈之號。相府乃減淨財於厚祿。模大壯¶
於遺祠。規圓矩方。上棟下宇。華榱錦簇。將日曜而月輝。彩¶ 
<pb:NFKB_QTW_p0869-07a>
檻帶縈。或龍盤而獸走。飛檐鳥企。瑤砌砥平。靈官與鬼將¶
爭趨。海若共波神並侍。陰風暝起。應朝澤國之靈。落月春¶
深。但哭巴山之鳥。前依積水。逈壓高邱。占形勝於一隅。奠¶
馨香於萬古。其或征人輟棹。歸客憑軒。當洞庭木落之初。¶
是枉渚波生之後。千聲鼓枻。猶傳濯足之歌。一紙沉書。曾¶
弔懷沙之恨。風急始知於草勁。火炎方辨於玉貞。當時之¶
瓦釜雖鳴。異代之桐珪忽及。況重新廟貌。光被綸言。固可¶
以大刷幽靈。全攄憤氣。想直躬而若在。披遺像以如生。爰¶
終結構之功。欲紀經營之跡。豈期嚴命。猥及下寮。振道愧¶
<pb:NFKB_QTW_p0869-07b>
譚賓。名參霸府。居唯代舍。歸來敢歎於無魚。地實長沙。日¶
晚誰驚於有鵩。從軍稍暇。訪古多懷。正吟招屈之辭。忽捧¶
受辛之旨。勒他山之翠炎。序有土之殊功。風聲永播於無¶
窮。追琢便期於不朽。何人讀罷。起三十里之沉思。今日斐¶
然。慙二百年之述作。直書盛跡。用告將來。¶ 

* 頓金¶ 
:PROPERTIES:
:PERSID: QTWAUT2459
:END:

金。吳順義時人。¶ 

** 仰山加封記¶ 
:PROPERTIES:
:TITID: QTWTIT17515
:PERSID: QTWAUT2459
:END:

中書門下牒。先據袁州刺史王安狀申。伏以當州名山古¶ 
<pb:NFKB_QTW_p0869-08a>
迹。南仰靈祠。擬巨嶽以齊高。聳㣥峯而逈出。福流一郡。威¶
播四方。凡有啟祈。無不響應。頃以本州郭內。頻遭災火。人¶
戶不安。苗稼亢陽。泉源涸竭。遂虔誠禱祝。專詣殿堂。乞火¶
燭頓銷。人心寧帖。及希降於雨暘。遂許具狀申聞。伏見此¶
廟七郎。先朝天祐十一年內封感勝侯禮部尚書。九郎封¶
司農少卿。既靈異以昭彰。宜遷崇於爵秩。伏乞特加封贈。¶
庶助境疆。冀祈雨順風調。永保鴻圖帝業。伏候指揮者。奉¶
勅。民為神主。神乃民宗。苟有昭彰。諒宜封贈。袁州仰山廟。¶
宅於萬仞。奠彼一方。秉聰明正直之風。納黍稷馨香之薦。¶
<pb:NFKB_QTW_p0869-08b>
無所不應。有感則通。矧乃本州。列其靈祐。乞加旌獎。以福¶
蒸黎。贈禮部尚書感勝侯蕭某宜加贈尚書右僕射。仍進¶
封廣惠公。贈司農少卿蕭某宜加贈工部尚書。仍封昭靈¶
侯。其所贈公侯。仍下所司。準令咸製造冠裳等給賜。牒至¶
準勅故牒。順義五年十一月三日記。¶ 

* 陸元浩¶ 
:PROPERTIES:
:PERSID: QTWAUT2460
:END:

元浩。吳太和時人。¶ 

** 仙居洞永安禪院記¶ 
:PROPERTIES:
:TITID: QTWTIT17516
:PERSID: QTWAUT2460
:END:

述曰。堯舜為君。仁化唯該於域內。周孔設教。軌儀但備於¶ 
<pb:NFKB_QTW_p0869-09a>
寰中。尚乃千古從風。百王禀敬。而況釋氏興世。妙用難思。¶
慈悲遍洽於含生。行願廣宏於沙刼。智即權實。相顯有無。¶
運六舟而橫截四流。嚴萬德而高超三界。於五險空聚示¶
一大事因緣。由是多子塔前。迦葉授無法之法。震涅國內。¶
達摩傳非心之心。印印相承。燈燈不絕。咸歸實際。運照無¶
窮。祖宗之源派既分。解脫之法門永闢。厥有特禀異氣。別¶
包粹靈。生法王家。為如來子。當後五百歲紹彼元風者。則¶
惠從長老其人也。師生緣漳水。允嗣夾山。早獲衣珠。游泳¶
而安閑若海。已收髻寶。卷舒而自在如雲。兩入五臺。再遊¶
<pb:NFKB_QTW_p0869-09b>
三楚。顧巨廬之名岳。實釋道之所依。翹心於五老峯前。駐¶
跡於大孤山側。永安院者。唐乾寧中高僧如義卜焉。結茆¶
單棲。屢更寒燠。嘗有龎眉之叟。不知何許而來。四望巖巒。¶
三興嘉歎。曰斯之勝地。後必聚徒。義公省自道孤。乃讓隣¶
德。甲戌歲。遂往執袂付院。傳券檢田。此則擁錫而來。彼則¶
挈瓶而去。仙居禪宇。自是聿興。參學之流。遠邇輻湊。鄙其¶
舊制。易剏新基。芟闢荒蕪。締建精舍。袪彼茆茨之陋。儼其¶
鴛瓦之容。迴廊掩正殿香廚。虛檻枕法堂僧室。洞源深處。¶
樓臺而屹若仙宮。雲霧開時。境界而迥殊人世。布露不唯¶ 
<pb:NFKB_QTW_p0869-10a>
於心匠。土木悉自於躬親。師又運四無量心。行四攝法事。¶
以詩禮而接儒俗。以衣食而求孤惸。來者安之。終者葬之。¶
其間羈旅書生。咸成事業。告行之日。復遺資糧。登祿仕者¶
甚多。榮朱紫者不一。施食施法。為渚為洲。枯木寒灰。外形¶
骸而是幻。碧潭秋月。指影象以非真。所坐道場。別承靈貺。¶
託嘉言於物象。寄妙旨於筌蹄。其遠則迅雷疾風。其致則¶
渾金璞玉。而又體其莊老。會彼元真。恢欲投機。啐啄相應。¶
所謂得語言三昧。獲無礙辯才。三界寒暄。唯一布毳。二紀¶
林麓。不適人煙。洎大吳大和三年歲次辛卯。江州資福禪¶
<pb:NFKB_QTW_p0869-10b>
院闕下尊宿宏持。時節度使德化王敬奉釋門。興隆遺教。¶
仰師法眼。思挹真風。既多景慕之心。乃切請迎之志。遂遣¶
左排衙使江鼎動持書達命。師性便泉石。不樂城隍。抗彼¶
使人。未從嘉召。以至封函數四。俛仰旬餘。下風之禮既堅。¶
開士之情尋允。到日列闔郭緇俗。備幡蓋威儀。如自雪山。¶
迎歸舍衞。親王降駕。人天共瞻。復陳香積之筵。以慶醍醐¶
之說。洪鐘任扣。響應隨機。王深味元津。愈生珍敬。由是法¶
輪宏敞。真範高傳。契王侯匡護之心。賴龍象誕生之德。鬱¶
興舊院。仍改額為悟空。師雖處[:#AS-9761:⿰⿸厂墨⻏]闤。終思巖穴。約與猿鳥¶ 
<pb:NFKB_QTW_p0869-11a>
相狎。畢此浮生。指期故廬。禺俟迴錫矣。弟子恒迷覺路。靡¶
究真空。久居曠野稠林。杳隔菩提彼岸。雖逢善友。難求罔¶
象之珠。縱遇醫王。莫味阿伽陁藥。唯當敬奉隨順。親近善¶
知識而已。幸居幕職。每接慈顏。不度短材。爰述斯記。庶使¶
名山勝概。永載貞珉而不朽。其本院所有山林界至。及買¶
置常住新舊田園物業。並具土名界段碑陰。冀於他時。免¶
有侵越。時大和四年歲次壬辰八月巳酉朔六日庚戌題。¶ 

* 歐陽熙¶ 
:PROPERTIES:
:PERSID: QTWAUT2461
:END:

熙。吳天祚二年官武昌縣尉。¶ 
¶
<pb:NFKB_QTW_p0869-11b>

** 洪州雲葢山龍壽院光化大師寶錄碑銘¶ 
:PROPERTIES:
:TITID: QTWTIT17517
:PERSID: QTWAUT2461
:END:

大師俗姓劉氏。法諱懷溢。本無諸倚郭閩縣人也。即巨唐¶
相國彭城劉公瞻之次子也。童年慕道。不習儒宗。時齠齓¶
之歲。厥父攜同詣京師。固辭弗往。漸登九歲。俄自發心。棄¶
捐俗務。投立磨山普資院杜禪師門下。求為弟子。願侍巾¶
瓶。禪師立性孤僻。抱直嚴難。未許升堂。不容入室。且堅苦¶
節。每勵勞形。涉歷年華。經逾炎冷。身齊槁木。心類寒灰。一¶
自入山。久淹出谷。十年精(闕一字)午夜志疲。師長念及功懃。¶
知為志器。於年十九。方為落髮披(闕一字)結束法衣。遣求和¶ 
<pb:NFKB_QTW_p0869-12a>
合。恭承嚴旨。高別林泉。星夜登途。望風取路。遙山獨步。峻¶
嶺孤征。時往日來。俄之中嶽會善寺瑠璃壇。欣逢法侶。勅¶
啟霜壇。大扇律風。高懸戒月。夙緣諧偶。曩善冥符。不上牛¶
車。便探衣寶。併三衣而為一衲。棄五事而整一盂。松下塚¶
間。行頭陁行。雖行是行。叅問匪忘。遍歷遐方。訪尋知識。無¶
道場不逢古德。有請皆遇宗師。其奈不湊元機。情源擁塞。¶
如渠聚土。狀當衢。須議芟薙。終期決抉。而乃直拋衡嶽。專¶
簉灌溪。函杖而誓扣元關。摳衣而立融堦雪。澧源和尚一¶
觀奇特。許厠門牆。久而彌芳。漸昇堂室。況乎居猶學地。道¶
<pb:NFKB_QTW_p0869-12b>
未博通。仍於異時。侍立左右。和尚演於法頌云。五蘊山中¶
古佛堂。毗盧晝夜放圓光。大師纔聆妙說。頓入清涼。悟即¶
剎那。迷流沙刼。一言契合。萬慮情亡。豁若雲開。皎同月朗。¶
既除疑滯。不慕遊方。遰襲傳燈。嗣何宗禰。即曹溪六祖付¶
法讓大師。讓大師授馬祖。馬祖傳百丈。百丈分黃蘗。黃蘗¶
之林際。得林際密旨者。惟灌溪焉。入灌溪室。續焰挑燈者¶
誰。即雲葢大師矣。大師然以元天月白。覺海波清。真燈未¶
燭於祖堂。雷振停開於蟄戶。維廣明初之上都。值黃戎犯¶
闕。僖宗皇帝駕幸三峯。暫避狂徒。勅選十員禪律經論¶ 
<pb:NFKB_QTW_p0869-13a>
詩賦文章大德。駕前供奉。和尚禪宗一位也。勅賜福田禪¶
師。止三峯。再賜大自在禪師。爾後狼煙息爇。草孽停爭。時¶
屬太平。寰宇寧靜。光宅四海。慶洽萬邦。特軫睿毫。更于歲¶
號。為光化元年。實謂山呼海蹈。舜日堯雲。百辟稱慶於龍¶
廷。三寶承歡於帝澤。悉銜雨露。亟被霑濡。和尚特光化大¶
師。仍頒命服。禪袍改為椹色。簡誥迥錫皇恩。旋聞海晏河¶
清。遠播民舒物泰。鑾駕將迴於萬乘。寶位卻復於九重。帝¶
績丕昌。龜圖鼇負。皇帝昇於大內。慶叶千靈。金雞纔樹於¶
琅玕。瑞渥旁流於遐邇。遂抽御槧。揮當玉扆之前。茂發金¶
<pb:NFKB_QTW_p0869-13b>
言。綴向霜牋之上。遂改光化為天復元年。當年秋上表。乞¶
養疾以歸南。別天顏而出北。既遙鳳闕。堅駐龍沙山二年。¶
時有唐鎮南軍節度使中書令南平王鍾公。作鎮乘時。虛¶
襟扣寂。位崇列土。心仰元門。一禮慈悲。三申延請。洪鐘預¶
扣。難藏衆耳之音。幽谷傳聲。已播多人之口。和尚弗能違¶
命。遂許宣揚。志出池隍。深奇水石。府主鐘公捐清俸鬻白¶
源立山雲(闕一字)為稱伐材搆院。奏額龍壽。彰名既畢。莊嚴¶
遂陳。延請開堂演法。垂手度人。蟻聚禪徒。蜂來道侶。於茲¶
三十餘載。問法千數萬人。於吳大和六年甲午歲杪夏十¶ 
<pb:NFKB_QTW_p0869-14a>
一日。示疾松堂。迨於中秋二十八日夜子時。歸真丈室。俗¶
齡八十八。僧臘六十七。當年冬十月二十(闕一字)日。移龕瘞¶
乎真塔。去院法堂東北隅二十步之外。初終覼婁[:#AS-FBED:●]見。罄¶
樹豐碑。事集一時。彌流永古。上足小師充院主道歸典座¶
小師道環維那僧紹微直歲小師道聰堂中上座僧照照¶
徒衆僧師蕩等。並禪河舟楫。奈菀芝蘭。咸佇分燈。續開籌¶
室。慮以先師歲華迢遠。莫紀芳猷。故鏤貞珉。命為斯記。熙¶
儒宗後派。學苑微材。恨罔侍於指南。嗟未親於丈室。恭承¶
來命。合掌虔誠。頂想慈悲。敢為銘曰。¶ 
¶
<pb:NFKB_QTW_p0869-14b>

開士垂儀。覺皇真子。洞究元微。達乎志理。不受毫。寧容彼¶
此。法嗣灌溪。燈分林際。水上呈鞾。長安駿驥。拽杖京師。皈¶
崇明帝。師號紫衣。僖宗恩賜。處世界兮。如把虛空。若蓮華¶
兮。真不著水。故演慈悲。強云出世。南平鍾公。虔迎駐止。㣥¶
生緣盡。化終已矣。出沒難拘。浮沉自在。月隱元天。龍潛覺¶
海。師示來兮。混四生中。師歸去兮。超三界外。勞生戀兮。謾¶
自悲傷。若蟬蛻兮。有何惜愛。¶ 

* 汪台符¶ 
:PROPERTIES:
:PERSID: QTWAUT2462
:END:

台符。歙州人。好學善為文。徐知誥鎮金陵。自草間上書。陳¶ 
<pb:NFKB_QTW_p0869-15a>
民間九患及利害十餘條。為宋齊邱所沮。貽書誚之。齊邱¶
怒。使人沉之於江。¶ 

** 歙州重建汪王廟記¶ 
:PROPERTIES:
:TITID: QTWTIT17518
:PERSID: QTWAUT2462
:END:

天不欲葢。地不欲載。兩曜不欲凝。萬根不欲生。玉石一塵。¶
賢愚一邱。則神人不得不降。聖人不得不作。我唐不得不¶
興。越公不得不起。起而不失進退存亡者。越公得之矣。隋¶
鹿不醒。㣥雄率起。公矯翅一鳴。聲著千古。提山掬海。沃沸¶
顛危。掃平反側之源。歸我唐虞之際。武德四年。高祖下制¶
曰。汪華往因離亂。保據州郡。鎮靜一隅。以待寧晏。識機慕¶
<pb:NFKB_QTW_p0869-15b>
化。遠送款誠。宜從裦寵。授以方牧。可使持節歙宣杭睦婺¶
饒等六州諸軍事。感天人知已。趨玉闕言懷。龍劒一沉。死¶
而不朽。貞觀二十三年也。有棠棣之詩。無良人之難。固得¶
父老。請建祠堂。在廳之西。大歷十年。刺史薛邕遷於烏聊¶
東峯。元和三年。刺史范傳正又遷于南阜。即今廟是也。中¶
和四年。刺史吳公圖克荷冥應。復新棟宇。迄今司空潯陽¶
公景慕英塵。經始靈宮。凡三遷三飾。物不告勞。民惟求舊。¶
濟於時。死於國。功宣教化則祭之。其餘不在祀典。狄梁公¶
按察江淮。焚淫祠七百所。朝野韙之。所謂能執干戈以衞¶ 
<pb:NFKB_QTW_p0869-16a>
社稷。越公欲葢而彰。雖焚不可得矣。且湯不乾。堯不濕。曷¶
顯聖人之政。唐歷十有九帝。二百八十年。其間時有奴狂¶
僕醉。觸破王化。洎僖皇歲庚子。盜起曹南。逆塵犯蹕。我淮¶
王宏農公大呌義聲。千里奔命。宣池濠壽。舒廬滁和。十有¶
九郡。繞我馬箠。分我君憂。苟無將將之雄。莫破錚錚之膽。¶
我司空潯陽公獨庖仁義禮樂。餌舒池常潤。於歙最多。為¶
政第一。慰本城之人。築久長大本。豈矜壯麗一時。企望六¶
郡。直在乎開物成務。遺愛金石者也。台符越公之裔。潯陽¶
之吏。祖能神。主能賢。辭或不直。作神之羞。辱主之命。咨我¶
<pb:NFKB_QTW_p0869-16b>
邦人。同歸典實。庶可與言文論政矣。龍集壬戌十二月十¶
有一日謹記。¶ 

¶
