#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0342-20a> ¶
#+PROPERTY: JUAN 0343
欽定全唐文卷三百四十三¶ 

<pb:NFKB_QTW_p0343-01a>
　顏真卿(八)¶ 

** 有唐開府儀同三司行尚書右丞相上柱國贈太尉廣平文貞公宋公神道碑銘¶ 
:PROPERTIES:
:TITID: QTWTIT07335
:PERSID: QTWAUT0634
:END:

於戲。逆鱗劘上。匡救之義深。守死不回。人臣之致極。況乎文包風雅。道濟生靈。建一言而天下倚平。含九德而三光式序。超無友而獨立者。其惟廣平公乎。公諱璟。字(闕二字)邢州南和人。其先出於殷王元子。七代祖弁。魏吏部尚書。襲列人子。祖欽道。北齊黃門侍郎。並事跡崇高。各見本傳。高祖元節。定州田曹。曾祖宏俊。大理丞。祖務本。皇櫟陽令。父元撫。衞州司戶。贈戶部尚書。自田曹至於尚書。皆實浮於名。而位不充量。事見許公蘇頲所撰神道碑。公七歲能屬文。一遍誦鵩鳥賦。丁尚書府君憂。水漿絕口者五日。八九歲時。嘗夢大鳥銜書。吐公口中。公吞之。遂乘而直上。倏忽驚寤。猶若下在胷間。自後藻思日新。襟懷益爽。年十六七時。或讀易曠時不精。公遲而覽之。自亥及寅。精義必究。明年進士高第。補上黨尉。轉王屋主簿。相國蘇味道為侍御史出使。精擇判官。奏公為介。公作長松篇以自興。梅花賦¶ 
<pb:NFKB_QTW_p0343-02a>
以激時。蘇深賞嘆之。曰。真王佐才也。轉合宮尉。長壽三年從調。判入高等。有司特聞。天后親問所欲。公以代為唐臣。不求榮達。詭奏云。家本山東。願得魏之一吏。遂手詔授錄事參軍。拜舞趨出。后異而召還。又手詔拜監察御史裏行。尋丁齊國太夫人憂。服闋。築室反耕。志圖不起。俄而即真。遷殿中侍御史。同列有博於臺中者。將責名品而黜之。博者惶恐自匿。翌日。公獨正辭引過。天后悅而釋之。遷天官員外郎鳳閣舍人御史中丞。乃謂所親曰。吾比欲優遊自免。不圖要近。驟至於斯。其敢廢所職乎。乃悉心納忠。無所迴避。時張易之昌宗兄弟。席寵脅權。天下側目。公危冠入奏。奮不顧身。天后失色。蒼黃欲起。公叩頭流血。誓以死爭。拾遺李邕奏曰。陛下坐則天下安。起則天下危。內史令敕公出。公曰。天顏咫尺。親奉德音。不勞宰臣。擅宣王命。詞氣慷慨。左右震悚。遂俱攝詣臺。庭立切責。二豎股栗氣索。不敢仰視。自朝至於日昃。敕使馳救之。公不得已而罷。又令詣公謝罪。公拒之。後有慘恤。二豎來弔。公辭曰。貴近不宜與執法通同。假滿。朝士慰公。二豎又欲序進。公舉板迎揖之。不得成禮而去。神龍之興復也。公實佐其謀。及當疇庸。¶ 

<pb:NFKB_QTW_p0343-03a>

讓而不受。曰。清宮問罪。事出五王。祀夏中興。功歸明主。非曰逃賞。誰敢貪天。俄拜朝散大夫吏部侍郎兼諫議大夫。遷黃門侍郎。嘗遇梁王武三思於朝。三思方欲言事。公正色謂之曰。當今復子明辟。王宜以侯就第。何得尚干朝政。三思慚懼而退。請急累月。俄而兼攝尚書左丞。中宗將幸西蜀。深虞北鄙。乃兼檢校并州大都督府長史。又改兼貝州刺史。與數人同辭。三思獨揖公住。公顧謂之曰。諸人巳出。不可獨留。遂揖之而去。屬年穀不登。國租罷入。三思食邑。公悉蠲之。既屢挫其鋒。亦處之自若。俄而真拜。轉杭州。又復遷相州。尋入為洛州長史。唐隆初拜吏部尚書同中書門下三品。粵五日兼右庶子。尋加銀青光祿大夫。元宗之在儲闈。鎮國太平長公主潛謀廢立。嘗於光範門內坐步檐中。諷宰臣以此旨。諸相失色。莫敢先言。公盛氣詰之曰。東宮有大功。宗廟社稷主也。安得異議。遂奏婦人干政。恐生禍階。請不令朝謁。俄而男又縱橫。公奏之。繇是貶楚州刺史。主亦竟以凶終。無何。復拜銀青。歷魏兗冀三州兼河北按察使。尋遷幽州都督兼御史大夫。復為魏州。入為國子祭酒東都留守。開元二年尋拜御史大夫兼京兆尹。¶ 

<pb:NFKB_QTW_p0343-04a>

貶睦州刺史。轉廣州都督。充按察經略討擊使。又兼御史大夫。特許便宜從事。前是首領桀驁。多據洞不賓。公之下車。無敢不蔇。彼之風俗。競趨苟簡。茅茨竹檐。比屋鱗次。火災歲起。煨燼無餘。公教之度材。變以陶瓦。千甍齊翼。萬堵皆興。於今賴焉。燕國公張說著為碑頌。無何。使中官楊思勖召公。公拜恩而就馬便行。在路竟不交一言。思勖以將軍貴幸。泣訴於帝。帝嗟嘆久之。拜刑部尚書。四年遷吏部兼黃門監。監修國史。五年改號侍中。明年。駕幸東都。至三崤。馳道險隘。行不得前。河南尹李朝隱知頓使中丞王怡並坐當降黜。公奏曰。必若致罪二臣。將來必受其弊。遂命公舍之。曰。陛下責之。以臣免之。是過歸於上。恩由於下。臣請使且待罪。然後俾其復職。上嘉而從之。元宗嘗命公名諸皇子及公主邑號。既而又令各定一美名。公奏稱。七子均養。鳲鳩之德。錫以名號。不宜有殊。若母寵子愛。恐非正家之道。王化所宜。元宗悅而從之。八年拜開府儀同三司。進爵廣平郡開國公。策勳上柱國。狂豎權梁山構逆長安。有司深探其獄。敕公按覆。如京兆司錄李如璧等百餘家。皆以借宅假器。悉當連坐。公以婚姻假借。天下大同。至於¶ 
<pb:NFKB_QTW_p0343-05a>
京城。其例尤衆。知情即是同反。無罪不合論辜。凶渠之外。一切原免。天下欣服焉。中書令河東張公。傑出將明之材。獨運廟堂之上。鏡機朗澈。見事風生。求公規模。悉閱堂案。每至危言讜議。執正守中。未嘗不廢卷失聲。汗流浹背。其為通賢所服也如此。十三年。駕幸東都。以公為西京留守。公極言得失。無有所隱。元宗感悅。制曰。所奏之言。置之座右。出入觀省。以誡終身。因賜綵物二百匹。明年又兼吏部。十七年拜尚書右丞相。雅善戲謔。不常矜莊。與故戶部尚書王晙為莫逆之友。晚而彌篤。凡所談諧。人輒疏取。端五日蒙賜鍾乳。命醫歸鍊。或以為上藥異味。不宜委之。公曰。推誠求信。猶懼不應。猜以待人。信其可得。聞者慚退。二十一年抗疏告老。至於再三。手詔優許。遂特給全祿。賜絹五百匹。還東京。公以為大臣歸休。不宜關通人事。遂杜絕賓客。其年。駕幸洛陽。公迎拜道左。元宗親駐龍蹕。使榮王琬勞問者數四。自後中使往來。賞賚不絕。方崇乞言之典。以極師臣之敬。二十五年仲冬月十九日。寢疾薨於東都明教里第。享年七十五。天下失聲。元宗震悼。追贈太尉。諡曰文貞公。賻物米粟。常數有加。喪葬官供。仍詔河南少尹崔¶ 
<pb:NFKB_QTW_p0343-06a>
釋之充監護使。夫人齊國夫人博陵崔氏。滄州長史藝之女。淑慎嚴整。高明柔克。訓諸子而慈且有威。佐丞相而德無違者。門內之理。一以見咨。躡公而歿。允終偕老。嗚呼。公有七子。復。同州司功。先公而卒。昇。尚書郎太僕少卿。尚。漢東太守。渾。職方郎中諫議大夫御史中丞東京畿採訪使太子左諭德。恕。都官郎中延原少尹。華。判入高等登封尉尉氏令。衡。右散騎常侍兼御史中丞河南節度行軍司馬。或肅或乂。或哲或謀。克篤前烈。以休令聞。以戊寅歲五月二十九日。虔奉遺約。歸葬公於沙河縣太尉鄉丞相原之先塋。夫人合而祔焉。禮也。惟公間氣降神。應期傑出。生知禮度。天縱才明。玉立殿天子之拜。介然秉大臣之節。震電憑怒。讜言而不有厥躬。鼎鑊沸前。臨事而義形於色。蠢迪檢押。難常情之所易。志深直諒。易古人之所難。外其身而富貴不離。行其道而死生勿替。非夫含一之德。格於皇天。不二之心。形於造次。則何以異是乎。允所謂振古之元龜。皇王之威寶者矣。且夫公之德烈。充塞寰㝢。公之謀猷。著明日月。大歷五年冬十二月。孫儼。懼遺盛美。不遠求蒙。以真卿天祿校文。叨太僕之下列。憲臺執簡。承諭德之深知。¶ 

<pb:NFKB_QTW_p0343-07a>

雖青史傳信。實錄巳編於方冊。而豐碑勒銘。表墓願備於論譔。謹憑吏部員外郎盧僎所上行狀。略陳萬一。多恨闕遺。其辭曰。¶ 

天命元鳥。降而生商。湯孫之緒。微子分疆。詞招正則。尉翼文皇。吏部黃門。紛綸耿光。忠賢世出。信史相望。篤生丞相。祚我有唐。文明純嘏。毅烈堅剛。恒衞間氣。星辰降芒。嶷然山立。鏗爾金鏘。忠孝之盛。人倫紀綱。垂髫能文。夢鳥發祥。通夕究易。沖齡擅場。勝冠結綬。歷政洋洋。乃尉合宮。貳軺琅琅。賦嗤梅豔。篇美松長。蘇公嗟稱。才必佐王。滿歲從調。試言高驤。登聞黼扆。驟列繡裳。簉跡天官。如圭如璋。司言鳳閣。綸綍煌煌。乃作中丞。威棱莫當。志除凶狡。廷劾二張。天后愕眙。百寮震惶。公獨凜然。出身激昂。義形言色。精貫穹蒼。皇室中興。嘉謨克彰。功成牢讓。事軼屠羊。貳職選曹。諫議是匡。載清流品。屢奏封章。乃侍瑣闈。時維夕郎。悉心糾正。庶績咸康。三思睢盱。席寵干常。責之就第。慚懼靡亢。左曹攝轄。大鹵於襄。兼刺貝邱。朋辭鴈行。三思揖語。公獨循牆。處之不怍。轉斾於杭。既遷鄴城。遂尹洛陽。乃作冡宰。訏謨廟堂。俄兼宮相。亟綰銀黃。元宗登儲。鎮國是遑。潛謀¶ 
<pb:NFKB_QTW_p0343-08a>
廢立。謠諑相翔。厥男撓政。累奏愆殃。聿臨楚邦。洊察冀方。總督幽薊。飜飛國庠。亞相烈烈。尹京趪趪。旋臨建德。歘莅南荒。俚帥咸蔇。茅㮧是攘。張公頌德。雋咏甘棠。所忠來召。拜命即裝。略無交言。帝用式臧。載司刑吏。八座抑揚。兼監黃樞。鈞軸是將。匪躬蹇蹇。終始洸洸。乃拜儀同。允釐保障。河東閱故。汗洽流漿。狂豎犯闕。凶渠既戕。命公覆獄。咸脫死亡。乃涉右揆。讜論泱泱。每謔王君。豈常矜莊。懸車告老。庶保康強。方崇饋酳。孤映縑緗。天不憗遺。萎哲壞梁。一人震悼。九有淒涼。市既罷賈。舂仍絕粻。乃贈太尉。飾終禮滂。返葬沙河。羽儀央央。闔朝傾祖。河尹護喪。生榮死哀。行路感傷。令人孺慕。攀泣喤喤。高墳崔嵬。鉅鹿劇旁。森梢宰樹。繚繞連岡。吁嗟廣平。宅此不暘。孝孫翼翼。論譔靡忘。豐碑堅碣。萬古訾相。¶ 

** 朝議大夫贈梁州都督上柱國徐府君神道碑銘¶ 
:PROPERTIES:
:TITID: QTWTIT07336
:PERSID: QTWAUT0634
:END:

自古遭聖明而功不立。都卿相而名不稱者。蓋有之矣。其或荷丕搆而繼志不忘。在下位而能伸其道。克揚前烈。以承後昆。其唯徐君乎。君諱秀。(唐書宰相世系表作琇)東海郯人也。其先出於伯益。實掌舜虞。裔孫偃王。躬行仁義。遂因國命氏¶ 
<pb:NFKB_QTW_p0343-09a>
焉。厥後樂以文侍金門。稺以禮優塵榻。僊人寄傲於賢聖。偉長首冠於應劉。英達相仍。有自來矣。宋有中書侍郎逵之司空羨之。兄祕書監欽之。欽之子尚書僕射中書令湛之。湛之生黃門侍郎聿之。聿之生齊太尉孝嗣。孝嗣生梁侍中緄。緄生陳五兵尚書君敕。君敕生丹陽尹溫。自司空巳還。四為上公。五降帝女。尹生隋民部侍郎唐贈祕書監諱恕。監生金紫光祿大夫右散騎常侍兼禮部尚書諱筠。尚書生庫部郎中萬年令太子詹事諱昕。(宰相世系表云孝嗣生齊侍中緄緄生陳常侍君敷君敷生隋通事舍人榮榮生尚食直長恕恕生春官尚書枝江公筠筠生昕)皆以盛德濟美。垂於世家。君即詹事第三子也。幼而聰悟。篤學能屬文。事繼親以孝稱。十餘歲時。父友鳳閣侍郎姚元崇示君五百字詩。一覽便誦。姚公奇之。因謂納言狄公曰。徐子珠華玉潔。後但不知命何如耳。年十五。為崇文生應舉。考功員外郎沈佺期再試東堂壁畫賦。公援翰立成。沈公駭異之。遂擢高第。調補幽都縣尉。充相國尚書趙彥昭朔方節度判官。以事去職。又歷蔡州參軍。為御史宋遙關內覆囚判官。公銳精鞫訊。多所全活。宋公以為言。公正色謂之曰。僕從祖父司刑卿天授中詳理冤獄。振雪者七十餘家。¶ 

<pb:NFKB_QTW_p0343-10a>

今子孫猶困於襄陵。豈忍以束溼之事以自便也。因頓首請去。宋謝而留之。無何。或訟冤於執事者。召公問狀。則他判官之為也。宋欲別白旌公。公曰。僕雖不材。豈可藉人之過以為巳功乎。論者休之。戶部侍郎徐知仁請為招慰南蠻判官。奏課居最。轉瀛州司法參軍。侍御史趙頤貞辟宣慰判官。歷湖州德清長城潤州丹陽三縣令。天寶二載春二月加朝散大夫。敕攝新安郡別駕。採訪使齊澣梁昇卿並奏為判官。六載秋七月拜臨淮郡長史。加朝請大夫。九載夏四月除濟南郡司馬。加朝議大夫。十二載春三月拜信都郡長史。不幸感疾。天寶十三載秋七月九日。終於郡之官舍。春秋七十。公先世塋壠。宅於京師少陵原。詹事府君巡按河南。薨於洛汭。因葬於緱氏縣西南大寇原。公啟手足也。顧命其子今侍御史縯曰。吾家代儉約。不欲華衆。歸全之後。其以布車一乘。虔祔先塋。縯泣而奉之。及其葬也。塋小無便地。於次東馬鞍山下得紫龍飲乳岡之原。龜筮從也。夫人南陽縣君樊氏。戶部尚書子蓋之曾孫。袁州刺史文器之孫。廬江太守季節之女。仁孝柔明。嫺於禮度。左右圖史。雅善琴碁。中外孤弱。躬自收視。俾夫遠近咸懷¶ 
<pb:NFKB_QTW_p0343-11a>
安之。春秋六十有八。棄堂帳於相州之安陽。天寶十五載秋八月十有四日。爰遵周公之典而合祔焉。禮也。廣德二年春二月。皇帝有事於南郊。追贈君都督梁州諸軍事梁州刺史。夫人南陽郡太君。蓋以縯[:#AS-9BD1:⿱竹替]白筆於赤墀。董材賦於巴漢。是用有永錫之寵。紆裦崇之命。哀榮之盛。不其至矣。君凡四為綱佐。六奉使軒。所至之邦。必聞異績。舉天下之政事。莫不資折中焉。性嗜清貧。室無長物。孤煢叢萃。皆仰於君。既嬰沈痼之疾。[:#AS-92F9:⿰帛⿱丿糸]歷三載。縯請就上國之醫。庶其逢吉。君曰。闔門之資者寸祿也。今疾劇命也。吾不以一身易百口。竟不從而歿。識者哀之。或謂君曰。君奉養嫠姊。用度萬錢。(闕一字)粻諸姑。縑纔五兩。姑見君(闕三字)笑而不答。退謂縯曰。吾見其撫孤。不見其怨德。教義之士。有以見其用心也。君恬淡寡欲。雅好攝生。在新安或指靈叟於洞。君齋心四日。冞入其阻而後覿之。訊其由來。陳思王東閣祭酒蔣覬也。說魏時事。歷歷可聽。君稽首而蘄之。叟曰。從我乎。必可度世。君以王事靡盬。退而辭焉。比迴顧。則為茅草矣。初君上計濟南。展㣥祖之墓。松檟森然。徽猷莫紀。留居論譔。時日以成。先德之不忘。繄是舉也。嗚呼。君體聰穎之上¶ 
<pb:NFKB_QTW_p0343-12a>
姿。恬曠之夷度。寬明足以濟衆。和義足以長人。口絕莠言。目無還視。立身先張仲之志。與朋服子路之言。內行可以質神明。清規可以勵風俗。宜克享胡耉。荷天之龍。光輔乎漢之得人。高視乎周之列位。而道之將喪。命不偶時。屈輿驥於身前。墮峴碑於歿後。吁足歎也。春秋貴九世卿族。漢史稱七葉珥貂。陪臣於下士卑僚。絕屬於天潢戚里。豈比夫登台者四世。尚主者五人。焜燿於數朝之間。蟬聯於百代之下。可同年而語矣。縯懿文懋學。峻節清標。天寶末。陷居賊中。為偽命連辟。辭疾不起。謀使家人與本朝通計。為部曲所發。遂遭禁詰。一日之中。議刑者數焉。俄而官軍大至。賊黨奔北。由是獲免。乾元中。奉使巴渝。屬段子璋搆逆。流輩十人。皆被屠害。以縯高名。欲留同惡。期之以死。承劒不回。時諸道徵求。人不堪命。縯至之邦。必荷仁信。如期而畢。則(闕三字)將崇必復之矣。寧止當朝之望。碑銘功伐。敢墜斯文。其辭曰。¶ 

益為帝虞。偃不異途。世表東海。其惟徐乎。或文或武。或哲或儒。休美後昆。厥德不孤。猗那都督。克懋遠圖。邦國四佐。輶軒六徂。樹聲長世。與道為徒。爰覿幽光。無寧集枯。(闕八字)¶ 

<pb:NFKB_QTW_p0343-13a>
仁義都盡。彭殤曷殊。所嗟人紀。莫展嘉謨。馬鞍山北。龍乳岡隅。於焉崇祔。先志靡渝。豐碑崔嵬。宰樹縈紆。(闕)沾濡(闕)¶ 

** 中散大夫京兆尹漢陽郡太守贈太子少保鮮于公神道碑銘¶ 
:PROPERTIES:
:TITID: QTWTIT07337
:PERSID: QTWAUT0634
:END:

公諱向。字仲通。以字行。漁陽人也。其先出於殷太師。周武王封於朝鮮。子仲。食邑於于。因而受氏。漢有京兆尹裦。裦十二世孫康。後魏秦州刺史直閣將軍武威郡公。忠於本朝。為齊神武所害。康元孫匡贊。隋冠氏長。義寧初通議大夫。匡贊生士簡士迪。並早孤。為叔父隆州刺史匡紹所育。因家於新政。士簡士迪皆魁岸英偉。以財雄巴蜀。招徠賓客。名動當時。郡中憚之。呼為北虜。士簡生令徵。公之父也。倜儻豪傑。多奇畫。嘗傾萬金之產。周濟天下士大夫。與妻兄著作郎廣漢嚴從臮殿中侍御史何千里俱以氣㮣相高。不肯仕官。竟以壽終。天寶九載贈遂寧郡太守。廣德元年又贈太常卿。公少好俠。以鷹犬射獵自娛。輕財尚氣。果於然諾。年二十餘。尚未知書。太常切責之。縣南有離堆山。斗入嘉陵江。形勝峻絕。公乃慷慨發憤。屏棄人事。鑿石搆室以居焉。勵精為學。至以鍼鈎其臉。使不得睡。讀書好觀¶ 
<pb:NFKB_QTW_p0343-14a>
大略。頗工文而不好為之。開元二十年。年近四十。舉鄉貢進士高第。二十六年調補益州新都尉。視事二十日。謝病去。二十七年。長史張宥奏充劒南採訪支使。宥方謀拔安戎。獨與公計畫。幕中之事。一以咨公。司馬章仇兼瓊惡之。及代宥節度。乃移郡收公。月餘仍釋之。俄令攝判使事。監越嶲兵馬。復奏充採訪支使。盡護劒南軍事。首尾二載。冒暑渡瀘者凡一十八度。公秉操堅忮。吏人望而畏之。改授新繁尉。充山南西道採訪支使。頃之。雲南蠻動。瓊請公往。以便宜從事。公戮其尤害者數人。蠻夏懾服。山南盜賊。舊多光火。公察其名居。悉傾巢穴。人到於今賴焉。俄拜左衞兵曹。例遷也。瓊以兩道採訪節度使務。悉以委公。無何。攝監察御史。充劒南山南兩道山澤使。遷大理評事。充西山督察使。天寶五載。戶部侍郎兼御史大夫郭公虛已代瓊節制。郭以庶務。一皆仗公。公素懷感激。竭誠受委。故幕府之事。無遺諝焉。六載拜監察御史。公誅羌豪董哥羅等數十人。以靖八州之地。郭公將圖弱水西之八國。奏公入覲。元宗駭異之。即日拜尚書屯田員外郎兼侍御史蜀郡司馬劒南行軍司馬。既略三河。收其八國。長驅至故洪州。與¶ 
<pb:NFKB_QTW_p0343-15a>
哥舒翰隴右官軍相遇於橫嶺。鳴鼓而還。及郭公云亡。慟哭之曰。公亡矣。吾無為為善乎。初郭公對敭天休。每薦公有文武之材。堪方面之寄。至是遂拜公為蜀郡大都督府長史。兼御史中丞持節充劒南節度副大使。公當大任。既竭丹誠。射討吐蕃摩彌城拔之。改洪州為保寧都護府。塹弱水為蕃漢之界。收戶數十萬。闢土千餘里。屬恩敕命召。祇赴京師。至臨皋驛。上令中貴人勞問。賜甲第一區。又錫名馬。兼供御饌。俄拜司農卿。將不遠而復。十一載拜京兆尹。公威名素重。處理剛嚴。公初善執事者。後為所忌。十二載遂貶邵陽郡司馬。灌園築室。以山泉琴酒自娛。賦詩百餘篇。俄移漢陽郡太守。下車閉閤。唯讀元經以自適。不幸感疾。以十四載閏十有一月十有五日。終於官舍。春秋六十有二。十五載春正月。歸葬於新政縣嘉陵江之西岸先塋。寶應元年追贈衞尉卿。廣德元年又贈太子少保。公凡著坤樞十卷。文集十卷。並為好事者所傳。於戲。公負不羈之才。懷當世之志。方及知命。始擢一第。從宦十年。超登四岳。拔身巴江之下。自致青雲之上。非夫珪璋特達。聖賢相遭。則何以淩厲沈浮。若斯之速。既而吉凶糺[:#AS-8563:⿰⺯⿸厂⿱田坴]。慶弔相隨。¶ 

<pb:NFKB_QTW_p0343-16a>

天睠排於賊臣。雄圖屈於促景。有足悲矣。有子六人。仲曰贈左金吾衞郎將昊。隨公陷於西洱河。力戰而歿。季曰前鄉貢明經晃。神清才秀。先公而卒。伯曰璧州刺史昱。克篤孝行。見稱衣冠。公之捐館也。萬里迎喪。泝湍而皸瘃拔[:#AS-FEDD:●]¶ 
[:#AS-FBEC:●]念。段子章之稱亂也。閤門逃賊。安親而晨夕板輿。叔曰萬州刺史炅。雅有父風。頗精吏道。肅宗之幸鳳翔也。竭誠幕府。以佐公家。今上之命庶僚也。由華原之政。驟登省闥。作牧萬州。政績尤異。有詔遷祕書少監。尋又改牧巴州。幼曰青城尉晏。稚曰成都府參軍景。皆保家之主。亦著令聞。公弟晉。字叔明。敦厚溫敏。少以任俠聞。事公以悌稱。與朋以信著。好讀書而不為章句。精吏道而尤擅循良。再為法官。三秉天憲。二登郎署。一宰洛陽。從其兄之討南蠻也。兩軍交戰。仗忠信而必使其間。佐寧國之如回紇也。絕域奉辭。布皇明而皆得要領。肅宗裦異。擢拜商州刺史。無何。超遷京兆尹。不十年而兄弟相代。論者偉之。永泰二年秋八月。有詔自太子左庶子復拜為卭州刺史兼御史中丞卭南八州都防禦觀察等使。真卿與公同在御史。亡兄國子司業允南弟今江陵少尹允臧又與少尹同時臺省。既接通家¶ 
<pb:NFKB_QTW_p0343-17a>
之歡。載敦世親之好。以為徂謝永久。所存者徽猷。陵谷雖遷。不朽者金石。銘功篆美。敢墜所聞。其詞曰。¶ 

洪範垂休。系殷封周。鮮于身繇。派漁陽兮。世掌漢歷。子孫舄奕。代有丕績。臮定襄兮。冠氏促齡。二孫夙丁。隋官不寧。肇定疆兮。嘉陵淼淼。雲臺矯矯。降生京兆。為龍光兮。有武有文。剛嚴不㣥。克懋鴻勳。制惟梁兮。既靖巴蜀。既清輦轂。日聞啟沃。播周行兮。結友不終。孤我深衷。如彼飛蟲。反予戕兮。邵陽典午。漢陽紆組。熟云心苦。坦行藏兮。天不憗遺。哲人其萎。反葬江湄。咺其傷兮。此令有裕。教忠有素。天介景祚。熾而昌兮。三世京尹。二子專城。一門載榮。餘慶彰兮。豐碑巍巍。盛業暉暉。舉世是希。與天長兮。¶ 

** 遊擊將軍左領軍衞大將軍兼商州刺史武關防禦使上柱國歐陽使君神道碑銘¶ 
:PROPERTIES:
:TITID: QTWTIT07338
:PERSID: QTWAUT0634
:END:

使君諱[:#AS-98A5:⿰王隹]。字子[:#AS-98A5:⿰王隹]。渤海人。其先出自帝顓頊高陽氏。漢有歐陽伯和。伯和孫高。高孫地餘。並列儒林。晉有堅石。著名文苑。賢達繼軌。其來邈乎。六代祖僧寶。始自渤海徙居長沙。五代祖頠。陳山陽郡公。高祖紇。陳開府儀同三司左屯衞大將軍交廣等十九州諸軍事廣州刺史。襲山陽郡公。¶ 

<pb:NFKB_QTW_p0343-18a>

功業並著於前史。曾伯祖詢。皇朝銀青光祿大夫給事中率更令崇賢館學士。以詞學德行。見重前朝。筆法孤標。垂名不朽。曾祖允。年十七以名門子入侍。見賞於太宗。十八加正議大夫魯王傅。奉使和突厥。不拜虜廷。朝廷嘉之。回封南海郡公施光二州刺史。祖諶。洛州鞏縣令。父機。漢州什邡令。以休懿傳世。著聞於家邦。使君即什邡之第四子。志尚恬曠。顓精於詩易春秋。尤明吏術。所居則理。開元十八年解褐安西大都護府參軍。充陽(集本作湯)嘉惠節度推勾官。外憂去職。服闋。補北庭大都護府戶曹參軍。節度使蓋嘉運奏授金滿令。仍充營田判官。以破賊功當遷。請回授幼弟孤姪者三人。教義者稱之。二十九年。河西節度使奏授晉昌郡戶曹參軍。攝晉昌令。轉張掖郡張掖令。攝司馬知郡事。按吏贓罪。罪人誣訟於使司。百姓苗秀康順忠等三十人。皆截耳稱冤。節度使王捶駭焉。奏與上考。轉岳州長史。時屬荒旱。人多莩餒。君以祿奉職田。并率官吏。食餓者千餘人。凡月餘。遂多全活。劒南節度使楊國忠奏知三峽轉運。改衡陽郡長史。賜緋魚袋。天寶末。羯胡作亂。統江湖之兵。先至南陽。加賜紫金魚袋。充魯炅南陽節度副使。¶ 

<pb:NFKB_QTW_p0343-19a>

攝淮南郡長史。充當郡防禦使。時南陽為賊所圍。諸將選懦。莫敢先救。至德元載。君以當郡防禦士至新野芙蓉鄉。遇賊合戰。斬其將。犯圍而入。炅壯而德之。賊圍解。加遊擊將軍左金吾衞中郎將兼南陽郡司馬。遷右驍衞將軍兼上洛郡太守。充武關防禦使。肅宗降璽書云。卿以特達之姿。抱殊常之略。武關防守。委卿一人。屬賊陷商於。復圍南陽。君屯兵於淅川。以保乂人吏。逆賊悉力來攻。六十餘日。糧盡救絕。遂陷賊庭。賊將甘言怵君。令至城下以紿炅。君忠勇感激。舍生徇義。抗聲謂炅曰。鳳翔諸將。已收長安。[:#AS-98A5:⿰王隹]不能效死軍前。辱大夫所使。願大夫保守忠義。克終令圖。賊以兵刃毆君。君志氣彌厲。因被執送洛陽。今天子收復兩京。僅得脫禍。其事具向城令王瀟南陽記。炅又奏君充節度兵馬使。君遂辭疾不行。稅駕於鄭之別墅。君所居以清白廉慎。聞於朝廷。祿俸之餘。必賙親族之貧者。先疇舊業。悉㣥從。一[:#AS-9BD1:⿱竹替]不私於其身。又常持誦金剛淨名經。向逾三紀。不茹葷血者十年。至是無擔石之儲。而處順安時。不改其度。蓋澹如也。識者高焉。粵以上元二年秋九月十四日。寢疾而終。春秋六十有五。夫人高平徐氏。安西都護¶ 
<pb:NFKB_QTW_p0343-20a>
高平縣公欽識之女。婦順母儀。克明休德。以大歷二年夏六月二十五日。終於岳州客舍。享年五十有六。其孤嵩臮。中子崙少子峯等。銜恤允窮。竭力襄事。以大歷十年冬十月二十四日。合祔君臮夫人於滎澤縣廣武原。遵理命也。崙不遠千里。泣而求蒙。敢述無愧之詞。式揚不朽之烈。銘曰。¶ 

猗那使君。世挹清芬。顓經飾吏。休有令聞。天子命我。參卿西軍。驟遷大縣。克懋殊勳。讓行親睦。耳截冤分。縻祿食餓。馳師解紛。孤城再色。罷卒益振。麾守商於。移兵淅濆。綢繆宸睠。焜燿天文。力盡寇多。師陷身屯。詭詞紿賊。解路是㣥。脫禍歸朝。義高天雲。乞骸廷闕。稅駕洧溱。志敦禪誦。茹絕羶葷。處順齊終。聊樂我云。刻諸金石。永永不泯。¶ 

