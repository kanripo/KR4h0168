#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0334-22a> 
#+PROPERTY: JUAN 0335
欽定全唐文卷三百三十五¶ 

<pb:NFKB_QTW_p0335-01a>

* 萬齊融¶ 
:PROPERTIES:
:PERSID: QTWAUT0628
:END:

齊融。越州人。官祕書省正字。出為崑山令。¶ 

** 對樂請置判懸判¶ 
:PROPERTIES:
:TITID: QTWTIT07231
:PERSID: QTWAUT0628
:END:

** 　有州申百姓皆好操縵都不識雅章以不能易俗請置判懸供釋菜賓社之用使人觀習省以為非所宜言不為聞欲科罪訴云州將鹵簿見著令文且方古軒懸為降已甚置之何過¶ 
:PROPERTIES:
:TITID: QTWTIT07231
:PERSID: QTWAUT0628
:END:

國家制禮作樂。懸象示人。列在京師。編諸甲令。禮緣失序。¶
自可取之於朝。樂章不虧。何輒列之於野。苟希專制。豈曰¶
宜言。惟彼有州。殊非折衷。中和樂職。不見盛德之容。上下¶
判懸。無聞達禮之意。置之何過。州乃飾非。不與上聞。省以¶
<pb:NFKB_QTW_p0335-01b>
為當。¶ 

** 阿育王寺常住田碑¶ 
:PROPERTIES:
:TITID: QTWTIT07232
:PERSID: QTWAUT0628
:END:

我聞語寂滅者。本之以不生。而菩薩不能去資生立法。談¶
逍遙者。存之以無待。而神人不能[●]有待為煩。吉(闕一字)之¶
降。帝農教以耒耜。蒼靈之下。后稷俾其播種。故維摩之毗¶
耶。稽首持鉢。尚詣於香積。釋迦之給孤。洗足著衣。猶乞食¶ 
<pb:NFKB_QTW_p0335-02a>
於舍衞。(闕一字)知夫食者不獨乎人天。農者豈惟夫政本。阿¶
育王靈塔寺者。晉義熙元年之所置也。昔孔雀氏宿童子¶
之因果。當金人之授記。暨鐵輪位正。寶塔功成。計鳥道之¶
千里。占人寰之一勝。夜乂密跡以飛行。神僧護影而圍繞。¶
雖方壇氣象。已萌青石之符。而員頂光明。未質白雲之狀。¶
迨觀音應現而幽贊。利賓虛求以昭發。全身踊出。僁如多¶
寶之音。一爪圓開。宛是樓丹[:#AS-FBED:●]⻏之相。神其不滅。道在茲¶
乎。晉安帝允釐三才。成就六度。聿圖蘭若。式印招提。景行¶
阿育王。故以育王靈塔為稱首。徒觀夫輪奐規矩。鉤繩剏¶
<pb:NFKB_QTW_p0335-02b>
製。珠軒翠檻。延袤中霄。玉霤金池。周羅上界。環海之下流¶
元氣。大地為衣。圍山之上結太清。諸天作葢。信方廣一都¶
之會也。左赤岸而千里。右青(闕三字)曲。霞標莽蒼。幽幽迷鬼¶
谷之祠。日剎晶明。的的識丈人之館。天花未雨。宿傳龍界¶
之香。地籟無風。時起魚山之梵。則知定光諸佛。悔天台之¶
赤城。羅漢㣥仙。謬崑崙之元圃。(闕二字)法惟神授。道乃人宏。¶
向使輸柯王昧巴連之因。初微此塔。迦葉佛晦閻浮之跡。¶
殆曠茲山。葢虛明之絕境。不可得而思議者也。粵寺東十¶
五里塔墅常住田者。宋元嘉二年奉(闕二字)所立也。宋文帝¶
秉籙¶ 
<pb:NFKB_QTW_p0335-03a>
御乾。作娑羅之外護。感闍耶子砂糗之供。制賜是田。梁武¶
皇握樞臨極。為寶應之下生。見阿育王金粟之果。敕蠲其¶
賦。日月盈止。既有命以自天。陵谷迭(闕三字)動其如地。梁普¶
通中。沙門僧綬。茲寺之應真也。以發行為道場。以直心為¶
淨土。聞純陁良田之喻。遂篤志焉。既種既戒。載芟載柞。察¶
地道之化成。觀天道之時變。晤是(闕一字)無(闕三字)始以常住¶
名焉。次有僧濟上人。虛已淨心。紬茲慧業。披衣畫其塍埒。¶
持戒整其疆畔。苗而不秀。有恨何及。逮陳隋之季。喪亂薦¶
臻。農野蕭條。鞠為茂草。我皇家執大象。乘飛龍。陟丕上帝¶
<pb:NFKB_QTW_p0335-03b>
之耿命。紹復先王之大業。有山棲曠和上。道尊人傑。德貴¶
天師。中宗孝和皇帝親降璽書。願同金輦。擊鼓而陳其入¶
國。造船而捧其登座。故知二乘行道。(闕二字)朱(闕一字)四果適¶
時。還陞紫殿。雖植衆德本。作南山之福田。種諸善根。存東¶
皋之淨業。初湖之左右。夾壤二區。榛梗始艾。菑畬粗立。僧¶
徒理勝。力未贍農。童牧因閒。私竊種藝。和上(闕一字)蒙俗之¶
貪垢。負冥期之幽報。乃推湖西易壟。讓為間田。襄[:#AS-FBED:●]攵諍¶
歸之。舂稅就給。惟割湖東十頃。復古賜地。窮海北漸。曾山¶
南麓。樓子根盤以東峙。富都股引而西注。真陸水膏腴之¶
沃壤。¶ 

<pb:NFKB_QTW_p0335-04a>

實神靈滋液之奧區。於是奠其畛畷。孚其版籍。農野罷侵。¶
田畯至喜。人到於今稱焉。前寺主簡皎二法師。僧祇之龍¶
象也。就先疇之畎畝。敦老農之底績。蕆事作製。蓑笠來思¶
者久之。歲功未成。生厓共盡。流沙忽去。荒涼紫陌之田。影¶
璧空存。搖落青園之寺。可為長太息者矣。有惠炬闍黎。德¶
業淳修。曾統綱領。道勝之韻。生而能言。禪悅之味。老而彌¶
篤。用能纂其(闕一字)始。高軌可追。庀其委積。長算斯遠。與法¶
言沙門。俗姓喻氏。貞已密行。惠心苦節。今屈知墅任。垂將¶
<pb:NFKB_QTW_p0335-04b>
十年。先是潟鹵未斥。塗洫未濬。薹稗翳薈。漫於農郊。夫其¶
心嗇制度。目(闕一字)曲折。荷鍤畚土。堙窪鏟凸。隤竹落。揵石¶
留。溉高湊仰。增卑培薄。分殺[:#AS-FBEC:●]¶ 
[:#AS-FEE0:●]水怒。承達土氣。填淤游¶
盪而時至。餘波寬緩而不迫。終古旱害。浸以汙潢。冬不祈¶
於積雪。夏無禜乎小雨。由是湖有千金之號焉。當其春[:#AS-844D:●]¶
司載。田事既飭。產孚甲。毓萌芽。或藨或蔉。實穎實發。上農¶
臺而課長贏。汶陽之稼如雲矣。及夫寒蟬紀時。農乃登穀。¶
完積聚。築場圃。孚不遺秉。贏無(闕四字)庾而督收成。海陵之¶
倉非衍矣。詩云。綽彼碩田。歲取十千。其是之謂乎。百穀既¶
蒸。萬供既設。滿以衆香之鉢。薰以毗耶之城。或異聲聞。若¶
化菩¶ 
<pb:NFKB_QTW_p0335-05a>
薩。虛高座以影集。時洪鍾而(闕三字)座而坐。飯食經行。嗅若¶
香風。味同甘露。遍滿一劫。周流十方。聞之者得未曾有。食¶
之者咸登正位。白衣之會龍國。無掘鬱金之香。緇裳之集¶
雞寺。不碎菴羅之末。三藏大(闕三字)金之奇貴。一器沙彌。識¶
麨坋之非重。資我飯色。師之力與。都維丹[:#AS-FBED:●]⻏元宗。遊方¶
觀化。大(闕一字)慈誘。火耕水耨。常有助於上農。飛杖浮杯。今¶
載行乎中國。上座釋辨疑。十城之僧主也。(闕三字)合。金杵發¶
其修徵。寺主釋惠敏。九州之維丹[:#AS-FBED:●]⻏也。風骨天成。鐵鎮¶
起其靈相。咸能以如來之衣衣。分如來之座坐。護育王之¶
<pb:NFKB_QTW_p0335-05b>
靈塔。願[:#AS-8DFD:●]金錢。(闕一字)育王之聖田。思模石柱。弟子早校蘭¶
書。式典麒麟之閣。晚遊蓮跡。每參鸚鵡之林。賓頭盧之下¶
空。急見有能師子。舍丹[:#AS-FBED:●]⻏私之入寺。豈謂無知老人。識¶
異博文。才非能賦。阮公不事。曾供香花。顧越有緣。遂瞻碑¶
版。滿笈多之石室。未擲其籌。對輪王之金地。且耕其筆。多¶
羅之葉。而書偈云。¶ 

渾儀草昧。象物紛拏。或甲而乙。或萌而芽。萬殊成類。百寶¶
攸嘉。故后稷播其種。神農嘗其華。(其一)燧人更運。火正司職。¶
教以鼎餁。炊之黍稷。易茲毛茹。成此粒食。是之為人天。是¶ 
<pb:NFKB_QTW_p0335-06a>
之為皇極。(其二)我聞維摩。曾語舍利。如來大慈。甘露上味。又¶
見阿難。問是香氣。亦有以飯食。以之為佛事。(其三)若長者主。¶
若聲聞人。天諸居士。地虛空神。如聞飯氣。而亦來臻。況生¶
生之位(闕一字)有待之為身。(其四)猗歟童子。供茲砂糗。法王大¶
慈。冷然虛受。伊鐵輪以授記。從滅度後。何寶塔之莊嚴。得¶
未曾有。(其五)鳥道於許。人寰在哉。鬼神冥運。風雨潛來。白雲¶
湧出。青(闕二字)開。(闕一字)千輪之蓮跡。建百福之花臺。(其六)宋帝¶
下生。梁皇外護。太稷賜疇。司農蠲賦。皋壤暎發。湖源灌注。¶
既魚鱗於左右。亦犬牙而盤互。(其七)菑畬平秩。蓑笠來思。爰¶
<pb:NFKB_QTW_p0335-06b>
疏畛畷。是務鋤犁。三農(闕二字)萬畝祁祁。自膏腴而兼倍。矧¶
雨露與華滋。(其八)懿茲開士。賞功司過。悅以犒勤。刑以肅惰。¶
東作方喜。西成是課。始象耕而鳥耘。終牛舂而馬簸。(其九)千¶
箱既積。五穀斯分。味蒸甘露。(闕一字)涌香雲。孰云菩薩。而謂¶
聲聞。搏須彌所不能盡。曷毗耶之足薰。(其十)藐爾赤松。猶田¶
白玉。矧伊塔寺。神通付囑。信矣育王。能生金粟。彼鄭國之¶
泥紫。如富都之水綠。(十一)我來自東。經行成趣。淨業斯闢。善¶
根方樹。式紀因緣。匪在章句。庶金田與石柱。永巍巍以常¶
住。¶ 

<pb:NFKB_QTW_p0335-07a>

** 法華寺戒壇院碑¶ 
:PROPERTIES:
:TITID: QTWTIT07233
:PERSID: QTWAUT0628
:END:

或曰。佛法東度。律教南流。而云尸羅波羅蜜者何。華言持¶
戒清淨。般若波羅蜜者何。華言智慧明了。故戒為德本。萬¶
善以之為生地。慧為勝業。百福由之以出天。聖人以之而¶
修身防非止惡。上士以之而度物勸善行慈。持之而迷倒¶
是生。虛空不可以十指執捉。學之而住著為遠。日月不可¶
以兩手捫摸。信矣。二法之難見也如是。其有不教而自得。¶
天然而自知。持象扇而掌數明珠。據龜牀而心照清鏡。則¶
<pb:NFKB_QTW_p0335-07b>
我元儼律師其人也。律師俗姓徐氏。晉室南遷。因官諸暨。¶
遂為縣族。年始十二。辭親從師。事富春僧暉。證聖元年。恩¶
制度人。始墮僧數。隸懸溜寺。律師幼而明敏。長而韶令。標¶
格峻整。風儀凜然。迨於弱冠。乃從光州諮受具戒。後乃遊¶
詣上京。探賾律範。遇崇福意律師及融濟律師。皆名匠十¶
方。南山上足。咸能昇堂睹隩。共所印可。由是道遵戒品。名¶
動京師。安國受記。並充大德。浚還江左。偏宏四分。因著輔¶
篇記十卷。羯磨述章三篇。至今僧徒。遠近傳寫。初光州岸¶
公。嘗因暇寐。忽夢神僧謂曰。元儼當為法器。云何教以小¶
乘。後乃命宏般若。由是研精覃思。採摭舊學。撰金剛義疏¶ 
<pb:NFKB_QTW_p0335-08a>
七卷。古德所不解。先達所未詳。咸皆發揮光明。若指諸掌。¶
誓以一生。宣講百徧。越邑精舍。時稱法華。晉沙門曇翼曾¶
結菴層巔。入是法三昧。感徧吉菩薩。徒觀其塔類多寶涌¶
出以證經。宮如轉輪飛行而聽法。雙烏所以示兆。今尚翔¶
鳴。六象所以呈奇。時猶隱現。不可得而思議者。葢斯之謂¶
歟。信如來之福庭。是菩薩之隱岳。大師乃考槃是卜。束鉢¶
深棲。建置戒壇。招集律行。若夫秦衡上士。燕代高僧。數若¶
稻麻。算同竹葦。伏膺請益。躡屩擔簦。宴坐不出。幾三十載。¶
開元二十四年。我開元天地大寶聖文神武孝德證道皇¶
<pb:NFKB_QTW_p0335-08b>
帝持法鏡。握神珠。親注金剛般若經。詔頒天下。普令宣誦。¶
都督河南元彥沖。躬請律師。重光聖日。律師闡揚幽讚。允¶
合天心。令盲者見日月之光。聾者聞雷霆之響。師之演暢。¶
葢有力焉。夫樂小法者。迷自我而為病。通大方者。懵開空¶
之法道。若夫會三歸一。觸理冥事。自優波離已下。猶或病¶
諸。而律師綱紀小乘。演暢大法。晤佛境之非有。識魔界之¶
為空。故能使[:#AS-8BD4:●]槃將生死一如。煩惱與菩薩齊致。發心而¶
登佛地。非我而誰。白黑歸依。當仁不讓。昔僧護法師常居¶
石城。宴坐青壁。仰其中峯。如有佛像。願造十丈。以圖兜率。¶ 

<pb:NFKB_QTW_p0335-09a>

良願未諧。護公長逝。梁武皇帝詔僧祐律師馳傳經理。規¶
模刻劃。意匠纔施。俄而山冢崒崩。全身坐現。合一百五十¶
尺。雖金石絲竹。四天之供施常聞。而功德莊嚴。十方之鏤¶
鐫尚闕。律師乃內傾衣鉢。亦外率檀那。布以黃金之色。鎔¶
以白銀之相。銅錫鉛鍇。球琳琅玕。七寶由是渾成。八珍於¶
焉具足。雖寶積獻葢。界現三千。迦葉貢衣。金踰十萬。如須¶
彌之現於大海。若法日之出於高山。此又律師之功德。不¶
可思議者也。故洺州刺史徐嶠之。工部尚書徐安貞。咸以¶
<pb:NFKB_QTW_p0335-09b>
宗室設道友之敬。國子司業康希銑。太子賓客賀知章。朝¶
散大夫杭州臨安縣令朱元慎。亦以鄉曲具法朋之禮。開¶
元二十六載。恩制度人。採訪使潤州刺史齊澣。越府都督¶
敬誠採訪使盧見義。泗州刺史王弻。無不停旟淨境。稟承¶
法訓。齊公乃方舟結乘。奉迎律師於丹陽餘杭吳興諸郡。¶
令新度諸僧。躬受具戒。自廣陵迄於信安。地方千里。緇黃¶
道俗受法者。殆出萬人。凡禮佛名經一百徧。設無遮大會¶
十筵。而人境住持。舉無與比。夫秉法傳授。從佛口生。有門¶
人法華曇俊崇默龍興崇一開元智符稱心崇義香嚴懷¶
節寶林洪霈覺允。灌頂皆不傾油鉢。無漏浮囊。經不云乎。¶ 

<pb:NFKB_QTW_p0335-10a>

如旃檀林。旃檀圍繞。如師子王。師子圍繞。信律師之威師¶
有在。而法主之功德不刊。嗚呼。三界無安。百齡共盡。此生¶
已遺於後息。他世應見於前心。天寶三載歲次壬午。化緣¶
已畢。十一月三日。現疾於繩牀。七日午時。坐終於戒壇院。¶
春秋六十有八。粵其月二十五日。窆於寺南秦山之下。高¶
樹雙塔。光明踰於白雲。列植千松。秀色羅於明月。經始則¶
神邕崇曉。住持則惟湛道昭。並躬護聖場。親傳智印。其餘¶
三千門人。五百弟子。承般若之深法。受毗尼之密行。盡號¶
<pb:NFKB_QTW_p0335-10b>
顓門。無待彌勒。令並列載碑陰。用摽律序。初律師凶問時。¶
余忝外役。永懷德音。謂如昨日。及瞻斯拱木。已十有餘秋。¶
私念生涯。自憐何極。庶依神理。敢作銘云。¶ 

律師堂堂。宗高偃王。才華骨貴。戒美名香。佛國柱石。僧門¶
棟梁。毗尼玉色。般若金光。我聞二法。難信難解。等有開遮。¶
平無高下。生生草繫。節節支解。念電不停。身塵自假。觀生¶
若幻。視息猶風。慧明日月。戒性虛空。不遠無相。修行在中。¶
善矣真匠。賢哉法雄。我生已盡。梵行已立。示化衆生。隨緣¶
悟入。去來三界。無苦無樂。常行一乘。日用斯給。哀哀釋子。¶
資父惟師。痛失瞻仰。悲深住持。方墳永翳。圓塔長辭。何時¶ 
<pb:NFKB_QTW_p0335-11a>
踊現。更紹迦維。¶ 

* 祖詠¶ 
:PROPERTIES:
:PERSID: QTWAUT0629
:END:

詠。洛陽人。開元十二年進士。¶ 

** 對祭闕頒誥判¶ 
:PROPERTIES:
:TITID: QTWTIT07234
:PERSID: QTWAUT0629
:END:

** 　所司有禮事不頒誥所由斷徒訴不伏¶ 
:PROPERTIES:
:TITID: QTWTIT07234
:PERSID: QTWAUT0629
:END:

祀事孔明。展誠誥備。崇享獻之道。則歌舞其牲。嘉滌濯之¶
容。則詔相其禮。取則不遠。聞斯行諸。政貴有恆。人用不撓。¶
雖小祭大祭。課乃義疑。而職人充人。曷不頒布。況郵罰麗¶
事。職汝之由。天子有司。是堪自頒。龜玉毀櫝。曷所逃刑。¶ 
¶
<pb:NFKB_QTW_p0335-11b>

** 對復以冕服判¶ 
:PROPERTIES:
:TITID: QTWTIT07235
:PERSID: QTWAUT0629
:END:

** 　甲復以冕服御史糾其違失¶ 
:PROPERTIES:
:TITID: QTWTIT07235
:PERSID: QTWAUT0629
:END:

吉凶殊流。冕服異數。苟將失制。敢用此規。而泉壤幽深。生¶
涯溘盡。綴足斂手。初聞於長遊。設階乘屋。遽見於三號。甲¶
也用心。審於盡愛。尤差司服。還惜禮經。招平生之衣。不有¶
曾子之問。加冕弁之服。更異邾婁之言。相彼豸冠。素為人¶
望。今將一糾。寔謂正途。¶ 

* 嶭邕¶ 
:PROPERTIES:
:PERSID: QTWAUT0630
:END:

邕。太原人。開元中官監察御史。累遷吏部侍郎。貞元中由¶ 
<pb:NFKB_QTW_p0335-12a>
尚書左丞貶歙州刺史。¶ 

** 丹甑賦(以國有豐年為韻)¶ 

:PROPERTIES:
:TITID: QTWTIT07236
:PERSID: QTWAUT0630
:END:

神物昭見。聖人是則。五位時序兮萬邦以寧。百祥薦臻兮¶
一人之德。鼓茲靈器。呈我王國。有物有憑。匪雕匪刻。察其¶
狀而元妙。相其儀而不忒。諒幽贊而克成。矧徽猷之允塞。¶
是知奇制可久。嘉名不朽。類君子之心。以虛而受。同至人¶
之德。終善且有。既應盛而自滿。不假於盤瓶。亦詎炊而自¶
熟。何勞於薪槱。擬神鼎之有用。掩攲器而無咎。豈以塵見¶
<pb:NFKB_QTW_p0335-12b>
范丹之空。賂為紀國之醜者矣。且夫清明在躬。符瑞由衷。¶
誠之必感。感而遂通。獻白環於重華。克明濬哲。錫元珪於¶
文命。告厥成功。此唐堯之表貺。葢王母之欽風。曷若自然¶
挺出。為瑞斯崇。其應不昧。其用無窮。莫因埏埴。寧俟磨礱。¶
以彰我君聖。以報我年豐而已哉。客有賦而歌曰。元德日¶
用兮象帝之先。丹甑時見兮神物光妍。中含虛兮體道。上¶
應規兮法天。染人無所施其彩飾。陶人無所效其貞堅。以¶
享以孝兮可以餴饎。多稌多黍兮屢茲豐年。¶ 

** 對讖書判¶ 
:PROPERTIES:
:TITID: QTWTIT07237
:PERSID: QTWAUT0630
:END:

** 　乙家有論語讖鄰告其畜禁書科徒一載郡斷¶ 
<pb:NFKB_QTW_p0335-13a>
無罪未知合否¶ 
:PROPERTIES:
:TITID: QTWTIT07237
:PERSID: QTWAUT0630
:END:

幽家元苞。祕書赤制。賈逵是擿。且未能言。鄭興不為。孰云¶
有學。倘在法而斯禁。寧當刑而可捨。丕惟斯乙。嗜學可嘉。¶
仰惠施之藏書。得蔡邕之舊業。通德惟異。未聞北海之旌。¶
里仁是依。遽致西鄰之責。有論語之讖。則稱私畜禁書。覽¶
天官之文。豈曰潛窺元象。將循名以責實。何加少而為多。¶
役以牽傍。是非舉直。聞言是信。雖吾子之有猜。執德不回。¶
終匹夫之為諒。請從郡斷。以黜鄰告。¶ 

* 盧履冰¶ 
:PROPERTIES:
:PERSID: QTWAUT0631
:END:
¶
<pb:NFKB_QTW_p0335-13b>

履冰。幽州范陽人。開元五年為右補闕。¶ 

** 請復父在為母服朞表¶ 
:PROPERTIES:
:TITID: QTWTIT07238
:PERSID: QTWAUT0631
:END:

準禮。父在為母。一周除靈。三年心喪。則天皇后請同父沒¶
之服。三年然始除靈。雖則權行。有紊彞典。今陛下孝理天¶
下。動合禮經。請仍舊章。庶叶通典。¶ 

** 再請父在為母服朞疏¶ 
:PROPERTIES:
:TITID: QTWTIT07239
:PERSID: QTWAUT0631
:END:

禮。父在為母。十一月而練。十三月而祥。十五月而禫。心喪¶
三年。上元中。則天皇后上表。請同父沒之服。亦未有行。至¶
垂拱年中。始編入格。易代之後。俗乃通行。臣開元五年。頻¶ 
<pb:NFKB_QTW_p0335-14a>
請仍舊恩敕。並嫂叔舅姨之服。亦付所司詳議。諸司所議。¶
同異相參。所司惟執齊斬之文。又云亦合典禮。竊見新修¶
之格。猶依垂拱之偽。致有祖父母安存。子孫之妻[●]沒。下¶
房筵几。亦立再周。甚無謂也。據周易家人卦云。利女貞。女¶
正位乎內。男正位乎外。男女正。天地之大義。家人有嚴君¶
焉。父母之謂也。父父子子。兄兄弟弟。夫夫婦婦。家道正而¶
天下正矣。禮。女在室以父為天。出嫁以夫為天。又在家從¶
父。出嫁從夫。夫死從子。本無自專抗尊之法。即喪服四制¶
云。天無二日。土無二王。國無二君。家無二尊。以一理之也。¶
<pb:NFKB_QTW_p0335-14b>
故父在為母服周者。避二尊也。伏惟陛下正持家國。孝理¶
天下。而不斷在宸衷。詳正此禮。隨末俗之願。念兒女之情。¶
臣恐後代復有婦奪夫政之敗者。¶ 

** 三請父在為母服朞疏¶ 
:PROPERTIES:
:TITID: QTWTIT07240
:PERSID: QTWAUT0631
:END:

臣聞夫婦之道。人倫之始。尊卑法於天地。動靜合於陰陽。¶
陰陽和而天地生成。夫婦正而人倫式序。自家刑國。牝雞¶
無晨。四德之禮不僭。三從之義斯在。即喪服四制云。天無¶
二日。土無二王。國無二君。家無二尊。以一理之也。故父在¶
為母服周者。見無二尊也。準舊儀。父在為母。一周除靈。再¶ 
<pb:NFKB_QTW_p0335-15a>
周心喪。父必三年而後娶者。達子之志焉。豈先聖無情於¶
所生。固有意於國家者矣。原夫上元肇年。則天已潛秉政。¶
將圖僭篡。預自崇光。請升慈愛之喪。以抗尊嚴之禮。雖齊¶
斬之儀不改。而几筵之制遂同。數年之間。尚未通用。天皇¶
晏駕。中宗蒙塵。垂拱之末。果行聖母之偽符。載初之元。遂¶
啟易代之深釁。孝和雖多反正。韋氏復效晨鳴。孝和非意¶
暴崩。韋氏旋即稱制。不蒙陛下英算。宗廟何由克復。易云。¶
臣弒其君。子弒其父。非一朝一夕之故。其斯之謂矣。臣謹¶
尋禮意。防杜實深。若不早圖刊正。何以垂戒於後。所以薄¶
<pb:NFKB_QTW_p0335-15b>
言禮教。請依舊章。恩敕通明。蒙付所司詳議。且臣所獻者。¶
葢請正夫婦之綱。豈忘母子之道。諸議多不討其本源。所¶
非議者。大凡祗論罔極之恩。喪也寧戚。禽獸識母而不識¶
父。秦燔書後。禮經殘缺。後儒纘集。不足可憑。豈得與伯叔¶
母服同。豈得與姑姊妹制等。三王不相襲禮。五帝不相沿¶
樂。齊斬足為升降。歲年何忍不同。此並道聽途說之言。未¶
習先王之旨。又安足以議經邦理俗之禮乎。臣請擬經義¶
以明之。所云罔極之恩者。春秋祭祀。以時思之。君子可終¶
身之憂。霜露之感。豈止一二周之服哉。故聖人恐有朝死¶ 
<pb:NFKB_QTW_p0335-16a>
而夕忘。曾鳥獸之不若。為立中制。使賢不肖共成文理而¶
已。所云喪也寧戚者。孔子答林放之問。至如太奢太儉。太¶
易太戚。皆非禮中。苟不得中。名為俱失。不如太儉太戚焉。¶
毀而滅性。猶愈於朝死夕忘焉。此論臨喪哀毀之容。豈比¶
於同宗異姓之服。所云禽獸識母而不識父者。禽獸㣥居¶
而聚麀。而無家國之禮。少雖知親愛其母。長不解尊嚴其¶
父。引此為論。則亦禽獸之不若乎。所云秦燔書後。禮經缺¶
殘。後儒纘集。不足可憑者。人間或有遺逸。豈亦家戶到而¶
燔之。假若盡燔。苟不可信。則墳典都謬。庠序徒立。非聖之¶
<pb:NFKB_QTW_p0335-16b>
談。復云安屬。所云與伯叔姑姊服同者。伯叔姑姊有筵杖¶
之制。三年心喪乎。所云五帝不相沿樂。三王不相襲禮。誠¶
哉是言。此是則天懷私包禍之情。豈可復相沿樂襲禮乎。¶
所云齊斬足為升降者。母齊父斬。不易之禮。按三年問云。¶
將由修飾之君子與。三年之喪。若駟之過隙。遂之則是無¶
窮也。然則何以周也。曰。至親以周斷。是何也。曰。天地則已¶
易矣。四時則已變矣。其在天地之中者。莫不更始焉。以是¶
象之也。然則何以三年。曰。加重焉耳。故父加至再周。父在¶
為母。加三年心喪。今者還同父沒之制。則尊嚴之律安施。¶ 

<pb:NFKB_QTW_p0335-17a>

喪服四制又曰。凡禮之大體。體天地。法四時。則陰陽。順人¶
情。故謂之禮。訾之者是不知禮之所由生。非徒不識禮之¶
所由制。亦恐未達孝子之通義。臣謹按孝經。以明陛下孝¶
治之合至德要道。請論世俗訾禮之徒。夫至德謂孝悌。要¶
道謂禮樂。移風易俗。莫善於樂。安上治民。莫善於禮。又禮¶
有無體之禮。無聲之樂。按孝經援神契云。天子孝曰就。就¶
之為言成也。天子德被天下。澤及萬物。始終成就。則其親¶
獲安。故曰就也。諸侯孝曰度。度者法也。諸侯居國。能奉天¶
<pb:NFKB_QTW_p0335-17b>
子法度。得不危溢。則其親獲安。故曰度也。卿大夫孝曰譽。¶
譽之為言名也。卿大夫言行布滿。能無惡稱。譽達遐邇。則¶
其親獲安。故曰譽也。士孝曰究。究者以明審為義。士始升¶
朝。辭親入仕。能審資父事君之禮。則其親獲安。故曰究也。¶
庶人孝曰畜。畜者含畜為義。庶人含情受朴。躬耕力作。以¶
畜其德。則其親獲安。故曰畜也。陛下以韋氏構逆。中宗降¶
禍。宸衷哀憤。睿情卓烈。初無一旅之衆。遂殄九重之妖。定¶
社稷於阽危。拯宗枝於塗炭。此陛下孝悌之至。通於神明。¶
光於四海。無所不通。使諸侯得守其法度。卿大夫得盡其¶
言行。士得資親以事君。庶人得用天而分地。此陛下無體¶ 
<pb:NFKB_QTW_p0335-18a>
之禮。以安上理人也。上元已來。政由甯氏。文明之後。法在¶
凶人。賊害宗親。誅滅良善。勳階歲累。酺赦年頻。佞之則榮¶
華。正之則遷謫。神龍景雲之際。其事尤繁。先天開元之間。¶
斯弊都革。此陛下之無聲之樂。以移風易俗也。臣前狀單¶
略。議者未識臣之懇誠。謹具狀重進。請付中書門下商量¶
處分。臣言若讜。然敢側足於軒墀。臣言不忠。伏請竄跡於¶
荒裔。¶ 

* 孫平子¶ 
:PROPERTIES:
:PERSID: QTWAUT0632
:END:

平子。伊闕人。開元五年上書。論躋睿宗非禮。為禮官所軋。¶
<pb:NFKB_QTW_p0335-18b>
貶康州都城尉。¶ 

** 請祔孝和皇帝封事¶ 
:PROPERTIES:
:TITID: QTWTIT07241
:PERSID: QTWAUT0632
:END:

臣聞昔者帝王之為國也。行其禮則皇圖昌。廢其禮則宗¶
社危。臣竊見今年正月太廟毀。此乃躋聖貞所致也。夫宗¶
廟國之大事。陛下當今聖主。臣不敢曲意巧言而陳之。謹¶
按經傳。具陳引休咎。特望天恩少察臣言。則可晏然無慮¶
也。故臣不避誅以言之。伏惟陛下俯垂許擇。臣按左傳云。¶
君薨。卒哭而祔。祔而作主。特祀於主。烝嘗禘於廟。今日有¶
違於此也。昔魯文公二年。宗伯弗忌躋僖公於閔公上。後¶ 
<pb:NFKB_QTW_p0335-19a>
致太室壞。春秋異而書之。今日有同於彼也。君子以弗忌¶
為失禮。仲尼曰。臧文仲不仁者三。縱逆祀一也。又按五行¶
志書。僖公雖閔公之兄。嘗為閔公臣。臣居君上。為失禮也。¶
遂太室壞。且兄臣於弟。猶不可躋之弟上。況弟臣於兄。豈¶
可躋弟於兄上耶。昔莊公三十三年薨。閔公三年吉禘。自¶
薨至禘。向有二年。春秋猶非之失禮。況夏崩冬禘。其不亦¶
太速乎。且太廟中央曰太室。尊高也。魯自是陵夷。將墮周¶
公之祀。臣昧死據此斷之。即太廟毀。亦今日將欲陵夷之¶
象。墮先帝之祀也。斯亦上天祐我唐國。乃降此災。以陛下¶
<pb:NFKB_QTW_p0335-19b>
去年禘孝和於別室。吉祭於太廟。未祭孝和。先祭太上皇。¶
此乃與僖閔事同。先臣後君也。昔兄躋弟上。今弟先兄祭。¶
過有甚於古也。昔登臣君上。今亦如之。事豈不同耶。昔太¶
室屋壞。今聖朝太廟毀。變豈不同耶。若以兄弟同昭。則不¶
合出致別廟。若以臣子之例。則孝和合進為昭。昔武氏篡¶
國。十有餘年。孝和挺劒龍飛。再興唐祚。反正朔服色。咸依¶
貞觀故事。此即有功於天下也。今禘於別殿。是廢先聖之¶
訓。棄中興之功。下君上臣。輕長重幼。若以孝和無道。則位¶
不合稱帝。墳不得稱陵。傳曰。子雖齊聖。不先父食久矣。社¶ 
<pb:NFKB_QTW_p0335-20a>
氏曰。臣繼君父也。昔禹不先鯀。湯不先契。文武不先不窋。¶
故宋鄭不以帝乙厲王不肖。而猶尊尚之。況孝和有大功¶
乎。魯頌曰。春秋匪懈。享祀不忒。皇皇后帝。皇祖后稷。詩曰。¶
問我諸姑。遂及伯姊。禮為其後伯姊而先諸姑者何也。尊¶
其先也。弗忌欲阿時君。先其所親。亂國大事。故傳特引二¶
詩。深責其意。方今太廟毀。雖臣阿曲之過。恐危陛下之國¶
也。昔晉太康五年。宣帝廟地陷梁折。八年正月。太廟殿陷。¶
改作殿宇。更營新廟。遠致名林。雜以銅柱。自八年九月造。¶
至十年四月乃成。十一月又梁折毀壞。據此言之。天降災¶
<pb:NFKB_QTW_p0335-20b>
譴。非枯朽也。晉不知過。天下分離。王室大亂。英雄競起。夷¶
狄滿國。特望天恩少垂詳察。臣知言必就誅夷。而昧死言¶
之者。以陛下聖明寬容。博物納諫。而此事恐史筆書之。令¶
來代君子。以巍巍聖代。野無博識。朝無忠直。臣將何以彰¶
陛下招諫。伏請速召宰相已下。御史已上。衆共謀議。移孝¶
和入廟。何必苦違禮典。以同魯晉哉。陛下前降明制。令所¶
司到朝堂進封。極言時政得失。又舉方康顧問。又徵賢山¶
野。而寂無人言。非朝不招諫。時惡直言。竊為儒生不達大¶
體也。特請陛下於其書傳。親加省覽。以聖慮斷之。頃秋夏¶ 
<pb:NFKB_QTW_p0335-21a>
之間。淫雨彌旬。傷稼敗邑。漢書五行志云。簡宗廟。不禱祀。¶
逆天時。則致災也。臣又見兩畿戶口。逃去者半。常侍解宛¶
招攜不還。李傑奏請訪括不得。臣能使之如鷹有縚。若馬¶
有絆。夫鳥飛於空。魚沈於泉。鹿走於野。猿猱騰於山。猶尚¶
取而馴之。屠而食之。況於人不能飛沈乎。伏望天恩許臣¶
面奏。亦為宗廟未安。不敢即言。仰恃鴻恩之厚。不懼雷霆¶
之威。昧死連封。伏深戰越。¶ 

* 王仲邱¶ 
:PROPERTIES:
:PERSID: QTWAUT0633
:END:

仲邱。沂州琅邪人。開元中歷左補闕內供奉集賢修撰起¶
<pb:NFKB_QTW_p0335-21b>
居舍人。遷禮部員外郎。卒贈祕書少監。¶ 

** 請祀五方帝議¶ 
:PROPERTIES:
:TITID: QTWTIT07242
:PERSID: QTWAUT0633
:END:

按貞觀禮。正月上辛。祀感帝於南郊。顯慶禮。祀昊天上帝¶
於圜丘以祈穀。左傳曰。郊而後耕。詩曰。噫嘻春夏。祈穀於¶
上帝。禮記亦曰。上辛祈穀於上帝。則祈穀之文。傳於歷代。¶
上帝之號。允屬昊天。而鄭康成云。天之五帝遞王。王者之¶
興。必感其一。因其所感。別祭尊之。故夏正之月。祭其所生¶
之帝於南郊。以其祖配之。故周祭靈威仰。以后稷配之。因¶
以祈穀。據所說祀感帝之意。本非祈穀。先儒所說。事恐難¶ 
<pb:NFKB_QTW_p0335-22a>
憑。今祈穀之禮。請準禮修之。且感帝之祀。行之自久。記曰。¶
有其舉之。莫敢廢也。請於祈穀之壇。徧祭五方帝。夫五帝¶
者。五行之精。五行者。九穀之宗也。今請二禮並行。六神咸¶
祀。又按貞觀禮。孟夏雩祀五方上帝五人帝五官於南郊。¶
顯慶禮則雩祀昊天上帝於圜丘。且雩祀上帝。葢為百穀¶
祈甘雨。故月令云。命有司大雩。帝用盛樂。以祈穀實。鄭元¶
云。雩上帝者。天之別號。允屬昊天。祀於圜丘。尊天位也。然¶
雩祀五帝既久。亦請二禮並行。以成大雩帝之義。又貞觀¶
禮。季秋祀五方帝五官於明堂。顯慶禮祀昊天上帝於明¶
<pb:NFKB_QTW_p0335-22b>
堂。準孝經曰。郊祀后稷以配天。宗祀文王於明堂。以配上¶
帝。先儒以為天是感精之帝。即太微五帝。此即皆是星辰¶
之例。且上帝之號。皆屬昊天。鄭元所引。皆云五帝。周禮曰。¶
王將旅上帝。張氈案。設皇邸。祀五帝。張大次小次。由此言¶
之。上帝之與五帝。自有差等。豈可混而為一乎。孝經云。嚴¶
父莫大於配天。其下文即云。宗祀文王於明堂。以配上帝。¶
鄭元注云。上帝者。天之別名。神無二主。故異其處。孔安國¶
云。帝亦天也。然則禋享上帝。有合經義。而五方皆祀。行之¶
已久。有其舉之。難於即廢。亦請二禮並行。以成月令大享¶ 
<pb:NFKB_QTW_p0335-23a>
帝之義。¶ 

¶
