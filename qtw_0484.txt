#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0483-20a> ¶¶
#+PROPERTY: JUAN 0484
欽定全唐文卷四百八十四¶ 

<pb:NFKB_QTW_p0484-01a>
　權德輿(二)¶ 

** 中書門下賀南詔異牟尋授冊禮畢表¶ 
:PROPERTIES:
:TITID: QTWTIT09909
:PERSID: QTWAUT1352
:END:

右。今日中使某乙奉宣進止。得劍南西川節度使某乙奏。¶
得冊南詔副使寵頎狀云。異牟尋以十月二十七日受冊¶
禮畢。迎候祗應。皆竭深誠。又冊命之時。天宇晴朗者。伏以¶
聖澤所覃。殊方即敘。奉使臣之禮。遠禀綏懷。當錫命之時。¶
盡其誠敬。變西南陰晦之候。感天地休嘉之祥。此皆睿渥¶
遐宣。上元降祉。永寧萬宇。守在四夷。臣等忝備台司。不勝¶
大慶。謹奉狀陳賀以聞。¶ 
¶
<pb:NFKB_QTW_p0484-01b>

** 中書門下賀雲南軍破吐蕃劍山保定城表¶ 
:PROPERTIES:
:TITID: QTWTIT09910
:PERSID: QTWAUT1352
:END:

臣某等言。伏見劍南西川節度使具官某所奏。兵馬使宋¶
晃前月十八日與雲南軍合勢攻破吐蕃劍山保定城。當¶
日斬城使者。伏以聲教所被。遐邇大同。蠢茲西戎。尚有遺¶
類。或犯亭鄣。且稽靈誅。陛下睿算無窮。天威遠震。以夷裔¶
感恩之眾。佐藩隅制勝之臣。取以多方。累獻戎捷。事皆前¶
定。必禀聖謨。斬將搴旗。出於料外。堅城便地。盡落彀中。通¶
荒服會朝之途。絕餘孽窺覦之隙。奉威懷之命。以律而臧。¶ 

<pb:NFKB_QTW_p0484-02a>

兼夷夏之師。在和而克。此皆陛下神武潛運。妖氛永清。由¶
是成擒。自當盡敵。臣等謬當樞近。媿乏廟謀。幸覩成功。不¶
勝大慶。無任欣抃之至。謹奉表陳賀以聞。¶ 

** 中書門下賀幽州盧龍軍節度使檢校尚書右僕射劉濟去四月十七日於室韋川等三處大破奚虜六萬餘眾狀¶ 
:PROPERTIES:
:TITID: QTWTIT09911
:PERSID: QTWAUT1352
:END:

右。今日中使某乙至。奉宣恩命。示臣等前件破賊露布者。¶
伏以王澤所覃。裔夷率化。蠢茲小醜。敢負深恩。時懷向背¶
之心。或作方隅之梗。守臣宣力。師律戒嚴。隨其嘯聚。必就¶
擒翦。阨害之地。分設三軍。首級之數。動逾萬計。此皆睿謀¶
<pb:NFKB_QTW_p0484-02b>
陰隲。武旅成功。臣等忝備台司。累覩戎捷。無任慶幸之至。¶
謹奉狀陳賀以聞。¶ 

** 中書門下賀汴州擒送李迺表¶ 
:PROPERTIES:
:TITID: QTWTIT09912
:PERSID: QTWAUT1352
:END:

臣某等言。中使某乙奉宣進止。汴州以今月三日擒送李¶
迺。軍州並已寧帖者。伏以聖德含宏。在宥天下。而匪人醜¶
類。自抵刑章。李迺本以庸微。謬從軍校。潛懷狂戾。輒擾師¶
徒。乘其疾病。坐邀職秩。怙亂以逞志。專戮以作威。人思納¶
忠。義不從惡。俄就械繫。一方晏然。雖梟獍之心。暫求假息。¶ 

<pb:NFKB_QTW_p0484-03a>

而鷹鸇之逐。曾不崇朝。眾情交欣。以待朝旨。陛下命將相¶
之重。撫綏是邦。明書罪人。且示輕典。成命方下。浚郊以清。¶
聖謨炳然。若合符契。足使義士勵節。貪夫革心。禀化畏威。¶
無有遠近。臣等謬居台鉉。每奉德音。愧乏嘉猷。以承睿畧。¶
無任懽忻慶幸之至。謹奉表陳賀以聞。¶ 

** 中書門下賀靈武大破吐蕃表¶ 
:PROPERTIES:
:TITID: QTWTIT09913
:PERSID: QTWAUT1352
:END:

臣某等言。臣等今日面奉德音。靈武大破吐蕃。擒生斬將¶
者。伏以睿謀武經。陰隲上略。兵符所授。攻戰多方。蠢茲犬¶
<pb:NFKB_QTW_p0484-03b>
羊。尚勞爟燧。㣥帥禀命。中權戒嚴。掎角相因。初設險於三¶
覆。竒正合發。俄獻功於七擒。數酋渠之首級。積戎械於亭¶
候。勝氣餘勇。鼓行無前。即敘可期。有征斯在。臣等謬居樞¶
掖。莫效涓埃。每承以律之貞。空荷止戈之運。無任慶快踴¶
躍之至。謹奉表申賀以聞。¶ 

** 中書門下賀蔡州破賊表¶ 
:PROPERTIES:
:TITID: QTWTIT09914
:PERSID: QTWAUT1352
:END:

臣某等言。伏奉宣示蔡州行營招討使韓全義所奏云。四¶
月二十七日於逆賊吳少誠界破賊騾子及馬步軍三千¶
餘人。賊弟吳[:#AS-FE4D:●]陽棄眾奔遁者。伏惟陛下神聖廣運。丕冒¶
萬方。而顛越匪彞。目蹈鋒刃。德音累降。曉告不悛。禁暴安¶ 
<pb:NFKB_QTW_p0484-04a>
人。酌於軍志。命師授律。發於宸心。整旅有嚴。拊循決勝。據¶
便地以三覆。分銳師而九攻。材官突騎。奮勵精勇。啟行所¶
及。莫敢枝梧。奔北之徒。自相蹈藉。威謀克壯。殺獲斯多。更¶
俟便宜。續圖攻取。蒙輪超乘。靡不賈餘。長轂鈎援。期於盡¶
殪。此皆睿算前定。純臣協心。佇清淮濆。以慶天下。臣等謬¶
居樞近。喜倍恒情。無任欣抃踴躍之至。謹奉表陳賀以聞。¶ 

** 中書門下賀劍南西川節度使去八月十八日於雍州靈關路大破蕃寇拔木破城并破通鸖軍天寶城應擒生斬級焚燒倉庫樓閣收獲羊馬器械等狀¶ 
:PROPERTIES:
:TITID: QTWTIT09915
:PERSID: QTWAUT1352
:END:

右。今日中使某乙奉宣恩旨。示臣等韋某奏表。大破吐蕃。¶
生擒斬級者。戎醜負恩。乘秋竊發。敢擾邊鄙。自干誅夷。伏¶
<pb:NFKB_QTW_p0484-04b>
以睿畧無方。守臣授律。龔行決勝之策。分遣賈勇之神。面¶
縛首級。風驅電掃。屠堡柵而平其險阨。焚倉廥而盡其糗¶
糧。南路靈關。既無遺類。西郊朔塞。可以成擒。神武指蹤。四¶
方宣力。竒功吉語。相繼上聞。耀天威而盡殪。昭文德以即¶
敘。止戈之慶。計日可期。臣等備位台司。倍百歡賀。無任慶¶
忭悅懌之至。謹奉狀陳賀以聞。¶ 

<pb:NFKB_QTW_p0484-05a>

** 中書門下賀元誼李文通出洺州城表¶ 
:PROPERTIES:
:TITID: QTWTIT09916
:PERSID: QTWAUT1352
:END:

臣某等言。臣等今日面奉進止。元誼李文通等蒙恩宥過。¶
以今月七日將領將士出洺州城者。伏惟皇帝陛下聖神¶
之化。懷保元元。仁洽好生。感深格物。誼等列於守將。本以¶
忠勞。師旅之間。失於慮始。蒼黃之際。自謂匪人。士吏危疑。¶
謀猷回遹。陛下以震耀所及。殺傷則多。曲成以誘其衷。持¶
久以通其變。愀然軫念。不忍致誅。待以初心。許之遷善。指¶
期開壁。率眾來朝。實賴亭毒之恩。再全臣子之節。宥茲一¶
<pb:NFKB_QTW_p0484-05b>
眚。昭示萬方。睿慈所宏。動植知幸。臣等虛薄。備位台司。愧¶
無調鼎之能。獲覩止戈之慶。無任欣抃踴躍之至。謹奉表¶
陳賀以聞。¶ 

** 中書門下賀德音減放夏麥并賑給表¶ 
:PROPERTIES:
:TITID: QTWTIT09917
:PERSID: QTWAUT1352
:END:

臣某等言。伏奉今日制。奉先等五縣夏麥。除得水利外。損¶
者并放。長安等一十八縣。更審巡覆聞奏。即有進止。仍委¶
有司計會賑給者。伏惟陛下愛人之心。與天合德。憂勤亭¶
育。務盡其宜。頃者春澤愆期。夏麥非稔。若保赤子。軫於皇¶
情。降損寢食。虔恭齋禱。一時不雨。已深求瘼之恩。一穀未¶
豋。則下責躬之詔。蠲其南畝之稅。賑以太倉之儲。德音霈¶ 
<pb:NFKB_QTW_p0484-06a>
然。動植相賀。慘怛之愛。纖悉無遺。申戒官司。宣明聖澤。歡¶
聲發於轂下。嘉氣周於域中。凡在生靈。孰不鼓舞。臣等謬¶
居近列。首奉鴻私。既乖燮理之能。倍切負乘之愳。無任捧¶
戴慶抃之至。謹奉表陳賀以聞。¶ 

** 中書門下賀聖躬減膳降雨表¶ 
:PROPERTIES:
:TITID: QTWTIT09918
:PERSID: QTWAUT1352
:END:

臣某等言。臣聞王者祗若天心。勤恤人隱。必有交感之速。¶
以叶順成之祥。頃自春及夏。時雨尚少。稼事所切。皇情載¶
勤。分命官師。虔修祠禱。而又齋誠減膳。感達上元。以蒸人¶
望歲之心。為陛下納隍之慮。兼軫幽繫。議寬狴牢。意纔發¶
<pb:NFKB_QTW_p0484-06b>
於穆清。月已離於星畢。霈然周洽。曾不崇朝。靡失長嬴之¶
期。方興多稼之咏。茂遂生植。統和陰陽。歡康之誠。音浹遐¶
邇。臣等忝居近列。獲奉昌時。無任欣抃踴躍之至。謹奉表¶
陳賀以聞。臣某等誠惶誠恐頓首頓首。謹言。¶ 

** 中書門下賀雪表¶ 
:PROPERTIES:
:TITID: QTWTIT09919
:PERSID: QTWAUT1352
:END:

臣某等言。臣聞王者布令以時。應天以實。惟茲瑞雪。用兆¶
豐年。伏惟陛下齋誠念人。振廩恤隱。同雲斯兆。宿麥可期。¶
以五穀播植之精。驗於農志。當一陽發生之候。助此休徵。¶
感通不違。朝野相賀。臣等謬居近侍。獲奉昌期。無任欣抃¶ 
<pb:NFKB_QTW_p0484-07a>
踴躍之至。謹奉表陳賀以聞。臣某等誠歡誠喜頓首頓首。¶
謹言。¶ 

** 中書門下賀雪表¶ 
:PROPERTIES:
:TITID: QTWTIT09920
:PERSID: QTWAUT1352
:END:

臣某等言。臣聞天道下濟。聖心上感。以是訢合。發為休徵。¶
惟茲雨澤之祥。必稽時令之順。伏惟皇帝陛下憂勞庶政。¶
勤憫蒸人。鑒寐之間。不忘於念慮。賑恤之使。相繼於道塗。¶
膚寸興雲。盈尺呈瑞。以來麰之積潤。為嗣歲之順成。如京¶
如坻。百嘉可望。既霑既足。率土同歡。臣等忝列侍臣。倍百¶
欣賀。無任慶抃踴躍之至。謹奉表陳賀以聞。臣某等誠歡¶
<pb:NFKB_QTW_p0484-07b>
誠喜頓首頓首。謹言。¶ 

** 中書門下賀雨表¶ 
:PROPERTIES:
:TITID: QTWTIT09921
:PERSID: QTWAUT1352
:END:

臣某等言。臣聞王者以誠愛人。以德動天。則交感不違。庶¶
徵時序。頃自春澤[:#AS-8FBB:●]候。上軫皇情。協用五紀。憂勤六事。暨¶
純陽之節。雩禱是修。齋心勞慮。恤隱宥過。雲觸石而興潤。¶
月離畢以呈祥。南畝就功。西成可望。含餔鼓腹。幼艾相歡。¶
見聖人之化育。符上帝之陰隲。臣等忝列台司。喜萬恒品。¶
無任慶抃踴躍之至。謹奉表陳賀以聞。¶ 

** 中書門下賀雨表¶ 
:PROPERTIES:
:TITID: QTWTIT09922
:PERSID: QTWAUT1352
:END:

<pb:NFKB_QTW_p0484-08a>

臣某等言。百穀所仰。甘雨是資。三務成功。望歲斯切。雖閏¶
候頗晚。農耕未遲。而時澤稍愆。皇情所軫。齋禱上應。陰陽¶
以和。遽興有渰之淒。方茂如茨之稼。況[:#AS-84FD:●]霂未已。公私必¶
均。叶聖道之休徵。副元功之育物。臣等職叨樞近。喜萬恒¶
情。無任欣賀踴躍之至。謹奉表陳賀以聞。臣某等誠惶誠¶
恐頓首頓首。謹言。¶ 

** 中書門下賀雨表¶ 
:PROPERTIES:
:TITID: QTWTIT09923
:PERSID: QTWAUT1352
:END:

臣某等言。臣聞聖人之德。與天地合。則庶徵時若。生類昭¶
<pb:NFKB_QTW_p0484-08b>
蘇。伏惟陛下慈愛元元。統御萬物。憂在稼穡。切於登成。慮¶
甘澤之愆期。憫蒸人之望歲。誠之所感。天且不違。有渰而¶
興。覩一夕之霑洽。大田相慶。知百穀之阜蕃。農夫克敏。秀¶
者皆實。薹笠就緒。倉箱可期。遠邇幼艾。忻歡鼓舞。臣等謬¶
當近侍。喜萬恒情。無任欣抃踴躍之至。謹奉表陳賀以聞。¶
臣某等誠惶誠恐頓首頓首。謹言。¶ 

** 中書門下賀元和殿甘露降表¶ 
:PROPERTIES:
:TITID: QTWTIT09924
:PERSID: QTWAUT1352
:END:

臣某等言。今日中使某乙至。奉宣進止。示臣等元和殿甘¶
露降於梧桐丁香樹者。謹按孝經援神契曰。王者德至天。¶
則甘露降。孫氏瑞應圖曰。王者和氣茂。則降於草木。伏惟¶ 
<pb:NFKB_QTW_p0484-09a>
陛下聖德感通。殊祥允集。當長嬴之月。下順人心。降穆清¶
之中。上昭天意。太和陰隲。靈液潛滋。屑玉綴珠。團枝泫葉。¶
質同雪白。味若飴甘。灑珍木以相鮮。激繁香而合發。雖軒¶
邱頌瑞。漢史紀年。徒習前聞。豈如目覩。此皆協氣旁達。天¶
休合符。凡在懷生。不勝大慶。臣等謬居樞要。倍萬歡誠。無¶
任欣抃踴躍之至。謹奉表陳賀以聞。¶ 

** 中書門下賀許州連理棠樹表¶ 
:PROPERTIES:
:TITID: QTWTIT09925
:PERSID: QTWAUT1352
:END:

臣某等言。今日中使某乙至。奉宣進止。示臣等許州觀察¶
使上官涗所奏。許州長社縣嘉禾鄉合穗村連理棠樹一¶
<pb:NFKB_QTW_p0484-09b>
株者。謹按孝經援神契曰。王者德及草木。則木連理。伏惟¶
陛下聖澤元功。浹洽生類。故天休滋至。地產交感。亭育變¶
化。發為百祥。珍木敷榮。異根合幹。表茲植物。以瑞康時。況¶
嘉禾名地。已同唐叔之獻。甘棠挺秀。寧比召南之什。芬芳¶
連理。遐邇叶心。叢滋慶祉。昭煥圖籍。臣等謬叅鼎餁。喜萬¶
恒情。無任欣抃踴躍之至。謹奉表陳賀以聞。¶ 

** 中書門下賀恒州華州嘉禾合穗表¶ 
:PROPERTIES:
:TITID: QTWTIT09926
:PERSID: QTWAUT1352
:END:

臣某等言。伏見王武俊所奏。恒州鼓城縣生嘉禾一本合¶
穗。又盧徵奏。華州鄭縣太平鄉三交里獲嘉禾一穗者。謹¶ 
<pb:NFKB_QTW_p0484-10a>
按孫氏瑞應圖曰。嘉禾者五穀之長。王者德茂則生。伏惟¶
陛下德叶元功。仁育生類。同㯋擢秀。殊祥並時。昔周道既¶
昌。唐叔以獻。表天下和平之兆。為陰陽訢合之符。今五穀¶
登成。百嘉儲祉。發於厚載。集是休徵。況嶽鎮之方。表章繼¶
至。感通昭晰。莫甚於斯。臣等忝列台司。喜倍恒品。無任欣¶
抃踴躍之至。謹奉表陳賀以聞。臣某等誠歡誠喜頓首頓¶
首。謹言。¶ 

** 中書門下賀滑州黃河清表¶ 
:PROPERTIES:
:TITID: QTWTIT09927
:PERSID: QTWAUT1352
:END:

臣某等言。今日內侍朱希顏奉宣進止。示臣鄭滑觀察使¶
<pb:NFKB_QTW_p0484-10b>
姚南仲所奏。今月一日至六日白馬縣界三十里黃河清¶
者。伏以道自積石。出於崑崙。乃建靈源之封。特視上公之¶
禮。克符昌運。必降殊祥。伏惟陛下聖澤感通。休徵謺委。惟¶
此濁質。化為清瀾。國典所書。是稱大瑞。詩曰。俟河之清。人¶
壽幾何。歎其不可得而見也。今則白馬之津。三十里所。澄¶
澈如練。淪漪成文。一邦幼艾。共觀嘉應。萬㝢經界。式彰永¶
寧。昔秦號水德。徒推厭勝。漢紀河平。苟安決溢。神功幽贊。¶
獨表清時。足以薦諸宗廟。書之史策。臣等忝登樞近。獲奉¶
休明。無任欣抃踴躍之至。謹奉表陳賀以聞。臣某等誠歡¶ 
<pb:NFKB_QTW_p0484-11a>
誠抃頓首頓首。謹言。¶ 

** 中書門下賀醴泉獲白鹿表¶ 
:PROPERTIES:
:TITID: QTWTIT09928
:PERSID: QTWAUT1352
:END:

臣某等言。今日中使某乙至。奉宣進止。示臣等醴泉縣鎮¶
遏使康志寧於建陵柏城外得一白鹿者。謹按孝經援神¶
契曰。王者德至禽獸。則白鹿見。又孫氏瑞應圖曰。王者惠¶
及下民則至。伏惟皇帝陛下聖德廣運。與天合符。尊祖敬¶
宗。愛人育物。含靈効祉。叶贊休明。惟此仁獸。式彰孝理。皎¶
然玉質。俯近軒臺。獨麌麌以不㣥。亦呦呦而遂性。漢得之¶
於槐里。齊獲之於敏邱。呈祥瑞聖。豈比今日。臣等謬列台¶
<pb:NFKB_QTW_p0484-11b>
司。無補時化。每承靈貺。徒竭歡心。無任欣抃踴躍之至。伏¶
請宣付史館。謹奉表陳賀以聞。¶ 

** 中書門下賀河陽獲白兔表¶ 
:PROPERTIES:
:TITID: QTWTIT09929
:PERSID: QTWAUT1352
:END:

臣某等言。今日中使楊明義奉宣進止。示臣河陽三城節¶
度使李元淳所奏。今月六日於河陽縣城南社壇獲白兔¶
者。謹按孫氏瑞應圖曰。王者加恩耆老。則白兔見。又前史¶
所稱。多自純孝所感。伏惟皇帝陛下誠合天地。孝通神明。¶
元符嘉祉。遠近相屬。維此瑞獸。是稱月精。來應昌期。皓然¶
雪彩。當盟津之壘。俯勾龍之壇。邦畿士吏。駭視歡賀。且自¶ 
<pb:NFKB_QTW_p0484-12a>
前歲已來。中外所列。凡在羽毛之族。多呈皓潔之祥。今八¶
陵園寢。修復斯畢。萬國臣寮。手足相慶。盛儀既展。靈貺斯¶
臻。幽贊素姿。若合符契。臣等謬居台鼎。倍萬恒情。無任慶¶
抃之至。伏請宣付史館。謹奉表陳賀以聞。¶ 

** 中書門下賀邢州獲白雀白山鵲表¶ 
:PROPERTIES:
:TITID: QTWTIT09930
:PERSID: QTWAUT1352
:END:

臣某等言。今日伏奉宣示。昭義軍節度使李元淳所進。於¶
邢州獲白雀白山鵲各一者。謹按孫氏瑞應圖曰。王者奉¶
已儉約。尊事耆老。則白雀見。又晉中興書曰。天下安寧則¶
見。伏惟陛下純儉成化。乾坤合符。敬彼黃髮。感茲霜毳。俗¶
<pb:NFKB_QTW_p0484-12b>
既登於壽域。事多驗於祥經。用應昌時。固無虛月。昔神雀¶
效祉。乾鵲知來。或用以紀年。或聞諸往載。豈比山禽叶質。¶
靈貺特殊。皎潔異姿。追飛交映。休嘉所集。遐邇同歡。臣等¶
忝列台司。倍百忻賀。無任喜慶踴躍之至。謹奉表陳賀以¶
聞。¶ 

** 中書門下賀興慶池白鸕鷀表¶ 
:PROPERTIES:
:TITID: QTWTIT09931
:PERSID: QTWAUT1352
:END:

臣某等言。伏承陛下以去月九日幸興慶池龍堂。為人祈¶
雨。忽有一白鸕鷀見於池上。眾鸕鷀羅列前後。如引御舟。¶
明日之夕。甘雨遂降者。伏惟陛下子惠元元。躬勤庶政。念¶ 
<pb:NFKB_QTW_p0484-13a>
茲時澤。虔於禱祈。以陛下如傷之誠。上感元貺。在列祖發¶
祥之地。下降靈禽。潔白異姿。翻飛成列。若應天意。以承宸¶
衷。簇陰雲於一夕。灑沛澤於千里。捷均影響。慶浹公私。昔¶
周致白翟。徒稱遐邇。漢歌赤鴈。亦薦郊廟。豈比今日。感於¶
至誠。瑞牒所無。蒸人何幸。伏望宣付史冊。昭示將來。臣等¶
備位鼎司。倍百歡賀。無任欣慶抃躍之至。謹奉表陳賀以¶
聞。¶ 

** 中書門下賀神龍寺渠中瑞蓮表¶ 
:PROPERTIES:
:TITID: QTWTIT09932
:PERSID: QTWAUT1352
:END:

臣某等言。今日中使某至。奉宣進止。示臣等神龍寺殿前¶
<pb:NFKB_QTW_p0484-13b>
渠中瑞蓮花圖。其花一莖兩房者。伏惟陛下仁聖感通。宏¶
被生植。宥萬方之暇。必順天心。於九重之中。別開佛剎。絪¶
縕降祉。菡[:#AS-9B65:⿱艹舀]敷榮。瑞茲灼灼之花。迥出田田之葉。吉祥殿¶
外。芳馥殊常。功德池中。光華交映。扶疎發越。並秀相鮮。元¶
功嘉應。超冠圖牒。彼芝稱三秀。麥有兩歧。雖驗休祥。豈階¶
妙法。觀雙房之挺茂。荷一雨之均霑。陰隲生成。發揮嚴淨。¶
臣等忝居樞近。倍萬歡心。無任欣抃悅懌之至。謹奉表陳¶
賀以聞。¶ 

** 中書門下賀八陵修復畢表¶ 
:PROPERTIES:
:TITID: QTWTIT09933
:PERSID: QTWAUT1352
:END:

<pb:NFKB_QTW_p0484-14a>

臣某等言。臣聞宗廟之享。以致吉蠲。山園之制。以極嚴敬。¶
國朝祀典。參用漢法。寢宮便殿。虔奉衣冠。日往月來。久未¶
修復。伏惟皇帝陛下繼明恭已。大孝因心。丕承祖宗。對越¶
天地。薦馨香於九廟。崇經構於八陵。庶工子來。百堵皆作。¶
人神協吉。龜筮告猶。用成奕奕之新。實自蒸蒸之孝。行宮¶
盡復。神御以安。掌禮之官。虔於受命。奉陵之縣。但覩成功。¶
慮財用而靡賦於人。量事期而不愆于素。罔極之感。交於¶
神明。奚斯閟宮。徒頌諸侯之事。叔孫原廟。蓋匪先王之法。¶
<pb:NFKB_QTW_p0484-14b>
孝彰禮備。豈比於今。列聖在天。萬方受祉。春秋匪懈。超冠¶
百王。臣等謬忝台司。獲承詔旨。無任誠賀之至。¶ 

** 中書門下賀建康郡王雙誕皇曾孫狀¶ 
:PROPERTIES:
:TITID: QTWTIT09934
:PERSID: QTWAUT1352
:END:

右。今日伏見中使朱希顏云。建康郡王雙誕皇曾孫者。伏¶
以聖慈馭物。有亭育之仁。故上天陰隲。降蕃衍之祉。協本¶
支百世之義。見曾孫雙誕之祥。克禋克祀。每勞於前古。無¶
災無害。方盛於今日。熊羆並夢。棠棣連芳。遠同華封之祝。¶
更鄙商瞿之歎。斯實莫大之慶。用表無疆之休。所以永固¶
皇家。增輝磐石。臣等忝居近列。倍萬歡心。無任抃躍之至。¶
謹奉狀陳賀以聞。¶ 

<pb:NFKB_QTW_p0484-15a>

** 中書門下奉韋臯奏南詔奉聖樂章狀¶ 
:PROPERTIES:
:TITID: QTWTIT09935
:PERSID: QTWAUT1352
:END:

右。中書門下奏。中使楊明義奉宣。韋臯所奏南詔奉聖樂¶
章。嘉其遠誠。昨已閱試。卿宜知悉者。伏聞樂以導志。感而¶
成聲。故有翕純皦繹之音。韎任禁昧之奏。以節百事。以平¶
八風。伏惟陛下覆露法天。和澤柔遠。順氣旁達。殊方洽歡。¶
願為保障。以禀聲朔。納邸獻樂。贊揚時休。制氏新其曲度。¶
舌人協其辭禮。雖渝舞可翫。夷歌成章。兩漢所書。未若今¶
日。伏望宣付有司。編諸史冊。¶ 
¶
<pb:NFKB_QTW_p0484-15b>

** 中書門下賀降誕日麟德殿三教論議狀¶ 
:PROPERTIES:
:TITID: QTWTIT09936
:PERSID: QTWAUT1352
:END:

右。三教源流。久無錯綜。或使後學。泥於通途。陛下遂萬物¶
之宜。御六氣之辨。徵緇黃之侶。振元古之風。精義入神。微¶
言盡性。然後稽合同異。討論指歸。以元元之慈儉。宏於在¶
宥。以釋氏之定惠。納諸誠明。用濟斯人。共陶鴻化。足以光¶
策書於東觀。資聖壽於南山。臣等備位台庭。仰承至論。無¶
任慶抃欣躍之至。謹奉狀陳賀以聞。¶ 

** 賀除于頔太子賓客表¶ 
:PROPERTIES:
:TITID: QTWTIT09937
:PERSID: QTWAUT1352
:END:

臣某言。伏見今月二十二日制書。以于頔為太子賓客。凡¶
在過咎。得以昭洗。凡在臣僚。不勝慶躍。臣某中謝。伏惟陛¶ 
<pb:NFKB_QTW_p0484-16a>
下推誠恤隱。宥罪申恩。澤深雨露。明並日月。于頔幸備公¶
相。又忝國姻。而交私匪人。行賕求進。惡子兇悍。虐殺無辜。¶
降為王傅。使絕朝謁。家居思過。用愧其心。在於聖恩。已是¶
私宥。今則以其嘗居重任。特降殊私。進於賓護。復得通籍。¶
載念循省。洗其尤違。懷生無不遂之人。負罪有自新之路。¶
含養之澤。與天同符。山東諸侯未朝請者。必欣戴恩仁。浹¶
洽肌骨。此誠王者感人心之深者也。臣嘗備樞近。每承音¶
旨。眾情不至。於睿慮已周。古哲難行。在聖姿則易。寬明恤¶
隱。遐邇歡心。仰戴天慈。沐浴休運。無任抃躍喜賀之至。謹¶
<pb:NFKB_QTW_p0484-16b>
奉表陳賀以聞。臣某誠歡誠賀頓首頓首。謹言。¶ 

** 謝端午賜衣及器物等表¶ 
:PROPERTIES:
:TITID: QTWTIT09938
:PERSID: QTWAUT1352
:END:

臣某言。中使陳忠玠至。伏奉前月十七日手詔。賜臣端午¶
衣一副。銀椀二隻。銀鈔羅二百索一軸。并大將衣服等。慶¶
賜遠降。天顏如臨。恩光綢繆。器服輝麗。成周士吏。居守輿¶
師。喜氣歡聲。以感以忭。臣某誠欣誠荷頓首頓首。伏以斗¶
杓建午之初。日永星火之際。陰陽肇接。天地氣交。陛下法¶
象乾坤。順行時令。賀獻本臣子之志。寵賚延君上之恩。孱¶
微無庸。跼蹐斯甚。佩長命之縷。俾壽而臧。捧在笥之衣。既¶ 
<pb:NFKB_QTW_p0484-17a>
安且吉。然後大敷渥澤。盡感鴻私。顧已難酬。此生何幸。無¶
任荷戴踴躍之至。謹附中使陳忠玠奉表陳謝以聞。臣誠¶
歡誠抃頓首頓首。謹言。¶ 

** 謝賜冬衣表¶ 
:PROPERTIES:
:TITID: QTWTIT09939
:PERSID: QTWAUT1352
:END:

臣某言。九月二十日中使孟國瑤至。伏奉某月十七日敕¶
書手詔。慰諭臣及將佐僧道百姓等。并賜臣冬衣兩副。大¶
將冬衣共四副者。詔旨曲臨。慶賜旁集。凡在裨校。一其懽¶
愉。臣某誠歡誠喜頓首頓首。臣自違奉闕庭。保釐河洛。異¶
戎師式遏之任。非封部厎貢之勤。坐叨名器。所謂尸素。月¶
<pb:NFKB_QTW_p0484-17b>
日云邁。寒暑迭來。再及授衣之辰。每蒙挾纊之澤。被服輕¶
煖。章施賤陋。彼已不稱。於臣則多。雖竭捐軀之誠。豈逃濡¶
翼之剌。撫躬愧畏。上答何階。無任慙懼感戴之至。謹奉表¶
陳謝以聞。臣某誠惶誠恐頓首頓首。謹言。¶ 

** 謝停賜口脂等表¶ 
:PROPERTIES:
:TITID: QTWTIT09940
:PERSID: QTWAUT1352
:END:

臣某言。伏奉今月十七日手詔。以諸道每年合送口脂及¶
尺。既非厚賜。未足伸恩。以方鎮勞煩。道路為敝。一例停罷。¶
貴適便宜。以示臣者。恩自九天。澤同萬宇。伏讀詔旨。仰荷¶
皇明。臣某中謝。臣聞務其大者捨其細。存其廣者遺其狹。¶ 

<pb:NFKB_QTW_p0484-18a>

故先師有寧儉之教。禮經有必簡之文。陛下誠切愛人。志¶
於求瘼。口臘香澤。豈均雨露之濡。尺寸度數。曷比乾坤之¶
大。以道途勞費。傳置將迎。鑒在事先。慮周物表。去煩就省。¶
約已便人。合簡易於二儀。燭休明於四裔。臣謬居分正。獲¶
奉德音。忭荷之誠。倍萬恒品。無任感戴悅懌之至。謹奉表¶
陳謝以聞。臣某誠懽誠喜頓首頓首。謹言。¶ 

** 謝每年賜錢三千貫文表¶ 
:PROPERTIES:
:TITID: QTWTIT09941
:PERSID: QTWAUT1352
:END:

臣某言。伏奉今月三日敕。東都留守額闕。宜令度支每年¶
<pb:NFKB_QTW_p0484-18b>
支錢三千貫文充雜給用者。伏以居守將士。仰給有司。省¶
嗇之中。經費猶闕。臣頃以地隣淮右。事切隄防。請益師徒。¶
以崇威重。至於資用。未敢陳聞。豈謂天澤旁流。鴻私曲被。¶
救乏恤隱。已極大君之慈。曠官費財。益重微臣之責。況違¶
離軒陛。周歷炎凉。無補盛時。有叨重寄。恩光積厚。答效何¶
階。無任感戴悚懼之至。謹奉表陳謝以聞。臣某誠惶誠荷¶
頓首頓首。謹言。¶ 

** 恩賜馬一疋并鞍轡及告身衣兩副等謝狀¶ 
:PROPERTIES:
:TITID: QTWTIT09942
:PERSID: QTWAUT1352
:END:

右。今日中使景忠信至。伏奉恩旨。賜臣前件馬并鞍轡告¶
身衣服等。寵賚所及。惶荷難勝。臣自受命已來。神爽飛越。¶ 

<pb:NFKB_QTW_p0484-19a>

晦明之際。寢食靡遑。恩私特加。榮錫備至。命書煥輝。渥澤¶
殊常。出衣服於御府。輟華騮於天[:#AS-92F3:⿸广既]。負乘之懼。不稱之災。¶
慶錫有溢目之榮。獎任有提耳之誡。以臣愚陋。負荷難勝。¶
雖欲殺身。豈酬鴻造。無任感恩惶愳荷戴之至。謹奉狀陳¶
謝以聞。謹奏。¶ 

¶
