#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:KR4h0168_NKFB_0913-16a> 
#+PROPERTY: JUAN 0914
欽定全唐文卷九百十四¶ 

<pb:KR4h0168_NKFB_0914-01a>

* 慧能¶ 
:PROPERTIES:
:PERSID: QTWAUT2632
:END:

慧能俗姓盧氏。其先范陽人。以父行瑫官南海。遂為新州¶
人。咸亨中至樂昌。就智遠禪師出家。復至蘄春。就宏忍禪¶
師受具。後至南海。就印宗法師剃染。住法性寺。上元中移¶
具寶林寺。詔赴京邑。謝病不起。神龍三年勅住韶州能居¶
寺。改額法泉。是為南宗六祖。先天二年卒。憲宗時追諡大¶
鑑禪師。¶ 

** 金剛般若波羅蜜經序¶ 
:PROPERTIES:
:TITID: QTWTIT18195
:PERSID: QTWAUT2632
:END:
¶
<pb:KR4h0168_NKFB_0914-01b>

夫金剛經者。無相為宗。無住為體。妙有為用。自從達摩西¶
來。為傳此經之意。令人悟理見性。祇為世人不見自性。是¶
以立見性之法。世人若了見真如本體。即不假立法。此經¶
讀誦者無數。稱讚者無邊。造疏及註解者凡八百餘家。所¶
說道理。各隨所見。見雖不同。法即無二。宿植上根者。一聞¶
便了。若無宿慧。讀誦雖多。不悟佛意。是以解釋聖義。斷除¶
學者疑心。若於此經。得旨無疑。不假解說。從上如來所說¶
善法。為除凡夫不善之心。經是聖人之語。教人聞之。從凡¶
悟聖。永息迷心。此一卷經。眾人性中。本有不見。見者但讀¶ 
<pb:KR4h0168_NKFB_0914-02a>
誦文字。若悟本心。始知此經不在文字。若能明了自性。方¶
信一切諸佛。從此經出。今恐世人身外覓佛。向外求經。不¶
發內心。不持內經。故造此訣。令諸學者持內心經。了然自¶
見清淨佛心。過於數量。不可思議。後之學者。讀經有疑。見¶
此解義。疑心釋然。更不用訣。所冀學者同見鑛中金性。以¶
智慧火鎔鍊。鑛去金存。我釋迦本師說金剛經。在舍衞國。¶
因須菩提起問。佛大悲為說。須菩提聞法得悟。請佛與法¶
安名。令後人依而受持。故經云。佛告須菩提。是經名為金¶
剛般若波羅蜜。以是名字。汝當奉持。如來所說金剛般若¶
<pb:KR4h0168_NKFB_0914-02b>
波羅蜜。與法為名。其意謂何。以金剛世界之寶。其性猛利。¶
能壞諸物。金雖至堅。羚羊角能壞。金剛喻佛性。羚羊角喻¶
煩惱。金雖堅剛。羚羊角能碎。佛性雖堅。煩惱能亂。煩惱雖¶
堅。般若智能破。羚羊角雖堅。賓鐵能壞。悟此理者。了然見¶
性。涅槃經云。見佛性者。不名眾生。不見佛性。是名眾生。如¶
來所說金剛喻者。祇為世人性無堅固。口雖誦經。光明不¶
生。外誦內行。光明齊等。內無堅固。定慧即亡。口誦心行。定¶
慧均等。是名究竟。金在山中。山不知是寶。寶亦不知是山。¶
何以故。為無性故。人則有性。取其寶用。得遇金師。鏨鑿山¶ 
<pb:KR4h0168_NKFB_0914-03a>
破。取鑛烹鍊。遂成精金。隨意使用。得免貧苦。四大身中。佛¶
性亦爾。身喻世界。人我喻山。煩惱喻鑛。佛性喻金。智慧喻¶
工匠。精進猛勇喻鏨鑿。身世界中。有人我山。人我山中。有¶
煩惱鑛。煩惱鑛中。有佛性寶。佛性寶中。有智慧工匠。用智¶
慧工匠。鑿破人我山。見煩惱鑛。以覺悟火烹鍊。見自金剛¶
佛性。了然明淨。是故以金剛為喻。因為之名也。空解不行。¶
有名無體。解義修行。名體俱備。不修即凡夫。修即同聖旨。¶
故名金剛也。何名般若。是梵語。唐言智慧。智者不起愚心。¶
慧者有其方便。慧是智體。智是慧用。體若有慧。用智不愚。¶
<pb:KR4h0168_NKFB_0914-03b>
體若無慧。用愚無智。祇為愚癡未悟。故修智慧以除之也。¶
何名波羅蜜。唐言到彼岸。到彼岸者。離生滅義。祇緣世人¶
性無堅固。於一切法上。有生滅相。流浪諸趣。未到真如之¶
地。竝是此岸。要具大智慧。於一切法圓滿。離生滅相。即是¶
到彼岸。亦云心迷則此岸。心悟則彼岸。心邪則此岸。心正¶
則彼岸。口說心行。即是法身有波羅蜜。口說心不行。即無¶
波羅蜜也。何名為經。經者徑也。是成佛之道路。凡人欲臻¶
斯路。當內修般若行。以至究竟。如或但能誦說。心不依行。¶
自心則無經。實見實行。自心則有經。故此經如來號為金¶ 
<pb:KR4h0168_NKFB_0914-04a>
剛般若波羅蜜經。¶ 

* 義淨¶ 
:PROPERTIES:
:PERSID: QTWAUT2633
:END:

義淨字文明。俗姓張氏。范陽人。年十五出家。咸亨二年至¶
番禺。附海舶經二十五年。遊三十餘國。以武后證聖元年¶
齎梵本經還河洛。勅住佛授寺。先天二年卒。年七十九。¶ 

** 大唐西域求法高僧傳序¶ 
:PROPERTIES:
:TITID: QTWTIT18196
:PERSID: QTWAUT2633
:END:

觀夫自古神州之地。輕生循法之賓。顯法師則創闢荒途。¶
奘法師乃中開正路。其間或西域紫塞而孤征。或南渡滄¶
溟以單逝。莫不咸思聖跡。罄五體而歸禮。俱懷旋踵。報四¶
<pb:KR4h0168_NKFB_0914-04b>
恩以流望。然而勝途多難。寶處彌長。苗秀盈十而蓋多。結¶
實罕一而全少。實由茫茫象磧。長川吐赫日之光。浩浩鯨¶
波。巨壑起滔天之浪。獨步鐵門之外。亘萬嶺而投身。孤漂¶
銅柱之前。跨千江而遺命。(跋南國有千江口)或忘飧幾日。輟飲數¶
晨。可謂思慮銷精神。憂勞排正色。致使去者數盈半百。畱¶
者僅有幾人。設令得到西國者。以大唐無寺。飄寄悽然。為¶
客遑遑。停託無所。遂使流離萍轉。罕居一處。身既不安。道¶
寧隆矣。嗚呼。實可嘉其美誠。冀傳芳於來葉。麤據聞見。撰¶
題行狀云爾。其中次第。多以去時年代近遠存亡而比先¶ 
<pb:KR4h0168_NKFB_0914-05a>
後。¶ 

** 少林寺戒壇銘(并序)¶ 

:PROPERTIES:
:TITID: QTWTIT18197
:PERSID: QTWAUT2633
:END:

粵以長安四年嵗次甲辰四月七日。此寺綱維寺主義獎¶
大上座智寶都維那大舉法濟禪師及眾徒等。議以少林¶
山寺。重結戒壇。欲令受戒懺儀。共遵其處。遂乃遠之都下。¶
屈諸大德。慇懃致禮。延就山門。是時我老苾蒭義。淨及護¶
律師瑳禪師恂律師暉律師恪律師威律師等。既至寺所。¶
解舊結新。僉議此邊。名為小界。標相永定。冀無疑惑。於是¶
<pb:KR4h0168_NKFB_0914-05b>
護鵝珍之嘉士。無召自來。存草結之英賢。不期而會。數逾¶
一百。行道三旬。共繫頸珠。俱修趺足。誠五濁之希有。慕四¶
依之住持。虛往實歸。紹隆無替。庶乎桑田屬改。長存立石¶
之基。沙界時遷。無爽布金之地。恐田成碧海。嶺變青川。迷¶
此結誠。乃為銘曰。¶ 

羯磨法在。聖教不淪。式得金口。是敬是遵。目覩西域。杖錫¶
東巡。覩盛事而隨喜。聊刊刻乎斯文。¶ 

** 南海寄歸內法傳¶ 
:PROPERTIES:
:TITID: QTWTIT18198
:PERSID: QTWAUT2633
:END:

原夫三千肇建。爰彰興立之端。百億已成。尚無人物之序。¶
既空洞於世界。則日月未流。實閴寂於慘舒。則陰陽莫辨。¶ 

<pb:KR4h0168_NKFB_0914-06a>

暨乎淨天下降。身光自隨。因餐地肥。遂生貪著。林藤香稻。¶
轉次食之。身光漸滅。日月方現。夫婦農作之事興。君臣父¶
子之道立。然而上觀青象。則妙高色而浮光。下察黃輿。乃¶
風蕩水而成結。而云二儀分判。人在其中。感清濁氣。自然¶
而有。陰陽陶鑄。譬之以洪鑪。品物財成。方之於埏埴者。蓋¶
寡聽曲談之謂也。於是嶽峙星分。含靈蔓延。遂使道殊九¶
十六種。諦分二十五門。僧佉乃從一(闕)而萬物始生。糵世¶
則因六條而五道方起。或露體拔髮。將為出要。或灰身椎¶
<pb:KR4h0168_NKFB_0914-06b>
髻。執作升天。或生乃自然。或死當識滅。或云幽幽冥冥。莫¶
識其精。眇眇忽忽。罔知所出。或云人常得人道。或云死便¶
為鬼靈。或談不知蝶為我己。不知我為蝶形。既㣥迷於蜾¶
羸。復聚惑於螟蛉。比混沌於雞子。方晦昧於孩嬰。斯皆未¶
了由愛。欲生藉業。而有輪迴苦海。往復迷津者乎。然則親¶
指平途。躬宣妙理。說十二緣起。獲三六獨法。號天人師。稱¶
一切智。引四生於火宅。拔三有於昏城。出煩惱流。登涅槃¶
岸者。粵我大師釋迦世尊矣。創成覺龍河。九有興出城之¶
望。後移光鹿苑。六道盛歸依之心。初轉法輪。則五人受化。¶
次談戒躅。則千生伏首。於是闡梵響於王舍。獲果者無窮。¶ 

<pb:KR4h0168_NKFB_0914-07a>

酬恩惠於父城。發心者莫算。始自了教。會初願以標誠。終¶
乎妙賢。契後期於結念。住持八紀。宏濟九居。教無幽而不¶
陳。機無微而不納。若泛為俗侶。但畧言其五禁。局提法眾。¶
遂廣彰乎七篇。以為宅有者大。非戒興則非滅。存生者小。¶
過律顯則過亡。且如恚損輕枝。現生龍戶。慈濟微命。交升¶
帝居。善惡之報。固其明矣。於是經論兼施。定慧俱設。攝生¶
之綱。唯斯三藏乎。既而親對大師。教唯一說。隨機拯物。理¶
亡他議。及乎糵舍初辭魔王。或歡喜之志。熙連後唱無滅。¶
<pb:KR4h0168_NKFB_0914-07b>
顯亡疑之理。可謂化緣斯盡。能事畢功。遂乃跡滅兩河。人¶
天掩望。影淪雙樹。龍鬼摧心。致使娑羅林側。淚下成泥。哭¶
者身邊。血如華樹。大師唱寂。世界空虛。次有宏法應人。結¶
集有五七之異。持律大將。部分為十八之殊。隨所見聞。三¶
藏各別。著下裙則裾有偏正。披上服則葉存狹廣。同宿乃¶
異室繩圍。兩俱無過。受食以手執畫地。二竝亡愆。各有師¶
承。事無和雜。諸部流派。生起不同。西國相承。大綱維四。其¶
間離分出沒。部別名字。事非一致。如餘所論。此不繁述。故¶
五天之地。及南海諸洲。皆云四種尼迦耶。然其所欽。處有¶
多少。摩揭陀則四部通習。有部最盛。羅茶信度則少兼三¶ 
<pb:KR4h0168_NKFB_0914-08a>
部。乃至正量尢多。北方皆全有部。時逢大眾。南面則咸遵¶
上座。餘部少存。東裔諸國。雜行四部。師子洲竝皆上座。而¶
大眾斥焉。然南海諸洲。有十餘國。純唯根本有部。正量時¶
欽。近日已來。少兼餘二。斯乃咸遵佛法。多是小乘。唯末羅¶
遊少有大乘耳。諸國周圍。或可百里。或數百里。或可百驛。¶
大海雖難計里。商舶慣者准知。良為掘倫。初知交廣。遂使¶
總喚崑崙國焉。唯此崑崙。頭捲體黑。自餘諸國。與神州不¶
殊。赤脚敢曼。總是其式。廣如南海錄中。具述驩州正南。步¶
行可餘半月。若乘船纔五六潮即到。上景南至占波。即是¶
<pb:KR4h0168_NKFB_0914-08b>
臨邑。此國多是正量。少兼有部。西南一月至跋南國。舊云¶
扶南。先是躶國。人多事天。後乃佛法盛流。惡王今竝除滅。¶
迥無僧眾。外道雜居。斯即贍部南隅。非海洲也。然東夏大¶
綱。多行法護。關中諸處僧祇。舊兼江南嶺表。有部先盛。而¶
云十誦四分者多是處。其經夾以為題目。詳觀四部之差。¶
律儀殊異。重輕懸隔。開制迢然。出家之侶。各依部執。無宜¶
取他經事。替己重條。用自開文。見嫌餘制。若爾則部別之¶
義不著。許遮之里莫分。豈得以其一身。遍行於四。裂裳金¶
杖之喻。乃表證滅。不殊行法之徒。須依自部。其四部之中。¶ 

<pb:KR4h0168_NKFB_0914-09a>

大乘小乘。區分不定。北天南海之郡。純是小乘。神州赤縣¶
之鄉。意在大教。自餘諸處。大小雜行。考其致也。則律檢不¶
殊。齊致五篇。通修四諦。若禮菩薩。讀大乘經。名之為大。不¶
行斯事。號之為小。所云大乘。無過二種。一則中觀。二乃瑜¶
伽。中觀則俗有真空。體虛如幻。瑜伽則外無內有。事皆唯¶
識。斯竝咸遵聖教。孰是孰非。同契涅槃。何真何偽。意在斷¶
煩惑。濟眾生。豈欲廣致紛紜。重增沈結。依行則俱升彼岸。¶
棄背則竝溺生津。西國雙行。理無乖競。既無慧目。誰鑒是¶
<pb:KR4h0168_NKFB_0914-09b>
非。任久習而修之。幸無勞於自割。且神州持律。諸郡互牽。¶
而講說撰錄之家。遂乃章鈔繁雜。五篇七聚。易處更難。方¶
便犯持。顯而還隱。遂使覆一簣而情息。聽一席而心退。上¶
流之伍。蒼髭乃成。中下之徒。白首寧就。律本自然。落漠讀¶
疏。遂至終身。師弟相承。用為成則。論章段則科而更科。述¶
結罪則句而還句。考其功也。實致為山之勞。覈其益焉。時¶
有海珠之潤。又凡是製作之家。意在令人易解。豈得故為¶
密語。而更作解嘲。譬乎水溢平川。決入深井。有懷飲息。濟¶
命無由。准檢律文。則不如此。論斷輕重。但用數行。說罪方¶
便。無煩半日。此則西方南海。法徒之大歸矣。至如神州之¶ 
<pb:KR4h0168_NKFB_0914-10a>
地。禮教盛行。敬事君親。尊讓耆長。廉素謙順。義而後取。孝¶
子忠臣。謹身節用。皇上則恩育兆庶。納隍軫慮於明發。㣥¶
臣則莫不拱手。履薄呈志於通宵。或時大啟三乘。廣開百¶
座。布制底於八澤。有識者咸悉歸心。散伽藍於九宇。迷途¶
者竝皆迴向。皇皇焉農歌畎畝之中。濟濟焉商詠舟車之¶
上。遂使雞貴象尊之國。頓顙丹墀。金鄰玉嶺之鄉。投誠碧¶
砌。為無為。事無事。斯固無以加也。其出家法侶。講說軌儀。¶
徒眾儼然。欽承極旨。自有屏居幽谷。脫屣樊籠。潄巖流以¶
遐想。坐林薄而棲志。六時行道。能報淨信之恩。兩期入定。¶
<pb:KR4h0168_NKFB_0914-10b>
合受人天之重。此則善符經律。何有過焉。然由傳受訛謬。¶
軌則參差。積習生常。有乖綱致者。謹依聖教。及現行要法。¶
總有四十章。分為四卷。名南海寄歸內法傳。又大唐西域¶
高僧傳二卷。并雜經論等十卷。并錄附歸。願諸大德。興宏¶
法心。無懷彼我。我善可量度。順佛教行。勿以輕人。便非重¶
法。重曰。然今古所傳。經論理致。善通禪門。定瀲之微。此難¶
懸囑。且復麤陳行法。符律相以先呈。備舉條章。考師宗於¶
實錄。縱使命淪夕景。希成一贊之功。燄絕朝光。庶有百燈¶
之續。閱此則不勞尺步。可踐五天於短階。未徙寸陰。實鏡¶
千¶ 
<pb:KR4h0168_NKFB_0914-11a>
齡之迷躅。幸願檢尋三藏。鼓法海而揚四波。皎鏡五篇。汎¶
慧舟而提六欲。雖復親承匠旨。備檢元宗。然非濬發於巧¶
心。終恐受嗤於慧目云爾。¶ 

* 法藏¶ 
:PROPERTIES:
:PERSID: QTWAUT2634
:END:

法藏字賢首。俗姓諸葛氏。蘇州吳縣人。一云姓康氏。康居¶
人。自少出家。如意元年。武后制於東都大福先寺檢校無¶
盡藏。長安四年。又制於化度寺檢校無盡藏。後延為薦福¶
寺大德。開元二年卒。年七十八。¶ 

** 大乘起信論疏序¶ 
:PROPERTIES:
:TITID: QTWTIT18199
:PERSID: QTWAUT2634
:END:
¶
<pb:KR4h0168_NKFB_0914-11b>

夫真心寥廓。絕言象於筌[:#AS-FEE3:●]¶ 
[:#AS-FBEC:●]弟。沖漠希夷。忘境智於¶
能所。非生非滅。四相之所不遷。無去無來。三際莫之能易。¶
但以無住為性。隨派分岐。逐迷悟而升沉。任因緣而起滅。¶
雖復繁興鼓躍。未始動於心源。靜謐虛凝。未嘗乖於業果。¶
故使不變性而緣起。染淨恒殊。不捨緣而即真。凡聖致一。¶
其猶波無異溼之動。故即水以辨於波。水無異動之溼。故¶
即波以明於水。是以動靜交徹。真俗雙融。生死涅槃。夷齊¶
同貫。但以如來在世。根熟易調。一稟尊言。無不懸契。大師¶
沒後。異埶紛綸。或趣邪途。或奔小徑。遂使宅中寶藏。匿濟¶
乏於孤¶ 
<pb:KR4h0168_NKFB_0914-12a>
窮。衣內明珠。弗解貧於傭作。加以大乘深旨。沈貝葉而不¶
尋。㣥有盲徒。馳異路而莫返。爰有大士。厥號馬鳴。慨此頹¶
綱。悼斯淪溺。將欲啟深經之妙旨。再曜昏衢。斥邪見之顛¶
眸。令歸正趣。使還源者可即。反本非遙。造廣論於當時。遐¶
益㣥品。既文多義邈。非淺識所闚。悲末葉之迷淪。又造斯¶
論。可謂義豐文約。解行俱兼。中下之流。因茲悟入者矣。¶ 

** 修華嚴奧旨妄盡還源觀序¶ 
:PROPERTIES:
:TITID: QTWTIT18200
:PERSID: QTWAUT2634
:END:

夫滿教難思。窺一塵而頓現。圓宗叵測。覩纖毫以齊彰。然¶
用就體分。非無差別之勢。事依理顯。自有一際之形。其猶¶
<pb:KR4h0168_NKFB_0914-12b>
病起藥興。妄生智立。病妄則藥妄。舉空拳以止啼。心通則¶
法通。引虛空而示徧。既覺既悟。何滯何通。百非息其攀緣。¶
四句絕其增減。故得藥病雙泯。靜亂俱融。消能所以入元¶
宗。泯性相而歸法界。竊見元綱浩瀚。妙旨希微。覽之者詎¶
究其源。尋之者罕窮其際。是以真空滯於心首。恒為緣應¶
之場。實際居於目前。翻為名相之境。今者統收元奧。囊括¶
大宗。出經卷於塵中。轉法輪於毛處。明者德隆於即日。昧¶
者絕望於多生。會旨者山嶽易移。乖宗者錙銖難入。輒以¶
旋披往誥。覩舊章。備三藏之元文。憑五乘之妙旨。繁詞¶ 
<pb:KR4h0168_NKFB_0914-13a>
必削。缺義復全。雖則創集無疑。况乃先規有據。窮茲性海。¶
會彼行林。別舉六門。通為一觀。參而不雜。一際皎然。冀返¶
迷方。情同曉日。佩道君子。俯而詳焉。今畧明此觀。總分六¶
門。先列名。後廣辨。¶ 

** 華嚴經指歸序¶ 
:PROPERTIES:
:TITID: QTWTIT18201
:PERSID: QTWAUT2634
:END:

夫以主教圓通。盡虛空於塵剎。帝珠方廣。攬法界於毫端。¶
無礙鎔融。盧舍那之妙境。有崖斯泯。普賢眼之元鑒。浩瀚¶
微言。實叵尋其旨趣。宏深法海。尢罕測於宗源。今畧舉大¶
綱。開茲十義。撮其機要。稱曰指歸。庶探元之士。麤識其致¶
<pb:KR4h0168_NKFB_0914-13b>
焉。¶ 

** 心經畧疏序¶ 
:PROPERTIES:
:TITID: QTWTIT18202
:PERSID: QTWAUT2634
:END:

夫以真源素範。沖漠隔於筌[:#AS-FEE3:●]¶ 
[:#AS-FBEC:●]弟。妙覺元猷。奧賾超於¶
言象。雖真俗雙泯。二諦恒存。空有兩亡。一味常顯。良以真¶
空未嘗不有。即有以辨於空。幻有未始不空。即空以明於¶
有。有空有。故不有。空有空。故不空。不空之空。空而非斷。不¶
有之有。有而不常。四執既亡。百非斯遣。般若元旨。斯之謂¶
歟。若歷事備陳。言過二十萬頌。若撮其樞要。理盡一十四¶
行。是知詮真之教。乍廣畧而隨緣。超言之宗。性圓通而俱¶
現。般¶ 
<pb:KR4h0168_NKFB_0914-14a>
若心經者。實謂曜昏衢之高炬。濟苦海之迅航。拯物導迷。¶
莫斯為最。然則般若以神鑒為體。波羅蜜多以到彼岸為¶
功。心顯要妙所歸。經乃貫穿言教。從法就喻。詮旨為目。故¶
言般若波羅蜜多心經。¶ 

* 慧苑¶ 
:PROPERTIES:
:PERSID: QTWAUT2635
:END:

慧苑。京兆人。華嚴藏法師上首弟子。¶ 

** 新譯大方廣佛華嚴經音義序¶ 
:PROPERTIES:
:TITID: QTWTIT18203
:PERSID: QTWAUT2635
:END:

原夫第一勝義。是離言之法性。等流真教。誠有海之方舟。¶
故以名句字聲。作別相之本質。色香味觸。為住持之自體。¶
<pb:KR4h0168_NKFB_0914-14b>
嗟乎。超絕言慮之旨。洽悟見聞之境。莫不以法王宏造。權¶
道之力歟。大方廣佛華嚴經者。實可謂該通法界之典。盡¶
窮佛境之說也。若乃文言舛誤。正義難彰。真見不生。尋源¶
失路。故涉近以逕遠。從淺而暨深。去來今尊。何莫由斯道。¶
且夫音義之為用也。鑒清濁之明鏡。釋言話之旨歸。匡謬¶
漏之楷模。闢疑管之鈐鍵者也。至如低徊誤為遲迴。彷徨¶
乃成稽返。俾倪代乎僻堄。軾環遂作女牆。撟書矯形。正斜¶
翻覆。幹存榦體。樹木參差。若斯之徒。紊亂聲義。不知踳駮。¶
何以指南。苑不涯菲薄。少翫茲經。索隱從師。十有九載。雖¶ 
<pb:KR4h0168_NKFB_0914-15a>
義旨悠邈。難以隨迎。而音訓梵言。聊為注述。庶使披文了¶
義。弗竢籌咨。紐字知音。無勞負帙。且螻螘之量。司已穴而¶
疏冥。豈霆雷之資。開蟄戶於遐邇。英達君子。希無誚焉。¶ 

* 道氤¶ 
:PROPERTIES:
:PERSID: QTWAUT2636
:END:

道氤俗姓長孫氏。長安高陵人。父容殿中侍御史。氤少擢¶
進士第。後遇梵僧。心願出家。事京師招福寺慎言律師為¶
師。元宗幸洛。勅與良秀法修隨駕。開元二十八年卒。¶ 

** 上元宗遺表¶ 
:PROPERTIES:
:TITID: QTWTIT18204
:PERSID: QTWAUT2636
:END:

某末品輕生。虛均雨露。得陪緇伍。許自精修。雖常袒右肩。¶
<pb:KR4h0168_NKFB_0914-15b>
無施舉袂之役。而執錫舒步。得蠲負載之勞。屬以時暢元¶
功。德楊真化。不謂勤劬慕學。造次養生。今月十六日。苦腸¶
忽加。湯藥無救。泉門自掩。安沐堯風。夜臺一歸。寧逢舜日。¶
有定瘞於蒼隴。無再謁於丹墀。¶ 

* 一行¶ 
:PROPERTIES:
:PERSID: QTWAUT2637
:END:

一行俗姓張氏。鉅鹿人。本名遂。武后時佐命剡國公公謹¶
支孫。幼依暜寂禪師出家。後往天台山國清寺受算法。造¶
大衍歷。元宗召入集賢院。尋詔住興唐寺。開元十五年卒¶
於京師華嚴寺。諡大慧禪師。¶ 

<pb:KR4h0168_NKFB_0914-16a>

** 請與星官考校黃道遊儀疏¶ 
:PROPERTIES:
:TITID: QTWTIT18205
:PERSID: QTWAUT2637
:END:

按舜典云。在璿樞玉衡。以齊七政。說者以為取其轉運者¶
為樞。持正者為衡。皆以玉為之。用齊七政之變。知其盈縮¶
進退得失政之所在。即古太史渾天儀也。自周室衰微。疇¶
人喪職。其制度遺像。莫有傳者。漢興。丞相張蒼首創律歷¶
之學。至武帝詔司馬遷等更造漢歷。乃定東西。立晷儀。下¶
漏刻。以追二十八宿。相距星度。與古不同。故唐都分天部。¶
洛下閎運算轉歷。今赤道歷星度。則其遺法也。後漢永元¶
<pb:KR4h0168_NKFB_0914-16b>
中。左中郎將賈逵奏言。臣前前上傅安等用黃道度日。月¶
弦望多。近史官壹以赤道度之。不與天合。至差一日以上。¶
願請太史官日月星簿及星度課與待詔星官考校。¶ 

** 答張燕公書¶ 
:PROPERTIES:
:TITID: QTWTIT18206
:PERSID: QTWAUT2637
:END:

度門寺大眾僧撤曇振達摩一行等白令公檀越。世相遄¶
邁。時節如馳。自先師因待不居。遂逾十載。塔樹將列。禪庭¶
坐蕪。永懷正服。終天何及。惟師降命總依。授斯全德。暜門¶
紀述。有出常規。每恨杜氏多涉於說。通閭君屢傷於假。氣¶
內惟祕。惟覺才難。由是法壽幾遷。名身莫擇。自往嵗僉議。¶
令以斯意仰憑。而鳳池務總。未果成願。近承銜朝寄出鎮¶ 
<pb:KR4h0168_NKFB_0914-17a>
岳陽。乘閒論道。此會難失。所以思義禪師重往諮覲。幸蒙¶
法生之義。莫逆於心。爰就斯文。流之後死。然夫發揮浮道。¶
宛若現觀。幽贊佛持。動符先軌。不圖述作之盛。而至於斯¶
乎。自非深起明門。亦無以臻於此耳。仰以今月月半。潔以¶
清齊。凡我法流。嘉茲日陳之影塔。宣布至言。人懷感歎。有¶
兼常節。是亦存沒之大事畢矣。人天之榮觀備矣。儻靈峯¶
可作。本地常存。必當流鑒遠緣。怡然動色。詎祇傳聲梵世。¶
以慶法輪之裔哉。僧徹等久席圓聞。寧窮智葉。載懷遺偈。¶
益戀初因。言荷末光。彌慙引曜。空思厚德。不知何以報之。¶
<pb:KR4h0168_NKFB_0914-17b>
唯應極力勉心。以存所務。儻一至之功可必。十方之助不¶
行。當迴此庶恩。以現祈花應耳。敬白。¶ 

* 智昇¶ 
:PROPERTIES:
:PERSID: QTWAUT2638
:END:

智昇。開元中崇福寺沙門。¶ 

** 開元釋教錄序¶ 
:PROPERTIES:
:TITID: QTWTIT18207
:PERSID: QTWAUT2638
:END:

夫目錄之興也。蓋所以別真偽。明是非。記人代之古今。標¶
卷部之多少。摭拾遺漏。刪夷胼贅。欲使正教綸理。金言有¶
緒。提綱舉要。歷然可觀也。但以法門幽邃。化網恢宏。前後¶
翻傳。年移代謝。屢經散滅。卷軸參差。復有異人。時增偽妄。¶ 

<pb:KR4h0168_NKFB_0914-18a>

致令混雜。難究蹤由。是以先德儒賢。製斯條錄。今其存者。¶
殆六七家。然猶未極根源。尚多疎闕。昇以庸淺。久事披尋。¶
參練異同。指陳臧否。成茲部帙。庶免乖違。幸諸哲人。俯共¶
詳覽。¶ 

* 釋具¶ 
:PROPERTIES:
:PERSID: QTWAUT2639
:END:

釋具。開元中大忍寺沙門。¶ 

** 大忍寺門樓碑¶ 
:PROPERTIES:
:TITID: QTWTIT18208
:PERSID: QTWAUT2639
:END:

唐開元十有八年。定之深澤大忍寺尼修巨靈分守。以威¶
<pb:KR4h0168_NKFB_0914-18b>
不若。惟窔與隩。復樓之(闕)拱於(闕十四字)參差竦(闕一字)以(闕二¶
字)垣巖廊於亦制立張皇前殿。以為一寺之表。此寺也。始¶
聞於晉魏。代歷於周隋。有舍利之感。無憂之跡。靈龕(闕一¶
字)闕然恒所嗟怏。今斯一舉。可謂盡美。夫其橚矗(闕二字)嵯¶
峨山峙。偃(闕一字)日月棲(闕一字)風煙(闕二字)微坐修檐。遏視數¶
百。若指諸掌。縱因遐觀。則左碧海而右青山。依違諸梵之¶
宮。俄不知川原井邑之所在。請循其(闕一字)正象之紀也。始¶
以經論成(闕一字)終以功福宅心。故建茲樓。用周所願。蓋式¶
資(闕一字)之不可以志也。則所以誓(闕一字)言護建寺綱列釋¶
合志存誠。於是閭閻豪首。無非悅服。大捨者卅有三。戮力¶
者五¶ 
<pb:KR4h0168_NKFB_0914-19a>
十。轉勸者百有八千餘室。同欲同貫。竭款効勤。終始一心¶
有死無二。凡社保婚聘之禮。牲幣之費。則歸之。所謂從闇¶
入明信異郡殊方。從善如流。元黃式競者。不可勝紀。八材¶
是購(闕二字)如雲茂績有孚職迺歸木石之攻也已陰判於¶
巖壤之間。收之果與度量合。椎輪既(闕一字)不勸而奔。推轂¶
排轅。其指可掬者萬數。先是深數丈。及茲可揭。力未其神¶
功也歟。天恩越自恒典。百足真務所以凝也(闕一字)就業(闕¶
一字)匪翔價善且不孤。恭惟大師以解脫之身。宅無漏之¶
界。猶不我遐棄。紫金其容。從悲願也。然則鴻濤沸於真乎。¶
<pb:KR4h0168_NKFB_0914-19b>
海且晏然。化惡云滅。乃今靈儀在殿。雖不(闕一字)於往來。而¶
神足潛遊。心每陪於履踐。則雰然作為紺宇。祇陁氏高尚¶
其事。不利黃金。以今而觀。有足係也。超忽時事。杳然刊諸。¶
峨峨茲樓。矯矯首出。萬構爭竦。橫雲造日。峻墄仰壂靈(闕¶
三字)擢擢金容魂態可悉超超自功可久。其利匪一。海嶽¶
灰揚。此焉終吉。刺史段公崇簡。動中權。言合道。德惟淳懿。¶
政不苛煩。故百姓安(闕一字)別駕符公子珪。長史迹佐理之¶
德。實難其人。司功李公真。縣令劉公遂昌。好寬厚之德行¶
和乃心茲樓故獲終吉。丞齊公賢。主簿樊公璆。尉張公懷。¶
尉張¶ 
<pb:KR4h0168_NKFB_0914-20a>
公仲良。前尉乘公璡。以道聯(下闕)¶ 

* 仁素¶ 
:PROPERTIES:
:PERSID: QTWAUT2640
:END:

仁素。開元時嵩岳閒居寺沙門。珪禪師弟子。¶ 

** 大唐嵩岳閒居寺故大德珪禪師塔記¶ 
:PROPERTIES:
:TITID: QTWTIT18209
:PERSID: QTWAUT2640
:END:

大師諱元珪。李氏。河南伊闕人也。上元二載。孝敬崩。度隸¶
寺焉。宿殖德本。無師自悟。及少林尊者開示大乘。諮稟至¶
道。晚年居龐塢阿蘭若。遠近縞素受道者。不復勝記。至開¶
元四年嵗次景辰秋八月甲辰朔十日癸丑。終於龐塢。春¶
秋七十有三。十三日景辰。權厝於寺北岡之東。至十一年¶
<pb:KR4h0168_NKFB_0914-20b>
嵗次癸亥秋七月。乃營塔於浮圖東嶺之左。大師味淨之¶
所。而庭柏存焉。癸巳晦。奉遷於塔。從僧儀也。弟子比邱僧¶
仁素等刊此貞石。以旌不朽。¶ 

* 嗣安¶ 
:PROPERTIES:
:PERSID: QTWAUT2641
:END:

嗣安。元宗時人。¶ 

** 謝賜天寶額狀¶ 
:PROPERTIES:
:TITID: QTWTIT18210
:PERSID: QTWAUT2641
:END:

右。臣會覺等言。臣聞皇天以平分四時。聖人以亭育萬物。¶
僧等何幸。頓沐殊私。但以王者封畿。乃稱鄠杜之邑。諸侯¶
近甸。是惟酆鎬之濱。頃者靈符發兆。聖號輝煥。百神慶答。¶ 

<pb:KR4h0168_NKFB_0914-21a>

萬國維新。不謂惠澤旁流。降仙毫之瑞札。宸慈下被。賜天¶
寶之嘉名。暜潤緇黃。齊霑寺觀。而魚龍起伏。來從日月之¶
宮。朿帛戔戔。更賁金繩之界。雙林戴色。紺苑增榮。臣等不¶
勝抃躍之至。¶ 

¶
