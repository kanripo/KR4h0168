#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_-1971-1-> 
#+PROPERTY: JUAN 0195
欽定全唐文卷一百九十五¶ 

<pb:NFKB_QTW_p0195-01a>
　楊炯(六)¶ 

** 大周明威將軍梁公神道碑¶ 
:PROPERTIES:
:TITID: QTWTIT04799
:PERSID: QTWAUT0267
:END:

葢聞君為元首。臣作股肱。或論道三槐。或折衝千里。至有¶
道存俎豆。藝總干戈。高視翰墨之英。獨布爪牙之旅。究青¶
編於學府。業有多聞。受黃石之兵符。筭無遺策。故得九功¶
咸敘。七德攸彰。文武不墜。公實兼美。公諱待賓。安定臨涇¶
人也。竦以英才遠邁。知州縣之徒勞。鴻以抗節遐征。覽帝¶
京而有作。由是五噫標興。播金石而騰徽。七貴承榮。綰銀¶
黃而謺茂。貞規盛烈。映史凝圖。粗紀詠歌。無俟詳確。高祖¶
<pb:NFKB_QTW_p0195-01b>
禦。後魏駙馬都尉侍中少保金紫光祿大夫揚州總管。贈¶
太尉。諡昭公。食邑三千戶。銀牓增輝。玉壺流渥。位隆三少。¶
化洽五胥。既而幽壠埋魂。終降槐庭之贈。高門納駟。式居¶
茅社之封。曾祖睿。宇文周駙馬都尉鄜秦二州總管光祿¶
大夫兵部尚書。隋益州總管蔣國公。贈司空。食邑三千戶。¶
白水時清。乳虎之謠行息。祿符垂翼。叩馬之諫必申。加以¶
主西序之㣥英。名高八座。導文翁之遺訓。學富三巴。茂先¶
榮級。忽光泉壤。漢祖寵章。永存帶礪。祖演。隋沙州刺史上¶ 
<pb:NFKB_QTW_p0195-02a>
柱國公。踐仲寧之餘躅。奸邪斂手。簽孝仁之遠蹤。㣥胡革¶
面。連州跨郡。邁陶氏之隆基。開國承家。掩張門之累葉。父¶
贊。隋左千牛備身驪山府上騎柱國。皇朝豐王府諮議雲¶
州司馬冀州長史蔣國公。襲良弓於簪笏。榮侍紫宮。翼雕¶
㦸於巖廊。肅趨丹地。西園坐讌。侶明月而飛文。北土行康。¶
望浮雲而展足。公漸潤膏腴。發靈川嶽。七年可識。抱梓而¶
呈才。千里見知。負騏驥而騁駿。靈臺遠鑒。與霜月而齊明。¶
智府宏深。共煙波而等曠。踐仁義於區域。白璧巳輕。許然¶
諾於樞機。黃金豈重。因心孝友。宜於自然。率志謙沖。得乎¶
<pb:NFKB_QTW_p0195-02b>
所性。不脂韋而求達。不詭計而自媒。被玉軸之文章。三冬¶
遽足。窮金壇之祕訣。百戰不孤。譽滿寰中。聲葢天下。而學¶
優將仕。允屬名家。欲昇鴻漸之姿。終佇鶴鳴之聞。以皇朝¶
麟德二年補左親衞。從資例也。屬金甲出戰。玉帳論兵。從¶
命文昌。問罪遼碣。公提戈赴海。投筆從燕。智者有謀。仁者¶
必勇。孤鋒直進。九種於是克清。匹馬橫行。三韓由其殄滅。¶
疇庸賞最。我有力焉。俯洽恩波。泛承勳級。即授上柱國。公¶
深慚位薄。命舛數奇。雖霑勒石之勳。未展披堅之效。嗟乎。¶
揚子雲之才藻。空疲執㦸。馬相如之文詞。猶勞武騎。今¶ 
<pb:NFKB_QTW_p0195-03a>
古同貫。夫復何言。既而從牒隨班。牽絲祇務。起家拜朝議¶
郎。永淳元年正月三十日。授伊州伊吾縣丞。非所好也。路¶
指金河。途連玉塞。塵沙共起。烽火相驚。秋草將腓。胡笳動¶
吹。寒膠欲折。虜騎騰雲。公佐佑多方。掌司攸寄。服叛懷遠。¶
擒奸擿伏。於是寇騎不敢窺邊。歌頌因滋溢境。曾未朞月。¶
政令大行。特簡帝心。超居不次。永淳二年二月四日。制授¶
昭節校尉。守右衞蒲州府佐果毅。仍令長上兼上陽洛城¶
等門供奉。公洞曉戎章。妙詳兵律。軍國是賴。戎幕允歸。由¶
是徼道長巡。嚴扃每奉。朝求夕警。不怠於風霜。善牧能防。¶
<pb:NFKB_QTW_p0195-03b>
更申於閑皁。其年十月七日。奉勅命於大內祥麟廏檢校¶
馬。公識高東野。職參西極。勵銜策則追風逐日。加剪拂則¶
絕電奔星。駃騠將駙騄齊衡。驥騮共騊駼伏櫪。於是龍媒¶
間出。麟友挺生。伯樂多謝於精微。日磾有慚於秣養。恩制¶
褒奬。又加崇秩。文明元年二月二十日。遷游擊將軍。仍依¶
舊長上。大周革命。兩儀開闢。爰覃作解之恩。式暢惟新之¶
典。勤勞夙著。休望允歸。拜職遷榮。實符僉議。天授元年九¶
月十六日。加威武將軍守左玉鈐衞翊善府折衝都尉。依¶
舊長上。封安定縣開國男。食邑三百戶。公祇奉王庭。職司¶ 
<pb:NFKB_QTW_p0195-04a>
兵衞。八屯由其增峻。五校於是克宣。翼翼兢心。積劬勞於¶
歲月。勤勤忠志。懷跼蹐於序時。憂能傷人。竟成沈疾。以長¶
壽二年正月六日。終於神都旌善里私第。春秋五十。惟公¶
弱不好弄。卓爾不㣥。九歲明詩。七齡通易。月初能對。即謝¶
黃童。日下相酬。還慚夫子。經耳不忘。歷口不遺。性沈深有¶
器度。能倜儻無拓落。尤重交友。雅愛林泉。月幌風襟。每吟¶
謠於牋綵。花新葉早。必賞會於琴樽。加以啼猿落鴈之奇。¶
鸞驚鳳翥之妙。瀉水懸河之辨。背碑覆局之精。標映前哲。¶
公實多敏。至孝過人。雍和絕俗。事父母則造次不違。友兄¶
<pb:NFKB_QTW_p0195-04b>
弟則溫柔必盡。既風樹興感。霜露躔悲。聿修之德惟新。欲¶
報之恩罔極。虔誠大象。宏誓小乘。廣樹慈仁。庶憑因果。月¶
抽官俸。日減私財。並入薰修。咸資檀施。故得雕檀之妙。俯¶
對禪龕。貝葉之文。式盈梵宇。粵以大周長壽二年歲次癸¶
巳二月辛酉朔二十四日甲申。遷窆於雍州藍田縣驪山¶
原舊塋。禮也。葬事之屬。一皆官給。鼓吹儀仗。送至墓所。墳¶
開白日。終留恨於滕城。禮被皇家。忽霑榮於霍隧。嗚乎哀¶
哉。嗣子左千牛去疑。哀纏泣柏。思結飱荼。仰庭禮而不追。¶
覩楹書而增慕。恐元穹倚杵。碧海成桑。敬勒堅貞。乃為銘¶ 
<pb:NFKB_QTW_p0195-05a>
曰。¶ 

大哉嬴國。遠矣少梁。與秦同祖。今則夏陽。爰暨伯翳。胙土¶
惟良。自茲厥後。人物克昌。逮乎漢朝。令望不巳。三世連輝。¶
七侯承祉。或顯或晦。有文有史。舄奕圭璋。芬芳蘭芷。少保¶
名揚。司空道泰。惟祖惟禰。蟬聯軒葢。挺生令則。在邦之最。¶
丱歲騰芳。髫年超靄。君號神童。晚稱英傑。佩仁服義。既明¶
且哲。七步立成。五行不輟。家惟萬卷。韋實三絕。詞高許下。¶
學富淹中。志惟謹潔。心亦沖融。溫淳植性。朗潤在躬。閨門¶
禮洽。朋友財通。思若雲飛。辯同河瀉。兼該小說。邕容大雅。¶
<pb:NFKB_QTW_p0195-05b>
武檀孫吳。文標董賈。樹下啼猿。封中試馬。且文且武。執㦸¶
登位。海隅不賓。命我偏帥。既陪勒石。還從飲至。輔翊百里。¶
褒昇佐貳。既總兵權。入司宮掖。徼道宵警。禁門曉闢。式重¶
其駿。載懷斯癖。我馬既良。我軍既雄。折衝千里。趨奉九重。¶
行承芝誥。坐啟茅封。恨深負米。榮暨擊鐘。爰持戒律。思答¶
慈容。將福有徵。謂仁必壽。如何淑德。遭此兇咎。孺慕崩心。¶
惸嫠縮首。夜泉扃閉。天長地久。¶ 

** 從弟去盈墓誌銘¶ 
:PROPERTIES:
:TITID: QTWTIT04800
:PERSID: QTWAUT0267
:END:

古者皇帝軒轅氏沒。帝嚳高辛氏作。幼而徇齊。長而敦敏。¶ 

<pb:NFKB_QTW_p0195-06a>

則天下之人用其教者百年。忠肅恭懿。宣慈惠和。則天下¶
之人謂之才者八子。赤烏流而白魚躍。有周武之興王。彤¶
弓一而盧矢千。有晉文之啟霸。雖隱公遜位。哀侯失國。而¶
文之昭也。武之穆也。司徒為五教之官。有社稷焉。有黎人¶
焉。丞相臨萬幾之職。崤函鼎盛。赫奕於朱輪。河洛台階。昭¶
彰於白玉。積善餘慶。信而有徵。國子進士楊去盈。字流謙。¶
宏農華陰人也。曾祖諱初。周大將軍。隋宗正卿常州刺史¶
順陽公。皇朝左光祿大夫華山郡開國公。食邑本鄉二千¶
<pb:NFKB_QTW_p0195-06b>
五百戶。唐虞之稷契。魏晉之裴王。晏嬰可以事百君。臯陶¶
為之謩九德。麾葢兵馬。人知牧伯之尊。名山大川。地積公¶
侯之氣。王考諱安。偽鄭王充遙授二十八將。封鄫國公。尋¶
謀歸順。為充所害。皇朝贈大將軍。旌忠烈也。陶謙雅尚。祖¶
逖雄心。會天子之蒙塵。見諸侯之釋位。雖陳平去就。潛懷¶
仗劒之謀。而石勒兇殘。遂及推牆之禍。父某。潤州句容遂¶
州長江二縣令朝散大夫行鄧州司馬。文武兼備。清明在¶
躬。人無間言。位不充量。四方取則。孔宣父之踐中都。百里¶
非才。龎士元之登別駕。若夫庭生玉樹。身帶金鐶。有衞玠¶
之風神。有張良之容貌。蔣琬之譏盛允。責在司空。陳蕃之¶ 
<pb:NFKB_QTW_p0195-07a>
對薛勤。志清天下。觀其昏定晨省。立身揚名。怪草蔚其休¶
徵。神魚會其冥感。莊公獨歎。聞潁叔之純深。有道相推。見¶
茅容之盡禮。則閨門雍穆。以孝聞也。輔仁會友。合志同方。¶
晏平仲之善交。鮑叔牙之知我。張堪死日。妻子唯託於朱¶
暉。劉惔生平。風月每思於元度。則朋友之德。若蘭芬也。朱¶
穆好學。終日忘餐。譙周研精。欣然獨笑。張華四海之內。若¶
指諸掌。班固百家之言。無不窮究。鈎深致遠。悅邱墳也。八¶
音繁會。五色章明。動天地而感鬼神。序人倫而成孝敬。陽¶
臺並作。楚襄王賜雲夢之田。上林同時。漢武帝給尚書之¶
<pb:NFKB_QTW_p0195-07b>
筆。則瓊敷玉藻。未足多也。自攝齊東序。撰杖西膠。唯宰我¶
之能言。貴顏回之有德。成如麟角。道尊於璧水之前。翼若¶
鴻毛。俯拾於金門之下。方將咫尺宣室。扈從明庭。申賈誼¶
之忠讜。盡揚雄之規諫。豫章七載。擢修幹而聳長條。有鳥¶
三年。搏積風而運滄海。豈期數有迍否。天無皂白。苗而不¶
秀。秀而不實。葢有是夫。古人有言。沒而不朽者。此之謂也。¶
春秋二十有六。以上元三年五月二十二日。歿於京師勝¶
業里。嗚乎哀哉。至儀鳳四年十二月二日。歸葬於華陰之¶
某原。不忘本也。山河鬱鬱。松柏蒼蒼。骨肉閉兮歸后土。魂¶ 
<pb:NFKB_QTW_p0195-08a>
魄遊兮思故鄉。三荊搖落。五都悲涼。痛門戶之無主。悼人¶
琴之兩忘。嗚乎哀哉。銘曰。¶ 

高掌遠蹠。濁涇清渭。天子諸侯。司空太尉。星辰鼓舞。山澤¶
通氣。道在者尊。德成為貴。賈家三虎。偉節最怒。荀氏八龍。¶
慈明無雙。劒光沖斗。璧氣浮江。據於道德。聞於家邦。子之¶
承親。溫席扇枕。子之友悌。同輿共寢。朝歌不入。盜泉不飲。¶
垂露崩雲。繁紘縟錦。明經太學。射策鴻都。揚名天子。高揖¶
司徒。鱗翮將運。波濤不虞。子之喪也。良可悲夫。瞻望不及。¶
佇立以泣。唯見黃埃。心傷以摧。躑躅兮徘徊。嗚乎兮哀哉。¶
<pb:NFKB_QTW_p0195-08b>
長夜漫漫何時旦。魂兮魂兮歸去來。¶ 

** 從弟去溢墓誌銘¶ 
:PROPERTIES:
:TITID: QTWTIT04801
:PERSID: QTWAUT0267
:END:

處士宏農楊去溢。年二十。即華山公之曾孫。大將軍之孫。¶
朝散大夫鄧州司馬之第四子也。維岳有五。有華山之金¶
石焉。山阜相屬。含谿懷谷。所以鎮其南也。維瀆有四。有河¶
宗之玉璧焉。波瀾汨起。洄洑萬里。所以經其北也。言其土¶
地。則巨靈之高掌遠蹠。作西漢之城池。敘其衣冠。則太尉¶
之四代五公。為東京之柱國。然後積勳累德。枝分葉散。大¶
君有命。臨夏日之壇場。天子動容。聽秋風之金鼓。是以熊¶ 
<pb:NFKB_QTW_p0195-09a>
羆入兆。羔鴈成㣥。黃憲之名。聞於海內。陳蕃之志。掃於天¶
下。㣥童忽聚。逢苦李而懸知。賓客相過。問楊梅而即對。善¶
父母為孝。善兄弟為友。居家可移之道也。利者義之和。貞¶
者事之幹。元亨日新之德也。若夫羽陵遺策。汲冡殘書。倚¶
相之八索九邱。張華之千門萬戶。莫不山藏海納。學無所¶
遺。至如白雪迴光。清風度曲。崔亭伯真龍之氣。揚子雲吐¶
鳳之才。莫不玉振金聲。筆有餘力。遠心天授。高興生知。盡¶
江海之良圖。得煙霞之祕筭。貞不絕俗。從容於名教之場。¶
道由人宏。坐臥於羲皇之代。於時朝廷之上。山林之下。英¶
<pb:NFKB_QTW_p0195-09b>
儒贍聞之士。洪筆麗藻之客。希末光而影集。聽餘聲而響¶
和者。猶藩籬之望天地。鱗介之宗龜龍也。嗟乎。陰陽為道。¶
大道無亭毒之心。禍福唯人。聖人有抑揚之教。智焉而斃。¶
仁焉而終。今也則兦。歎顏回之短命。死而可作。冀隨會之¶
同歸。文不在茲乎。天之將喪也。以某年某月某日。終於某¶
所。越儀鳳四年十月二日。歸葬於華陰之某原。林野彌望。¶
關山寥廓。樵童牧䜿。孟嘗君之池臺。一去千年。丁令威之¶
城郭。悲纏於魯衞。痛深於花萼。姜肱沒齒。無因共被之歡。¶
鍾毓生年。無復同車之樂。嗚乎哀哉。銘曰。¶ 

<pb:NFKB_QTW_p0195-10a>

叔虞建國。天錫之唐。伯僑受氏。食采於楊。五侯簪黻。四代¶
軒裳。有德有行。如圭如璋。乃生男子。初寢之牀。從公小大。¶
辨日炎涼。天下之寶。邦家之光。神鋒太峻。旗鼓相當。事親¶
以禮。左右無方。交朋以信。芝蘭有芳。文犀健筆。白鳳雕章。¶
鵬鷃齊致。江湖兩忘。謂天輔德。則惟其常。殲我吉士。於何¶
不傷。關山搖落。洲渚蒼茫。黃塵匝地。白露成霜。左右刮骨。¶
親賓斷腸。摧殘玉樹。埋沒金鄉。交交黃鳥。爰集於桑。命不¶
可續。人之云兦。¶ 
¶
<pb:NFKB_QTW_p0195-10b>

** 從甥梁錡墓誌銘¶ 
:PROPERTIES:
:TITID: QTWTIT04802
:PERSID: QTWAUT0267
:END:

故右衞率府翊衞安定梁錡。年二十有八。以上元三年秋¶
八月某日。終於某所。圖其景宿。天有大梁之星。辨其物土。¶
地有大梁之物。考其衣冠。人有大梁之姓。綜乾坤而列位。¶
兼水木而成文。業耕織而樂琴書。有梁鴻之雅尚。生封侯¶
而死廟食。有梁竦之雄圖。西山求白鹿之仙。東海受黃蛇¶
之寶。曾祖某。光祿大夫開府儀同三司驃騎將軍清河太¶
守右衞大將軍同州刺史上柱國。郡守旁通於月建。儀同¶
上法於太階。光祿大夫下大夫之職。驃騎將軍大將軍之¶
比。祖其。河南澠池令鄭州司功參軍事冀州蒲州二府司¶ 
<pb:NFKB_QTW_p0195-11a>
馬朝散大夫紀王府司馬襄州同州二長史。仲由宰邑。蕭¶
何主吏。桓溫之徵謝奕。暫為司馬之官。周景之禮陳蕃。仍¶
降題輿之命。考某。國子學生霍王府參軍幷州大都督府¶
兵曹揚州大都督府錄事參軍。仲尼閑居。曰參不敏。天子¶
命我。參卿軍事。張常山之福應。直保金鈎。謝太傅之閨門。¶
唯生玉樹。所以圓光折水。真氣衝天。孩笑之時。見之者知¶
其孝友。能言之際。聽之者許其聰明。審清河管輅之天文。¶
對江夏黃童之日蝕。揮其勁翮。則鳳凰飛鳴於赤山。整其¶
蘭䈥。則駿馬騰驤於綠地。若夫龍神負卦。瑞雀銜書。安釐¶
<pb:NFKB_QTW_p0195-11b>
王汲冡之文。穆天子羽陵之籍。莫不因條報葉。望表知裏。¶
鄭元殫見。覽萬卷之八千。班固洽聞。涉五經之四部。至如¶
琱弧夜月。䈥角三材。鐵劒秋霜。煙雲五色。莫不推之以智¶
勇。成之以揖讓。歷諸侯而說劒。直之無前。引司馬而操弓。¶
觀者如堵。可謂多才天縱。盛德日新。曼倩不讓於詩書。翁¶
歸兼強於文武。由是交道遂廣。聲名益振。朱家大俠。滕公¶
有然諾之言。劇孟過人。袁盎有逢迎之禮。及其從微至著。¶
資父事君。藉丹書之勳業。參黑衣之行伍。神宮海外。瞻鏤¶
牓於明山。太室雲端。聽仙簧於洛水。翊駕馳道。周廬甲觀。¶ 

<pb:NFKB_QTW_p0195-12a>

方當奉詞出使。萬里行封。受命忘身。三軍拜將。豈期年歲¶
朝露。浮生過隙。漢逸人之雅操。命也如何。魯司寇之知言。¶
苖而不秀。嗚乎哀哉。望吾子者。空懷倚閭之歎。嗟予弟者。¶
獨有兦琴之悲。從日月於龜謀。考圖書於馬鬣。越以儀鳳¶
三年春二月某日甲子。葬於某所。悲夫。吾見其進。由來孔¶
李之家。吾謂之甥。實曰何劉之族。陽元既歿。瞻舊宅而無¶
成。康伯不存。對元言而誰與。銘曰。¶ 

山河帶礪。金木精靈。磊磊千丈。森森五兵。騑驂西掖。出入¶
<pb:NFKB_QTW_p0195-12b>
東明。人壽無幾。皇天不平。碑留郭泰。挽送田橫。終寂寥於¶
相宅。空嗟歎於佳城。¶ 

** 隰州縣令李公墓誌銘¶ 
:PROPERTIES:
:TITID: QTWTIT04803
:PERSID: QTWAUT0267
:END:

公諱嘉。字大善。隴西成紀人也。趙郡太守雍州大中正上¶
開府永康公之孫。幽州都督鎮軍大將軍上柱國丹陽公¶
之子。重華以文明允塞。謨九德於臯陶。仲尼以恭儉溫良。¶
繙六經於柱史。將軍李牧。人主願其同時。河尹李膺。天下¶
思其執御。况乎衣冠代美。祖考家聲。占於日月。為宗周之¶
姬姓。誓以山河。則炎漢之劉氏。公門承將相。地積英靈。望¶
之儼然。橫斷山而鬱起。聽其言也。注懸河而不竭。玉則秦¶ 
<pb:NFKB_QTW_p0195-13a>
王所見。天照白虹。劒則殷帝所傳。星浮紫氣。假使蔡中郎¶
之博學。郭有道之人倫。何嘗不迎王粲而倒屣。為茅容而¶
下拜。起家為太子左千衞。以調升也。按河圖於玉版。震一¶
索而為長男。考天象於銅渾。心前星而為太子。直城霞遶。¶
曲障雲平。出入青牓之門。周旋黑衣之列。稍遷越王府戶¶
曹參軍。越之建國也。地居南斗之躔。王之受封也。禮極東¶
門之拜。郕霍所以隆懿親。共和所以資明德。一言而干楚¶
后。即從雲夢之畋。三見而說趙王。仍襲上卿之印。又遷隰¶
州令。川原爽塏。風俗和平。晉獻公之嗣。夷吾是邑。代恭王¶
<pb:NFKB_QTW_p0195-13b>
之子。郢容為侯。陽泉依六壁之城。孟津合三溪之水。公以¶
輜車就列。墨綬當官。有蠶績於郕人。用牛刀於魯邑。市鄽¶
無競。不假鞭絲。學校方興。唯聞擊石。諸侯取其軌則。四海¶
瞻其儀表。為杜陵之男子。誰繼後曹。蔑鄉里之小人。願辭¶
彭澤。於是退歸初服。就養私門。戲嬰兒於階下。扶老生於¶
井上。尋丁外艱。哀毀踰制。加人一等。俯就三年。服闋。襲封¶
丹陽公。勳上騎都尉。公以安車禮盛。賜杖年高。被服先王¶
之道。優游太平之化。左琴右書。謀孫翼子。居常飽德。不言¶
何氏之萬錢。直置當仁。豈特于公之駟馬。清風可賞。必有¶ 
<pb:NFKB_QTW_p0195-14a>
鸞鳳相期。白雪時遊。多以神仙見屬。義形於金石。節貫於¶
松筠。西山五日之朝。將化羽而生翼。北海明年之驗。便展¶
辰而至巳。以永淳元年八月二十一日。終於京師道政里¶
之私第。享年七十二。嗚乎哀哉。長子隨州光化縣令守節¶
等。哀纏弔鶴。痛結鄰人。孝之始也。則身體髮膚。所以全其¶
性。孝之終也。則衣裳棺槨。所以成其禮。天高八萬。想京兆¶
而何從。地闊三阡。對佳城而有恨。越宏道二年歲次甲申¶
正月甲申朔二十六日巳酉。陪葬於昭陵東南之平原。炯¶
樗櫟庸材。缾筲小器。仰惟先友。叨雅契於金環。俯逮嘉姻。¶
<pb:NFKB_QTW_p0195-14b>
荷深知於玉潤。南容有道。僅聞將聖之言。東武建塋。俄述¶
安仁之賦。嗚乎哀哉。乃作銘曰。¶ 

爰初帝子。堯之大理。降及真人。國之柱史。衣冠百代。慶靈¶
千祀。吉兆占熊。嘉名贈鯉。聿修厥德。必復其始。大孝因心。¶
至仁由巳。肅成門內。章華宮裏。父任為郎。學優則仕。陽山¶
之曲。蜀江之涘。月旦乘鳧。田間狎雉。其心若鏡。其直如矢。¶
亟改炎涼。罷歸桑梓。象賢舊國。安車暮齒。忽愴池臺。俄悲¶
生死。郭門一望。郊煙四起。夫復何言。平生巳矣。¶ 

** 常州刺史伯父東平楊公墓誌銘¶ 
:PROPERTIES:
:TITID: QTWTIT04804
:PERSID: QTWAUT0267
:END:

<pb:NFKB_QTW_p0195-15a>

楊氏之先。其來尚矣。在皇為皇軒。在帝為帝嚳。在王為周¶
武。在霸為晉文。此之謂不朽。西京為丞相。東漢為司徒。魏¶
室為九卿。晉朝為八座。此之謂世祿。公諱德裔。宏農華陰¶
人也。即常州刺史華山公之元孫。左衞將軍武安公之長¶
子。生而岐嶷。代不乏賢。事親以孝聞。在鄉黨恂恂如也。始¶
以父任為太子左千牛備身。轉秀容華亭福昌雒四縣令。¶
詔封東平公。策勳上柱國。是時也。天子仄席求賢。勵精為¶
化。以公屈臨小縣。焉用牛刀。處治中別駕之任。方展其驥¶
<pb:NFKB_QTW_p0195-15b>
足耳。擢拜潁州幽州二司馬。寬以濟猛。嚴而不殘。每行縣¶
錄囚徒。其所平反者十八九。詔徵尚書郎御史中丞。謇謇¶
諒直。有王臣之節。尋以公事去官。復拜饒州括州越州都¶
督府三州長史。在會稽引陂水溉田數千頃。人獲其利。於¶
今稱之焉。遷棣曹恒常四州刺史。歷政清白。為當時所重。¶
於是覽先賢之言。知止足之分。罷歸初服。告老私庭。乃率¶
㣥從子弟。營別業於宜神鄉之望仙里。其制宅也。宗廟為¶
先。廏庫為次。居室為後。喟然而言曰。古人所謂歌於斯哭¶
於斯聚國族於斯者。吾知之矣。維文明元年夏四月某日。¶
薨於正寢。春秋八十有五。嗚乎哀哉。公簡貴不交流俗。非¶ 
<pb:NFKB_QTW_p0195-16a>
禮不動。非禮不行。望之儼然。聽其言也厲。博觀史籍。不學¶
書生尋章摘句而巳。至於臺閣舊事。法令科條。莫不成誦¶
在心。若指諸掌。几為尚書郎二年。御史中丞滿歲。宰人者¶
四縣。上佐及專城者九州。盛德形容。被於謌詠。門生故吏。¶
遍於天下。永淳二年。輿駕幸東都。召見公於金城。頓訪以¶
得失。公採摭㣥言。悉心以對。高宗嗟歎者良久。賜几杖粟¶
帛。鄉里榮之。一子令珍。早兦。朝夕溫凊者四女。公慨然有¶
喪明之痛。因不豫。彌留遺命。以弟之子神毅為後。越垂拱¶
元年春二月某日。與夫人隴西李氏合葬於某原。禮也。遠¶
<pb:NFKB_QTW_p0195-16b>
近會葬千餘人。操筆而為誄者以百數。嗚乎哀哉。其銘曰。¶
巖巖華山。峻及於天。上侵神氣。下固窮泉。夫惟積德。生我¶
大賢。(其一)滔滔河水。中國之紀。派別九都。經營萬里。夫惟積¶
潤。生我君子。(其二)惟忻之城。惟華之亭。宜陽之地。益部之星。¶
公為其宰。不殞其名。(其三)汝陰之國。薊門之北。陂水朝黃。燕¶
雲夜黑。公為其佐。日宣其德。(其四)入踐郎官。含香握蘭。來居¶
白室。直繩明筆。潘子一除。士師三黜。(其五)邑號鄱陽。山名括¶
蒼。東南之美。吳會之鄉。展其驥足。實賴王祥。(其六)四州之大。¶
是稱都會。千里之榮。即分麾葢。言旋舊國。保茲耆艾。(其七)生¶ 
<pb:NFKB_QTW_p0195-17a>
為貴臣。死為貴神。陰堂是夜。古木非春。鄧攸無子。天道何¶
親。(其八)¶ 

** 杜袁州墓誌銘¶ 
:PROPERTIES:
:TITID: QTWTIT04805
:PERSID: QTWAUT0267
:END:

公諱某。字某。京兆杜陵人也。高辛之撫教萬方。堯帝之平¶
章百姓。傳稱聖人之後。易曰積善之家。在夏為御龍。在周¶
為唐杜。三王以降。百代可知。車服出於南陽。衣冠襲於京¶
兆。曾祖榮業。後魏秦州別駕。祖良。宇文朝復州長史。父舉。¶
唐易州司兵參軍事。事端履道。操矢安貞。厚於天爵。薄於¶
人位。闕里之庭。學夫詩禮。太邱之門。執其羔鴈。公孝慈而¶
<pb:NFKB_QTW_p0195-17b>
敬。威莊而安。狎貫義方。周覽典籍。服其服。則文之以君子¶
之容。遂其辭。則實之以君子之德。起家左翊衞。選授貝州¶
司倉參軍事。出自中禁。在於外臺。謹其葢藏。實其倉庾。尋¶
遷蓬州咸安許州長社洛州洛陽三縣令。地方百里。官歷¶
三城。言非法度。不出於口。行非公道。不萌於心。令不肅而¶
威宣。教不舒而德洽。轉虢州司馬。制授朝散大夫婺州司¶
馬。又遷蘇州長史。加中散大夫。鸞鳳不棲於枳。鷰雀不集¶
於梧桐。宜得其材。非公莫可。我大周誕受萬國。寵綏四方。¶
建官惟賢。垂拱而理。乃命公為朝議大夫使持節袁州¶ 
<pb:NFKB_QTW_p0195-18a>
諸軍事守袁州刺史。天王之使。列國之君。發其德音。而勸¶
不用賞。正其顏色。而禁不用刑。德成而位尊。名遂而身退。¶
乞骸告老。謝病言歸。以某年月日。終於淮海之館。春秋七¶
十有七。嗚乎哀哉。夫人太原王氏。魏驃騎大將軍新昌公¶
平之曾孫。唐蜀王府典軍上柱國志隆之女也。纂承洪烈。¶
嗣續徽音。中外柔嘉。小大懷睦。夫人之化。國風美於鵲巢。¶
寶劒之沈。夜氣衝於牛斗。享年四十八。嗚乎。咸亨二年某¶
月日。終於長社之官第。維天授三年春二月。合祔杜陵之¶
平原。禮也。王人弔祭。儀仗官給。長子某官等。毀形於骨。痛¶
<pb:NFKB_QTW_p0195-18b>
貫於心。父母哀哀。昊天莫報。佳城鬱鬱。白日何年。願述餘¶
風。式銘幽壤。其銘曰。¶ 

鳳凰鳴矣。于彼高岡。顯允君子。邦家之光。猗歟令德。秀於¶
閨房。歲云暮矣。池樹荒涼。死則同穴。如何彼蒼。¶ 

¶
