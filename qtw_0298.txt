#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0297-25a> 
#+PROPERTY: JUAN 0298
欽定全唐文卷二百九十八¶ 

<pb:NFKB_QTW_p0298-01a>

* 王晙¶ 
:PROPERTIES:
:PERSID: QTWAUT0520
:END:

晙。滄州景城人。徙家洛陽。弱冠明經擢第。景龍末充朔方¶
軍副大總管兼安北大都護隴右㣥牧使。開元十年拜太¶
子詹事。累封中山郡公。十一年同中書門下三品。充朔方¶
軍節度大使。二十年卒。年七十餘。贈尚書左丞相。諡曰忠¶
烈。¶ 

** 賀拜南郊表¶ 
:PROPERTIES:
:TITID: QTWTIT06559
:PERSID: QTWAUT0520
:END:

臣晙言。臣聞鴻勳大猷。必崇昭饗。至德廣運。莫先郊禋。伏¶
<pb:NFKB_QTW_p0298-01b>
惟陛下紹皇開圖。纂聖興業。舉昭祀之典。尊嚴配之儀。伏¶
以長至陽升。用書雲物。元穹有事。祐福無窮。畿嶽會同。卉¶
木咸悅。臣獨擐甲朔野。履冰(一作理兵)河外。不獲躬陪玉(一作¶
大)輅。預奉圜壇。屏營塞垣。抃躍何巳。無任翹翹鳬藻之至。¶ 

** 賀拜南郊表¶ 
:PROPERTIES:
:TITID: QTWTIT06560
:PERSID: QTWAUT0520
:END:

臣某言。臣伏承陛下親拜南郊。恭禋上帝。竭孝誠於殷薦。¶
示彞訓於兆人。寰海無虞。元穹啟祐。百靈効職。九服駿奔。¶
燔燎洞合於神光。日月共禎於瑞色。乾坤交泰。動植歡榮。¶
臣限以守職在藩。不獲趨陪大禮。無任慶躍屏營之至。¶ 

<pb:NFKB_QTW_p0298-02a>

** 賀饗太廟拜南郊表¶ 
:PROPERTIES:
:TITID: QTWTIT06561
:PERSID: QTWAUT0520
:END:

臣某言。臣得度支鹽鐵轉運副使戶部侍郎潘孟陽狀報。¶
伏承皇帝陛下以來年正月四日謁元元宮。五日饗太廟。¶
六日拜南郊。制命施行。中外慶抃。臣某誠歡誠抃頓首頓¶
首。臣聞四氣首時。履端為貴。六經重祭。報本是先。伏惟皇¶
帝陛下光啟睿圖。纂承寶歷。功格宇宙。德冠勳華。以建寅¶
之吉辰。備用辛之大禮。祗事宮(一作宗)廟。克禋烈祖之嚴。對¶
越天地。聿修孝孫之敬。萬靈從祀以肸蠁。四夷率職而駿¶
<pb:NFKB_QTW_p0298-02b>
奔。樂奏九成。神降百福。臣幸逢昌運。外守藩條。不及侍蒼¶
輅之後塵。仰泰壇之盛典。心馳魏闕。目極漢儀。踴躍海隅。¶
倍萬恆品。¶ 

** 謝追赴大禮表¶ 
:PROPERTIES:
:TITID: QTWTIT06562
:PERSID: QTWAUT0520
:END:

臣晙言。直省王容至。伏奉恩敕。朔方無事。且赴大禮者。臣¶
肅承寵命。喜躍交并。臣某中謝。臣實不才。累承恩奬。入參¶
喉舌。叨居國相之榮。出總旌麾。謬忝元戎之寄。常願俯陳¶
螢爝。寧有益於曦舒。思竭涓塵。何以裨於海岳。每憂折鼎¶
負乘。碎首糜軀。何階答於照臨。撫已增於悚息。伏以禋宗¶
大享。禮備郊天。特垂綸綍之私。聽同玉帛之會。馳心輦蹕。¶ 

<pb:NFKB_QTW_p0298-03a>

不遑俟駕。跼影塞垣。迫於遵守。以慶以懼。戰汗兼深。今長¶
河始冰。大漠初雪。邊亭有賊。今正其時。事不可期。兵難預¶
度。倘驚塵忽起。禍出不虞。臣進不之京。退不及事。微軀塞¶
責。無益於軍。誠願陪扈屬車。仰望雲漢。顧惟軍旅之重。正¶
當預備之辰。不敢釋此嚴防。馳赴恩命。惟當利兵訓卒。息¶
烽候於三邊。耀武懷荒。宣皇威於萬里。無任悚荷屏營之¶
至。¶ 

** 請移突厥降人於南中安置䟽¶ 
:PROPERTIES:
:TITID: QTWTIT06563
:PERSID: QTWAUT0520
:END:
¶
<pb:NFKB_QTW_p0298-03b>

突厥時屬亂離。所以塞降附。其與部落。非有讎嫌。情異北¶
風。理固明矣。養成其釁。雖悔何追。今者河曲之中。安置降¶
虜。此輩生梗。實難處置。日月漸久。姦詐逾深。窺邊間隙。必¶
為患難。今有降者部落。不受軍州進止。輒動兵馬。屢有傷¶
殺。詢問勝州左側。被損五百餘人。私置烽鋪。潛為抗拒。公¶
私行李。頗實危懼。北虜如或南牧。降戶必與連衡。臣問沒¶
蕃歸人云。却逃者甚衆。南北信使。委曲通傳。此輩降人。翻¶
成細作。儻收合餘燼。來逼軍州。虜騎憑陵。胡兵應接。表裏¶
有敵。進退無援。雖復韓彭之勇。孫吳之策。令其制勝。其可¶
必乎。望至秋冬之際。令朔方軍盛陳兵馬。告其禍福。啗¶ 
<pb:NFKB_QTW_p0298-04a>
以繒帛之利。示以麋鹿之饒。說其魚米之鄉。陳其畜牧之¶
地。並分配淮南河南寬鄉安置。仍給程糧。送至配所。雖復¶
一時勞弊。必得久長安穩。二十年外。漸染淳風。持以銳兵。¶
皆為勁卒。若以北狄降者。不可南中安置。則高麗俘虜。置¶
之沙漠之曲。西域編甿。散在青徐之右。唯利是視。務安疆¶
場。何獨降胡。不可移徙。近者在邊將士。爰及安蕃使人。多¶
作諛辭。不為實對。或言北虜破滅。或言降戶安靜。志欲自¶
言功效。非有以徇邦家。伏願察斯利口。行茲遠慮。邊荒清¶
晏。黎元幸甚。臣料留住之議。謀者云遵故事。必言降戶之¶
<pb:NFKB_QTW_p0298-04b>
輩。舊置河曲之中。昔年既得康寧。今日還應穩便。但時異¶
事變。先典攸傳。往者頡利破[:#AS-FDA1:●]。邊境寧謐。降戶之輩。無復¶
他心。所以多歷歲年。此類皆無動靜。今虜見未破滅。降戶¶
私使往來。或畏北虜之威。或懷北虜之惠。又是北虜戚屬。¶
夫豈不識親疏。將比昔年。安可同日。臣料其中。頗有三策。¶
若盛陳兵馬。散令分配。內獲精兵之實。外祛黠虜之謀。蹔¶
勞永安。此上策也。若多屯士卒。廣為備擬。亭障之地。蕃漢¶
相參。費甚人勞。此下策也。若置之朔塞。任之來往。通傳信¶
息。結成禍胎。此無策也。伏願察斯三者。詳其善惡。利害之¶ 
<pb:NFKB_QTW_p0298-05a>
狀。長短可尋。縱因遷移。或致逃叛。但有移得之者。即是今¶
日良圖。留待河冰。恐即有變。臣蒙天澤。叨居重鎮。逆耳利¶
行。敢不盡言。¶ 

* 吳兢¶ 
:PROPERTIES:
:PERSID: QTWAUT0521
:END:

兢。汴州浚儀人。以史才薦拜右拾遺內供奉直史館。開元¶
中拜諫議大夫兼修文館學士。歷台洪饒蘄四州刺史。加¶
銀青光祿大夫。封長垣縣子。天寶初入為恆王傅。八年卒。¶
年八十餘。¶ 

** 乞典郡表¶ 
:PROPERTIES:
:TITID: QTWTIT06564
:PERSID: QTWAUT0521
:END:
¶
<pb:NFKB_QTW_p0298-05b>

臣自掌史東觀。十有七年。歲序徒淹。勤勞莫著。不能勒成¶
大典。垂誡將來。顧省微躬。久妨賢路。乞罷今職。別就他官。¶
至於理人之政。在兢尤所詳曉。望令試典一郡。刺舉外臺。¶
必當效績循良。不負朝寄。又兢父致仕巳來。俸料斯絕。所¶
冀祿秩稍厚。甘脆有資。烏鳥之誠。幸垂矜察。¶ 

** 讓奪禮表¶ 
:PROPERTIES:
:TITID: QTWTIT06565
:PERSID: QTWAUT0521
:END:

草土臣兢言。伏奉去年八月十日恩敕。追臣赴京。起復尚¶
書水部郎中。依舊兼判刑部郎中知國史事。聞命驚號。心¶
手無措。臣兢中謝。臣行負幽明。禍延所怙。銜哀茹血。五情¶ 
<pb:NFKB_QTW_p0298-06a>
崩潰。卜隣之訓。永慕不追。陟岵之感。窮寃已及。但心同木¶
石。未能自死。豈悟皇明。旋加辟命。且臣聞在家稱孝。居國¶
必忠。苟違斯理。實虧禮教。焉有躬嬰荼毒。而跡忝南史。首¶
伏苫廬。而名叨東觀。將何以發揮帝典。褎貶人倫。定一代¶
之是非。為百王之準的。臣不敢遠喻前古。廣飾浮辭。自近¶
歲以來起復者。則有御史大夫解琬黃門侍郎張說工部¶
侍郎蘇頲。皆訴哀陳。特蒙矜遂。此實成例。竊敢庶幾。伏願¶
陛下敦孝理之風。全通喪之典。追收綸渙。俯納懇誠。許其¶
畢疚私庭。終服凶次。獲申負土之禮。用展攀栢之悲。則雖¶
<pb:NFKB_QTW_p0298-06b>
死之年。猶生之日。無任荒迫之至。謹遣臣大學生終奉表¶
陳乞以聞。¶ 

** 第二表¶ 
:PROPERTIES:
:TITID: QTWTIT06566
:PERSID: QTWAUT0521
:END:

草土臣兢言。頻表乞哀。誠辭已罄。未蒙矜亮。獎喻彌切。鞠¶
躬周章。倍增號震。臣聞自昔墨縗。本因兵革。權宜變禮。不¶
為文儒。後來浮薄。罕存喪紀。事匪軍容。亦從權奪。陛下休¶
明撫運。景業惟新。伏望革近代之澆漓。復先王之至德。況¶
史官之任。為代準的。若苟虧情理。輒徇恩榮。靦目強顏。操¶
書事。適足玷聖朝之孝理。何以樹終古之風聲。特乞天¶ 
<pb:NFKB_QTW_p0298-07a>
慈。少加矜察。使畢情苫。少申悲露。則天地之恩。實為至厚。¶
臣子之道。幸此克全。無任懇迫之至。謹詣朝堂路左奉表¶
乞哀以聞。¶ 

** 第三表¶ 
:PROPERTIES:
:TITID: QTWTIT06567
:PERSID: QTWAUT0521
:END:

草土臣兢言。臣去秋九月一日冒死哀訴。冀得終服私門。¶
天睠猶邈。未垂哀察。跼影窮號。罔知自寘。又奉十一月二¶
日敕。史館要才。須從權奪。宜令州縣敦諭發遣者。伏對崩¶
號。觸緒屠裂。臣某中謝。臣孝虧誠感。奄遘憫凶。瀝膽銜荼。¶
崩心茹棘。尪骸殘喘。豈冀生全。天澤曲私。屢加奪命。令居¶
<pb:NFKB_QTW_p0298-07b>
史閣。是掌記言。臣昔忝此官。十有餘載。才輕寄重。答效無¶
施。未能褎貶有章。使人倫知勸。典謩大訓。與日月俱懸。即¶
微臣平日。其曠職如此。今心形隕越。荒疾失圖。寧可重處¶
南董之司。頻叨班馬之列。實貽貪祿之咎。更招廢禮之辜。¶
顧視等夷。何施面目。且三年之制。貴賤同遵。四時之悲。几¶
筵是託。乞歸身苫。趨侍松塋。既不負素心。亦不玷皇化。干¶
黷已屢。伏待刑書。無任崩迫之至。謹詣朝堂路左奉表乞¶
哀以聞。¶ 

** 為桓侍郎讓侍中表¶ 
:PROPERTIES:
:TITID: QTWTIT06568
:PERSID: QTWAUT0521
:END:

<pb:NFKB_QTW_p0298-08a>

臣彥範言。伏奉恩制。除臣侍中。光大之命。忽降望表。顛越¶
之懼。頓積心涯。臣某聞君子樹功。心在利物。義夫建策。口¶
不言賞。故田疇以責塞為(闕十六字)趾達於閭里筮仕本祈於¶
州縣。屬天道貞觀。功能咸錄。曾未一紀。殆將十遷。二入憲¶
司。莫禁奸宄。再升會府。寧裨準繩。掌棘木之刑。訟聲詎弭。¶
受羽林之寄。軍容未肅。循省知懼。寢興弗遑。頃逆豎等潛¶
搆禍端。竊窺神器。外結凶黨。陰懷密圖。則天大聖皇帝天¶
縱睿明。察之於將兆。陛下性命神武。擒之於發機。臣職統¶
<pb:NFKB_QTW_p0298-08b>
士卒。受命梟斬。此宗社之福也。陛下之明也。臣何力之有¶
焉。金紫佩腰。已虧於曩節。貂蟬冠首。胡顏於後命。不出旬¶
朔。頓越等倫。臣知不可。物議誰塞。臣又聞暴進者罹咎。知¶
止者無辱。詩有匪服之議。易著折足之誡。歷考前載。益用¶
惶惑。且賞罰之柄。國之大典。罰一罪使天下革心。賞一人¶
使天下知勸。今皇極肇建。明命初基。惠化始覃。而賞勸失¶
中。此臣所以固讓也。況此官出納帝命。喉舌王言。政之理¶
亂。實所攸繫。豈可以微蚋之力。能負邱山。一葦之航。克濟¶
溟渤。伏願覽任官惟賢之旨。察量能受職之義。寢巳施之¶
澤。鑒不奪之誠。幸甚幸甚。¶ 

<pb:NFKB_QTW_p0298-09a>

** 諫畋獵表¶ 
:PROPERTIES:
:TITID: QTWTIT06569
:PERSID: QTWAUT0521
:END:

臣兢言。伏見明制。來年五月五日幸東都。道路皆以陛下¶
至長春宮及沙苑。當有畋獵之事。今東土耆艾。關河士女。¶
莫不欣躍舞忭。翹望帝車。延頸企踵。所思者德。伏願陛下¶
舉無失禮。動則有章。詩云。敬慎威儀。惟人之則。愚臣以山¶
陵始畢。甫及逾年。陛下縗服雖除。心喪未巳。四海之內。八¶
音尚遏。豈可遽將犬馬為娛。鷹隼是務。必或如此。則恐傷¶
人子之道。虧天地之經。欲令萬方。何所取則。況禮經云。三¶
<pb:NFKB_QTW_p0298-09b>
年之喪。自天子達之。陛下既俯順當時之請。唯行易月之¶
制。奈何更盤于遊畋。以徇從禽之樂。豈可謂明王之孝理¶
天下乎。而望德教加於百姓。必不可得也。昔魯侯觀魚于¶
棠。春秋尚列其戒。陛下若既葬而獵。後代豈不為刺。且馳¶
騖山澤之間。經過林薄之下。水谷之危未遠。銜策之變不¶
恆。伏願陛下重慎防微。須為社稷自愛。老子曰。我無為而¶
人自化。我無欲而人自朴。詩云。爾之教矣。人胥效矣。由是¶
觀之。居上者必慎所好。愚臣職居待問。兼掌史筆。竊以君¶
舉必書。位在無隱。既聞衆所流議。實恐有玷聖猷。區區之¶
誠。唯在於此。輒敢[:#AS-FD55:●]死上陳。伏願留神省察。恕此狂斐之¶ 
<pb:NFKB_QTW_p0298-10a>
罪。¶ 

** 諫十銓試人表¶ 
:PROPERTIES:
:TITID: QTWTIT06570
:PERSID: QTWAUT0521
:END:

臣聞易稱君子思不出其位。言各止其所。不侵官也。此實¶
百王準的。伏見敕旨。令韋抗等十人分掌吏部銓選。及試¶
判將畢。遞召入禁中決定。雖有吏部尚書及侍郎。皆不得¶
參其事。議者皆以陛下曲受讒言。不信於有司也。然則居¶
上臨人之道。經邦緯俗之規。必在推誠。方能感物。抑又聞¶
用天下之智力者。莫若使天下信之。故漢光武置赤心於¶
人腹。良有旨哉。昔魏明帝嘗卒至尚書省。尚書令陳矯跪¶
<pb:NFKB_QTW_p0298-10b>
問曰。陛下欲何之。帝曰。欲按行省司文簿。矯曰。此是臣之¶
職分。陛下非所宜臨。若臣不稱職。則就黜退。陛下宜即還¶
宮。帝慙而返。又陳平丙吉者。漢家之宰相也。尚不對錢穀¶
之數。不問路死之人。故上自天子。至於卿士。守其職分。而¶
不可輒有侵越也。況我大唐萬乘之君。卓絕千古之上。豈¶
得下行選事。頓取怪於朝野乎。凡是選人書判。並請委之¶
有司。仍停此十銓分選。復以三銓還有司。¶ 

** 上貞觀政要表¶ 
:PROPERTIES:
:TITID: QTWTIT06571
:PERSID: QTWAUT0521
:END:

臣兢言。臣愚比嘗見朝野士庶。有論及國家政教者。咸云¶ 
<pb:NFKB_QTW_p0298-11a>
若陛下之聖明。克遵太宗之故事。則不假遠求上古之術。¶
必致太宗之業。故知天下蒼生所望於陛下者。誠亦厚矣。¶
易曰。聖人感人心而天下和平。今聖德所感。可謂深矣。竊¶
惟太宗文武皇帝之政化。自曠古而來。未有如此之盛者¶
也。雖唐堯虞舜。夏禹殷湯。周之文武。漢之文景。皆所不逮¶
也。至如用賢納諫之美。垂代立教之規。可以宏闡大猷。增¶
崇至道者。並煥乎國籍。作鑒來葉。微臣以早居史職。莫不¶
成誦在心。其有委質策名。立功樹德。正詞鯁義。志在匡君¶
者。並隨事載錄。用備勸戒。撰成一帙十卷。合四十篇。仍以¶
<pb:NFKB_QTW_p0298-11b>
貞觀政要為目。謹隨表奉進。望紆天鑒。擇善而行。引而伸¶
之。觸類而長之。易不云乎。聖人久于其道。而天下化成。伏¶
願行之而有恆。思之而不倦。則貞觀巍巍之化。可得而致¶
矣。昔殷湯不如堯舜。伊尹恥之。陛下儻不修祖業。微臣亦¶
恥之。詩云。念我皇祖。陟降庭止。又云。無忝爾祖。聿修厥德。¶
此誠欽奉祖先之義也。惟陛下念之哉。則萬方幸甚。不勝¶
誠懇之至。謹奉表以聞。謹言。¶ 

** 請總成國史奏¶ 
:PROPERTIES:
:TITID: QTWTIT06572
:PERSID: QTWAUT0521
:END:

臣往者長安景龍之歲。以左拾遺起居郎兼修國史。時有¶ 
<pb:NFKB_QTW_p0298-12a>
武三思張易之昌宗紀處訥宗楚客韋溫等。相次監領其¶
職。三思等立性邪佞。不修憲章。苟飾虛詞。殊非直筆。臣愚¶
以為國史之作。在乎善惡必書。遂潛心積思。別撰唐書九¶
十八卷。唐春秋三十卷。用藏於私室。雖[:#AS-92F9:⿰帛⿱丿糸]歷二十餘年。尚¶
刊削未就。但微臣私門凶釁。頃歲以丁憂去官。自此便停¶
知史事。竊惟帝載王言。所書至重。儻有廢絕。實深憂懼。於¶
是彌綸舊紀。重加刪輯。雖文則不工。而事皆從實。斷自隋¶
大業十三年。迄乎開元十四年春三月。即皇家一代之典。¶
盡在於斯矣。既撰將成此書於私家。不敢不奏。又卷軸稍¶
<pb:NFKB_QTW_p0298-12b>
廣。繕寫甚難。特望給臣楷書手三數人。并紙墨等。至絕筆¶
之日。當送上史館。¶ 

** 上中宗皇帝疏¶ 
:PROPERTIES:
:TITID: QTWTIT06573
:PERSID: QTWAUT0521
:END:

今聞道路云云。皆言賊臣等竊議。以安國相王連謀於重¶
俊。共加羅織。將欲寘於法。臣既忝職諫曹。安敢不奏。臣聞¶
庶物不可以自生。陰陽以之亭育。大寶不可以獨守。子弟¶
成其藩翰。昔武王聖主也。成王賢嗣也。然封建魯衞。以扶¶
社稷。所以龜鼎相傳。七百餘載。始皇絕昭襄之業。承戰爭¶
之弊。忽先王之典制。比宗親於黔首。孤立無輔。二代而[:#AS-FDA1:●]。¶ 

<pb:NFKB_QTW_p0298-13a>

及諸呂用權。將傾劉氏。朱虛為其心腹。絳侯作其爪牙。劉¶
氏復安。豈非宗子之力歟。國之安危。在于藩屏。故設官分¶
職。先親後疏。詩云宗子維城。書云九族既睦。自文明之後。¶
皇運中衰。國之祚裔。不絕如綫。洎陛下龍興。恩被骨肉。搜¶
謫竄於炎障。復衣冠于庭闕。萬國歡心。孰不慶幸。且安國¶
相王實陛下之同氣。六合至廣。親莫加焉。但賊臣等日夜¶
同謀。必欲寘於極法。此則禍亂之漸。不可不察。夫相王之¶
仁孝。幽明共知。頃遭荼苦。哀毀過制。以陛下為性命。亦陛¶
<pb:NFKB_QTW_p0298-13b>
下之手足。大孝於父母。而惡於兄弟者。未之有也。若信任¶
邪佞。委之於法。必傷陛下之恩。失天下之望。所謂芟刈股¶
肱。獨任胷臆。方涉江漢。棄其舟檝。可為寒心。可為慟哭。自¶
昔翦伐枝幹。委權異族者。未有不喪其宗社也。何以明之。¶
秦任趙高。卒致傾敗。漢委王莽。遂成篡逆。晉家以自相魚¶
肉。寰瀛鼎沸。隋皇以猜忌子弟。海縣塵飛。驗之覆車。安可¶
重跡。是以任之以權。雖踈必重。奪之以勢。雖親必輕。臣又¶
聞之。根朽則木枯。源涸則流竭。子弟者國之根源。豈可使¶
其朽竭哉。先王所以廣封樹。存親親。使謀孫翼子。柯葉碩¶
茂。況皇家枝幹。零落無幾。方之先朝。十不存一。自陛下登¶ 
<pb:NFKB_QTW_p0298-14a>
極。于今四紀。一子以弄兵被誅。一子以愆失遠任。惟此一¶
弟。朝夕左右。斗粟尺布之刺。可不慎焉。蒼蠅之詩。誠可畏¶
也。昔者謗書盈篋。難明於主君。讒言三至。見疑於慈母。伏¶
願陛下降明制。曉㣥邪。使忠臣孝子。知友于之愛。姦佞庸¶
回。執讒慝之口。下全棠棣之美。上慰罔極之心。德教加於¶
兆人。風化流於千載。則㣥生幸甚。臣本布衣。匪求官達。聖¶
明過聽。拔齒諍臣。不勝受恩之甚。謹昧死讜言。輕瀆天威。¶
伏增戰汗。¶ 

** 上元宗皇帝納諫疏¶ 
:PROPERTIES:
:TITID: QTWTIT06574
:PERSID: QTWAUT0521
:END:
¶
<pb:NFKB_QTW_p0298-14b>

自古人臣。不諫則國危。諫則身危。臣愚食陛下祿。不敢避¶
身危之禍。比見上封事者。言有可采。但賜束帛而巳。未嘗¶
蒙召見。被拔擢。其忤旨。則朝堂決杖。傳送本州。或死於流¶
貶。由是臣下不敢進諫。古者設誹謗木。欲聞已過。今封事¶
謗木比也。使所言是。有益於國。使所言非。無累於朝。陛下¶
何遽加斥逐。以杜塞直言。道路流傳。相視怪愕。夫漢高帝¶
赦周昌桀紂之對。晉武帝受劉毅桓靈之譏。況陛下豁達¶
大度。不能容此狂直耶。夫人主居尊極之位。顓生殺之權。¶
其為威嚴峻矣。開情抱。納諫諍。下猶懼不敢盡。奈何以為¶ 
<pb:NFKB_QTW_p0298-15a>
罪。且上有所失。下必知之。故鄭人欲毀鄉校。而子產不聽¶
也。陛下初即位。猶有禇無量張廷珪韓思復辛替否柳澤¶
袁楚客數上疏爭時政得失。自頃上封事。往往得罪。諫者¶
頓少。是鵲巢覆而鳳不至。理之然也。臣誠恐天下骨鯁士。¶
以讜言為戒。撓直就曲。斲方為刓。偷合苟容。不復能盡節¶
忘身。納君於道矣。夫帝王之德。莫盛於納諫。故曰。木從繩¶
則正。后從諫則聖。又曰。朝有諷諫。猶髮之有梳。猛虎在山¶
林。藜藿為之不采。忠諫之有益如此。自古上聖之君。恐不¶
聞已過。故堯設諫鼓。禹拜昌言。不肖之主。自謂聖智。拒諫¶
<pb:NFKB_QTW_p0298-15b>
害忠。桀殺關龍逄而滅於湯。紂殺王子比干而滅於周。此¶
其驗也。夫與理同道罔不興。與亂同道罔不[:#AS-FDA1:●]。人將疾。必¶
先不甘魚肉之味。國將[:#AS-FDA1:●]。必先不甘忠諫之說。嗚呼。惟陛¶
下深鑒於茲哉。隋煬帝驕矜自負。以為堯舜莫巳若。而諱[:#AS-FDA1:●¶
]憎諫。乃曰。有諫我者。當時不殺。後必殺之。大臣蘇威欲¶
開一言不敢發。因五月五日獻古文尚書。帝以為訕巳。即¶
除名。蕭瑀諫無伐遼。出為河池郡守。董純諫無幸江都。就¶
獄賜死。自是蹇諤之士。去而不顧。外雖有變。朝臣鉗口。帝¶
不知也。身死人手。子孫勦絕。為天下笑。太宗皇帝好悅至¶ 
<pb:NFKB_QTW_p0298-16a>
言。時有魏徵王珪虞世南李大亮岑文本劉洎馬周褚遂¶
良杜正倫高季輔。咸以切諫。引居要職。嘗謂宰相曰。自知¶
者為難。如文人巧工。自謂已長。若使達者大匠。詆訶商略。¶
則蕪辭拙跡見矣。天下萬機。一人聽斷。雖甚憂勞。不能盡¶
善。今魏徵隨事諫正。多中朕失。如明鑑照形。美惡畢見。當¶
是時。有上書益於政者。皆黏寢殿之壁。坐望臥觀。雖狂瞽¶
逆意。終不以為忤。故外事必聞。刑戮幾措。禮義大行。陛下¶
何不遵此道。與聖祖繼美乎。夫以一人之意。綜萬方之政。¶
明有所不燭。智有所不周。上心未諭於下。下情未達於上。¶
<pb:NFKB_QTW_p0298-16b>
伏惟以虛受人。博覽兼聽。使深者不隱。遠者不塞。所謂闢¶
四門明四目也。其能直言正諫。不避死[:#AS-FDA1:●]之誅者。特加寵¶
榮。待以不次。則失之東隅。冀得之桑榆矣。¶ 

** 大風陳得失疏¶ 
:PROPERTIES:
:TITID: QTWTIT06575
:PERSID: QTWAUT0521
:END:

自春以來。亢陽不雨。乃六月戊午。大風拔樹。壞居人廬舍。¶
傳曰。欲德不用。厥災旱。上下蔽隔。庶位踰節。陰侵於陽。則¶
旱災應。又曰。政悖德隱。厥風發屋壞木。陰類大臣之象。恐¶
陛下左右。有姦臣擅權。懷謀上之心。臣聞百王之失。皆由¶
權移於下。故曰人主與人權。猶倒持太阿。授之以柄。夫天¶ 
<pb:NFKB_QTW_p0298-17a>
降災異。欲人主感悟。願深察天變。杜絕其萌。且陛下承天¶
后和帝之亂。府庫未充。冗員尚繁。戶口流散。法出多門。賕¶
謁大行。趨競彌廣。此弊未革。實陛下庶政之闕也。臣不勝¶
惓惓。願斥屏㣥小。不為慢遊。出不御之女。減不急之馬。明¶
選舉。慎刑罰。杜僥倖。存至公。雖有旱風之變。不足累聖德¶
矣。¶ 

** 諫東封不宜射獵疏¶ 
:PROPERTIES:
:TITID: QTWTIT06576
:PERSID: QTWAUT0521
:END:

陛下爰自雒邑。將告禪岱宗。行經數州。屢以畋獵為事。伏¶
恐外荒之攸漸成。非致理之所致。況陳封告成。禮容甚大。¶
<pb:NFKB_QTW_p0298-17b>
伏願罷此遊畋之事。克備文物之儀。又貞觀時。太宗文皇¶
帝凡有巡幸。則博選識達古今之士。以在左右。每至前代¶
興[:#AS-FDA1:●]之地。皆問其所繇。用為鑒誡。伏願陛下遵而行之。則¶
與夫騁奔馬於澗谷。要狡獸於叢林。不慎垂堂之危。不思¶
馭朽之變。安可同年而較其優劣。¶ 

** 貞觀政要序¶ 
:PROPERTIES:
:TITID: QTWTIT06577
:PERSID: QTWAUT0521
:END:

有唐良相。曰侍中安陽公中書令河東公。以時逢聖明。位¶
居宰輔。寅亮帝道。弻諧王政。恐一物之乖所。慮四維之不¶
張。每克已勵精。緬懷故實。未嘗有乏。太宗時政化。良足可¶ 
<pb:NFKB_QTW_p0298-18a>
觀。振古而來。未之有也。至於垂代立教之美。典謨諫奏之¶
詞。可以宏闡大猷。增崇至道者。爰命不才。備加甄錄。體制¶
大略。咸發成規。於是綴集所聞。參詳舊史。撮其指要。舉其¶
宏綱。詞兼質文。義在懲勸。人倫之紀備矣。軍國之政存焉。¶
凡一帙一十卷。合四十篇。名曰貞觀政要。庶乎有國有家。¶
克遵前軌。擇善而從。則可久之業益彰矣。可大之功尤著¶
矣。豈必祖述堯舜。憲章文武而巳哉。其篇目次第。列之於¶
左。¶ 

* 楊瑒¶ 
:PROPERTIES:
:PERSID: QTWAUT0522
:END:
¶
<pb:NFKB_QTW_p0298-18b>

瑒字瑤光。華州華陰人。開元中歷遷國子祭酒。再遷大理¶
卿。拜左散騎常侍。卒年六十八。贈戶部尚書。諡曰貞。¶ 

** 請定帖經奏¶ 
:PROPERTIES:
:TITID: QTWTIT06578
:PERSID: QTWAUT0522
:END:

今之舉明經者。主司不詳其述作之意。每至帖試。必取年¶
頭月尾。孤經絕句。自今已後。考試者盡帖平文。以存大典。¶
今之明經。習左氏者十無一二。恐左氏之學廢。又周禮儀¶
禮公羊穀梁。亦請量加優獎。¶ 

** 諫限約明經進士疏¶ 
:PROPERTIES:
:TITID: QTWTIT06579
:PERSID: QTWAUT0522
:END:

太學者。教人務禮樂敦詩書也。古制。卿大夫子弟。及諸侯¶ 
<pb:NFKB_QTW_p0298-19a>
歲貢小學之異者咸造焉。故曰。十五入太學。學先聖禮樂。¶
而朝廷君臣之禮。班以品類。分以師長。三德以訓之。四教¶
以睦之。人既知勸。且務通經。學成業著。然後爵命加焉。以¶
之效職。則知禮節。以之莅人。使識廉讓。則棫樸之咏興也。¶
伏聞承前之例。監司每年應舉者。嘗有千數。簡試取其尤¶
精。上者不過二三百人。省司重試。但經明行修。即與擢第。¶
不限其數。自數年以來。省司定限。天下明經進士及第。每¶
年不過百人。兩監惟得一二十人。若常以此數而取。臣恐¶
三千學徒。虛廢官廩。兩監博士。濫縻天祿。臣竊見流外入¶
<pb:NFKB_QTW_p0298-19b>
仕。諸色出身。每歲尚二千餘人。方於明經進士。多十餘倍。¶
則是服勤道業之士。不及胥吏浮虛之徒。以其效官。豈識¶
於先王之禮義。國家大啟庠序。廣置教道。厚之以政始。訓¶
之以士先。豈徒然哉。將有以也。陛下設學校。務以勸進之。¶
有司為限約。務以黜退之。臣之微誠。實所未曉。臣伏見承¶
前以來。制舉遁迹邱園孝弟力田者。或試時務策一道。或¶
通一經。粗明文義。即放出身。亦有與官者。此國家恐其遺¶
才。至於明經進士。服道日久。請益無倦。經策既廣。文辭極¶
難。監司課試。十巳退其八九。考功及第。十又不收其一二。¶ 

<pb:NFKB_QTW_p0298-20a>

若長以為限。恐儒風漸墜。小道將興。若以出身人多。應須¶
諸色都減。豈在獨抑明經進士也。¶ 

* 柳渙¶ 
:PROPERTIES:
:PERSID: QTWAUT0523
:END:

渙。蒲州解人。河北道推勾租庸使兼復囚使判官衞州司¶
功參軍。開元初為中書舍人。¶ 

** 請還葬伯祖奭表¶ 
:PROPERTIES:
:TITID: QTWTIT06580
:PERSID: QTWAUT0523
:END:

臣堂伯祖奭。去顯慶三年。與褚遂良等五家同被譴戮。雖¶
蒙遺制盪雪。而子孫[:#AS-FDA1:●]沒並盡。唯有曾孫無忝。見貫龔州。¶
<pb:NFKB_QTW_p0298-20b>
蒙雪多年。猶同遠竄。陛下自臨㝢縣。優政必被。鴻恩及於¶
泉壤。大造加於[:#AS-FDA1:●]絕。先天巳後。頻降絲綸。曾任宰相之家。¶
並許收其淪滯。況臣伯祖往叨執政。無犯受誅。藳窆尚隔¶
故鄉。後嗣遂編蠻服。臣不申號訴。義所難安。伏乞許臣伯¶
祖還葬鄉里。其曾孫無忝放歸本貫。¶ 

** 趙郡洨河石橋銘¶ 
:PROPERTIES:
:TITID: QTWTIT06581
:PERSID: QTWAUT0523
:END:

於繹工妙。沖訊靈若。架海維河。浮黿役鵲。伊制或微。茲模¶
葢略。析堅合異。超涯截壑。支堂勿動。觀龍是躍。信梁而奇。¶
在啟為博。北走燕薊。南馳溫洛。騑騑壯轅。殷殷雷薄。攜斧¶
拖繡。騫驄視鶴。藝入侔天。財豐頌閣。斲輪見嗟。錯石惟作。¶ 

<pb:NFKB_QTW_p0298-21a>

並固良球。人斯瞿目[:#AS-FBED:●]郭。¶ 

* 馮紹正¶ 
:PROPERTIES:
:PERSID: QTWAUT0524
:END:

紹正。福州長樂人。開元中官少府監守殿中丞。累遷戶部¶
侍郎。封安昌縣開國男。¶ 

** 賀雨表¶ 
:PROPERTIES:
:TITID: QTWTIT06582
:PERSID: QTWAUT0524
:END:

自夏以來。時稍微旱。昨令臣畫龍刻魚。聖躬親用祈禱。先¶
天不違。油雲鬱興。甘澤滂降。百穀豐就。萬物滋成。臣忝有¶
司。實荷殊慶。請宣付史館。以闡皇猷。¶ 
¶
<pb:NFKB_QTW_p0298-21b>

¶
