#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID KR4H0168
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:KR4h0168_NKFB_0446-28a> ¶¶¶¶
#+PROPERTY: JUAN 0447
欽定全唐文卷四百四十七¶ 

<pb:KR4h0168_NKFB_0447-01a>

* 竇臮¶ 
:PROPERTIES:
:PERSID: QTWAUT1241
:END:

臮字靈長。扶風人。建中時官范陽功曹檢校戶部員外郎¶
汴宋節度參謀。¶ 

** 述書賦上(有序)¶ 

:PROPERTIES:
:TITID: QTWTIT09406
:PERSID: QTWAUT1241
:END:

古者造書契。代結繩。初假達情。浸乎競美。自時厥後。迭代¶
沿革。樸散務繁。源流遂廣。漸備楷法。區別妍媸。洎於我唐¶
天寶末。國有寇難。府庫傾覆。散墜閭閻。而興復京都。所司¶
<pb:KR4h0168_NKFB_0447-01b>
徵購。得其歸者蓋寡矣。余至德中往往偶見。祛積年之遐¶
想。駭此生之新觀。雖欣鄙夫之幸遇。實為吾君之痛惜。恨¶
沈草莽。上達無階。因記彼而固求。願沽諸而善價。然為監¶
臨動靜。公私貿遷。徒暫披翫。終歸他室。今記前後所親見¶
者。并今朝自武德以來。迄於乾元之始。翰墨之妙。可入品¶
流者。咸備書之。(周一人史籀秦一人李斯漢二人蔡邕杜¶
操魏五人韋誕虞松司馬師司馬昭鍾會吳二人皇象賀¶
劭晉六十三人齊獻王元帝成帝康帝孝武帝武陵王會¶
稽王楊肇山濤嵇康張翰蔡充顧榮劉琨孔侃孔瑜陶侃¶
熊遠應詹卞壼劉超謝藻庾亮庾懌庾翼庾準郗鑒郗愔¶
郗曇郗超郗儉之郗恢謝尚謝奕謝安王導王劭王珉王¶
羲之王獻之王廞王濛王述丁潭何充劉訥劉炎張澄劉¶
璞張翼桓溫桓元江灌沈嘉劉[:#AS-9061:⿰王褱]之劉廞范汪范寗諸葛¶
長民劉穆之溫放之楊羲宋[:#AS-86C6:⿰土廷]宋二十五人武帝文帝孝¶
武帝明帝南平王海陵王謝靈運謝方明)¶ 

<pb:KR4h0168_NKFB_0447-02a>
(張茂度張永羊欣孔琳之薄紹之王敬宏王思元顏峻¶
桓護之駱蕭思話龎秀之巢尚之裴松之徐爰江僧安賀¶
道力齊十五人齊高帝武帝竟陵王禇淵禇賁徐孝嗣王¶
僧虔王慈王志王儉劉撝顧寶光胡楷之徐希秀張融梁¶
二十一人武帝簡文帝邵陵王孝元帝蕭確蕭子雲王克¶
陸杲任昉傅昭朱异王籍殷鈞阮研王裦蕭特庾肩吾陶¶
宏景江蒨周宏讓范懷約陳二十一人武帝文帝煬帝沈¶
后新蔡王廬陵王永陽王桂陽王釋智永智果江總徐陵¶
沈君理袁憲毛喜蔡景歷蔡徵顧野王伏知道謝嘏賀朗¶
<pb:KR4h0168_NKFB_0447-02b>
北齊一人外五代祖劉珉隋五人劉元平房彥謙盧昌衡¶
趙文深趙孝逸唐四十七人神堯皇帝文武聖皇帝則天¶
武后睿宗開元皇帝漢王元昌岐王元範李懷琳歐陽詢¶
歐陽通虞世南虞纂虞煥禇遂良陸柬之薛稷房元齡殷¶
仲容王知敬王紹宗孫過庭張旭賀知章徐嶠之徐浩李¶
造韓擇木田琦衞包蔡有鄰鄭遷李權李樞李平鈞王維¶
王縉史惟則李陽冰家舅繪姨兄明若山宋儋李璆蕭誠¶
張從申呂向長兄蒙馬氏妻劉秦姝等應親見者所言)並錯綜優劣。直道公論。或理¶
盡名言。即外假興喻。雖闕標舊品。而畢寄斯文。刊訛誤於¶
形聲。定目存於指掌。其所不覩。空居名額。并世所傳搨者。¶
不敢憑推。一皆略焉。其辭曰。¶ 

嘗考古而閱史。病賤目而貴耳。述勳庸而任人。揮翰墨而¶
由已。則知親矚延想。如見君子。量風雅之足憑。奚卷舒之¶
能已。古猶今也。斯得美矣。雖六藝之末曰書。而四人之首¶
曰士。書資士以為用。士假書而有始。豈特長光價於一朝。¶
適容貌於千里。(王羲之書蕺山姥六角扇五字字索百錢¶
人競買去梁元帝書亦云千里之面首轉覺為能矣)篆則周史籀。秦李斯。漢蔡邕。¶
當代稱之。俱遺芳刻石。¶ 

<pb:KR4h0168_NKFB_0447-03a>

永播清規。籀之狀也。若生動而神憑。通自然而無涯。遠則¶
虹紳結絡。邇則瓊樹離披。斯之法也。驅妙思而變古。立後¶
學之宗祖。如殘雪滴溜。映朱檻而垂冰。蔓木含芳。貫綠林¶
以直繩。伯喈三體。八分二篆。棨㦸彎弧。星流電轉。纎逾植¶
髮。峻極層巘。周秦漢之三賢。余目驗之所先。石雖貞而云¶
亡。紙可寄而保傳。(史籀周宣王時史官著大篆教學童岐¶
州雍城南有周宣王獵碣十枚並作鼓形上有篆文今見¶
打本吏部侍郎蘇勗敘記卷首云世咸言筆蹟存者李斯¶
<pb:KR4h0168_NKFB_0447-03b>
最古不知史籀之迹近在關中即其文也李斯上蔡人終¶
秦丞相作小篆書嶧山碑後其石毀失土人刻木代之與¶
斯石上本差稀又至德中安史敗後四從弟沼于河陽清¶
水渠下得傳國璽其文曰受命于天既壽永昌點畫皆隱¶
起作龍鳥狀側文小篆曰魏所受漢傳國璽背上蟠螭一¶
角折鼻尖有黃疵瑕按驗譜牒乃無差舛云斯所書蔡邕¶
字伯喈陳留人終後漢左中郎將今見打本三體石經四¶
紙石既尋毀其本最稀惟稜雋及光和等碑時時可見)草分章體。肇起伯度。時君重¶
而立名。自我行而作故。掣波循利。創質畜怒。(杜操字伯度¶
京兆人終後漢齊相章帝貴其蹟詔上章表故號章草今¶
見章草書五行)魏之仲將。奮藻獨步。或迸泉湧溢。或錯玉班賦。¶
蹟遺情忘。契入神悟。然而負才藝。履危懼。膏明自煎。鬢髮¶
改素。生非其代。痛惜不遇。名微格高。復見叔茂。體裁約。肌¶
骨豐嫮。如空凝斷雲。水泛連鷺。(韋誕字仲將京兆人終魏¶
光祿大夫時凌雲臺成先誤釘牓明帝使誕坐籠以鹿盧¶
引上就書去地二十五丈及下鬢髮皓然虞松字叔茂會¶
稽人終魏中書令大司農今見隸紙草書具姓名一紙十¶
一行也)挹子¶ 
<pb:KR4h0168_NKFB_0447-04a>
元之[:#AS-9061:⿰王褱]蹟。高子上之雄神。量蘊文儒。才苞古真。或寄詞達¶
禮。任道懷仁。或仰則鍾繇。平視衞臻。如晴郊駟馬。維岳降¶
神。(司馬師字子元河內人終魏錄尚書事大司馬忠武公¶
及炎受禪追尊曰景皇帝今見正書帶名一紙一十二行¶
弟昭字子上終魏相國錄尚書事封文王追尊文皇帝今¶
見正書具姓名兩紙共一十二行)觀士季之軌轍。審鍾家之超越。將遺古¶
而偕能。與象賢而蹈拙。如後生之可畏。實氣葢於前哲。(鍾¶
會字士季潁川人繇子終魏征西將軍今見帶名行書一¶
紙八字)吳則廣陵休明。朴質古情。難以窮真。非可學成。似龍¶
<pb:KR4h0168_NKFB_0447-04b>
蠖蟄啟。伸盤復行。(皇象字休明廣陵人終侍中吳青州刺¶
史今見帶名章草帖表七行并寫春秋哀公上第二十九¶
卷首元年餘自二年至十三年盡尾足其紙每一大幅有¶
一縫線聯合之六元凱押尾云此是繭紙緊薄有脈似樺¶
皮以諸繭比類殊有異者也)賀氏興伯。同時共體。瘠而不疎。逸而寡禮。¶
等殊皇賀。品類兄弟。(賀劭字興伯吳興人終吳太子太傅¶
見章草書帶名一帖五行)司馬氏之受禪。炎為帝祖。偉哉齊王。手蹟¶
目覩。翰墨之外。仁賢是優。重則突兀嵩華。輕則參差斗牛。(¶
司馬攸字大猷文帝第二子武帝弟封齊獻王官至侍中¶
大司馬今見正書帶名凡四段共三紙書有痛惜羊祜之¶
言晉姓司馬國犯先諱不言晉也)逮乎龍化東遷。景文興嗣。天然俊傑。毫¶
翰英異。元帝之用筆可觀。世瑜之呈規仰似。如發硎刃。虎¶
駭鶚眙。懦夫喪精。劍客得志。(元帝諱睿字景文東朝中興¶
之主當東遷謠曰五馬浮渡江一馬化為龍即其人也今¶
見潛潤正書具姓名一紙七行兼雜批約有十處)成帝則生知草意。穎悟通諳。光¶
使¶ 
<pb:KR4h0168_NKFB_0447-05a>
畏魄。青疑過藍。勁力外爽。古風內含。若雲開而乍覩晴日。¶
泉落而懸歸碧潭。(成帝諱衍字世祿元帝孫明帝子庾氏¶
內今見草批謝草張澄啟七行)康帝則幼少閑慢。迥出凡境。駟馬安車。¶
不尚馳騁。(康帝諱岳字世同成帝弟今見行書批劉訥啟¶
四紙共七行)真率孝武。不規不矩。氣有餘高。體無所主。若露滋¶
蔓草。風送驟雨。(孝武帝諱曜字昌明簡文子今見行書一¶
紙又兩帖等雜批六處共有二十一行也)赳赳道叔。遠淳邇俗。全姓名而孰¶
多。議風度而不足。元子憚其威武。吾徒遵其軌躅。(武陵王¶
晞字道叔明帝弟今見具姓名正書一紙三行)道子雅薄。[:#AS-92F9:⿰帛⿱丿糸]密纎潤。露輕藏沈。¶
<pb:KR4h0168_NKFB_0447-05b>
假曲躡峻。猶尺水之含眾象。小山之擬萬仞。(會稽王道子¶
孝武帝子今見具姓名行書一紙凡七行)季初則隱姓名。展纎勁。寫搨共傳。¶
賞能之盛。猶踞牙鉤爪。超越陷穽。(楊肇字季初滎陽人晉¶
荊州剌史今見草書一紙十行有古署榜無姓名今共傳¶
搨之)巨源正書。朴略仍餘。染翰忘筌。寄情得魚。若披堅草¶
澤。匿銳茅廬。(山濤字巨源河內人晉侍中司徒今見正書¶
帶名一帖四行)叔夜才高。心在幽憤。允文允武。令望令聞。精光¶
照人。氣格凌雲。力舉巨石。芳逾眾芬。(嵇康字叔夜譙國人¶
晉中散大夫今見帶名行書一紙五行)季鷹有聲。古貌磅礡。雖無名驗。攀附¶
張索。(芝靖)如凝陰斷雲。垂翅一鶚。(張翰字季鷹吳郡人晉大¶
司馬掾今見草書一帖三行有古榜名滿騫押尾)子尼約。片月孤峰。千歲之下。森¶
森古容。(蔡充字子尼陳郡人晉成都王掾子謨過江食蟹¶
遇毒者本朝尚書僕射見帶名草書一)¶ 

<pb:KR4h0168_NKFB_0447-06a>
(帖四行)彥先尚質。無而不有。猶崆峒之上。世俗誰偶。(顧榮¶
字彥先吳郡人晉驃騎將軍今見草書帶名三帖共有一¶
十二行)越石偉度。粃糠翰墨。如伐樹而愛人。似問鼎而在德。(¶
劉琨字越石中山人晉太尉今見行書半紙具姓名五行)敬思敬康。二孔殊芳。思行¶
則輕利峭峻。類驚虯逸駿。康草則古質鬱紆。如落翮摧枯。(¶
孔偘字敬思會稽人晉大司農今見具姓名行書一紙七¶
行孔瑜字敬康會稽人車騎將軍今見具姓名一紙三行)雍容士行。季孟公旅。肌骨¶
閒媚。精神慢舉。如辭山登朝。混迹雜處。(陶侃字士行秣陵¶
人晉侍中大將軍今見帶名正書一紙十行)孝文剛斷。謹正援毫。古雖拙利。今¶
<pb:KR4h0168_NKFB_0447-06b>
稱且高。如貴冑之躍駿。武賁之操刀。(熊遠字孝文豫章人¶
晉大將軍長史今見具姓名正書啟七紙)思遠則藁草懸解。筆墨無在。真率¶
天然。忘情罕逮。猶㣥雀之飛廣厦。小魚之戲大海。(應詹字¶
思遠汝南人晉鎮南大將軍今見草表帶名二紙共一十¶
七行)望之之草。緊古而老。落紙筋盤。分行羽抱。如充牣多¶
士。交連雜寶。(卞壼字望之濟陰人晉侍中驃騎大將軍今¶
見帶名草書一紙共六行)體大法殊。實推世踰。稟天然而自強。亂帝¶
札而見拘。猶朝廷宿舊。年德相趨。(劉超字世踰琅琊人晉¶
衞尉零陵忠侯今見帶名正書一帖三行超手筆與元帝¶
相類自職居近密遂絕其與外人所交之書也)叔文法鍾。纎薄精練。用筆雖巧。¶
結字未善。似漸陸之遵鴻。等窺巢之乳燕。(謝藻字叔文會¶
稽人晉中書侍郎今見具姓名正書啟兩段合為一紙五¶
行其半先在官半在外及得之勘合如一得新故異也)博哉四庾。茂矣六郗。三謝¶ 
<pb:KR4h0168_NKFB_0447-07a>
之盛。八王之奇。至如強骨慢轉。逸足難追。斷蓬征。蔓葛垂。¶
任縱盤薄。是稱元規。(庾亮字元規潁川人晉太尉今見草¶
書五紙行帖共八行具姓名草書又一縱十一行)遺古效鍾。叔豫高蹤。雖穩密而¶
傷浮淺。猶葉公之愛畫龍。(庾懌字叔豫潁川人晉衞將軍¶
今見正行書帶名一紙四行)積薪之美。更覽稚恭。名齊逸少。墨妙所宗。¶
善草則鷹搏隼擊。工正則劍鍔刀鋒。媿時譽之未盡。覺知¶
音而罕逢。其荒蕪快利。彥祖為容。似較狡兔於大野。任平¶
坡之所從。(庾翼字稚恭晉車騎將軍今見草書四紙共二¶
十六行具姓名正書一帖三行懌與翼並是亮弟庾準字¶
<pb:KR4h0168_NKFB_0447-07b>
彥祖希子亮孫晉豫州刺史今見具姓名草書一紙凡八¶
行)道徽之豐茂宏麗。下筆而剛決不滯。揮翰墨而厚實深¶
沈。等漁父之乘流鼓枻。高平奕葉。盛德遺能。方回重熙。接¶
翼嗣興。回則章健草逸。發骩廉稜。若冰釋泉湧。雲奔龍騰。¶
密壯奇姿。撫蹟重熙。若投石拔距。怒目揚睂。景興當年。曷¶
云世乏。正草輕利。脫略古法。蹟因心而謂何。為吏士之所¶
多。惜森然之俊爽。嗟薎爾於中和。處約道允。家之後俊。狂¶
草勢而兄優。謹正書而弟潤。俱始登於學次。慙一虧於九¶
仞。(郗鑒字道徽高平人也晉太宰今見草書三紙共十七¶
行郗愔字方回曇字重熙並鑒子愔晉司空見章草書寫¶
父雜表一首四十三行草書八紙曇晉中郎將今見具姓¶
名草書一紙四行郗超字景興愔子晉臨海太守今見具¶
姓名行草書共四紙郗儉之字處約晉太子率更令今見¶
具姓名草書兩紙郗恢字道允晉鎮軍將軍今見具姓)¶ 

<pb:KR4h0168_NKFB_0447-08a>
(名草書及行書共兩紙處約道允並是曇子)謝氏三昆。尚草特峻。猶注飛㵎¶
之瀑溜。投全牛之虛刃。達士逸蹟。乃推無奕。毫翰云為。任¶
興所適。能事雅量。末歸安石。至夫蘊虛靜。善草正。方圓自¶
窮。禮法拘性。猶恒德之仁智。應物之龜鏡。恨其心懼景興。¶
書輕子敬。塞盟津而捧土。損智力有餘病。(謝尚宇仁祖陳¶
郡人晉散騎常侍今見具姓名草書一紙六行謝奕字無¶
奕晉鎮西將軍今見帶名行書一紙六行謝安字安石尚¶
弟晉侍中太傅今見具姓名正書二紙三十行安得獻之¶
書時斷作紙夾焉)業盛琅琊。茂宏厥初。眾能之一。乃草其書。將以¶
<pb:KR4h0168_NKFB_0447-08b>
潤色前範。遺芳後車。風稜載蓄。高利有餘。類賈勇之武士。¶
等相驚之戲魚。有子敬倫。蹟存目驗。以古窺今。調涉浮艷。¶
尚期羽翼鴻漸。芝蘭香染。與兄搨而弟真。將奢也而寧儉。¶
繩繩宜爾。傑出季炎。露鋒芒而豁懷。傍禮樂而無檢。猶摶¶
扶搖而坐致。超峻極而非險。(王導字茂宏琅琊人晉丞相¶
諡曰文獻公今見具姓名草書兩紙共六行王劭字敬倫¶
即導子晉車騎將軍今見具姓名草書一紙六行兄即恬¶
洽不見真蹟洽子珉字季炎晉中書令今見具姓名草書¶
一紙凡八行)然則窮極奧旨。逸少之始。虎變而百獸跧。風加而¶
眾草靡。肯綮遊刃。神明合理。雖興酣蘭亭。墨仰池水。武未¶
盡善。韶乃盡美。猶以為登泰山之崇高。知㣥阜之迤邐。逮¶
乎作程昭彰。裦貶無方。穠不短。纎不長。信古今之獨立。豈¶
末學而能揚。幼子子敬。創¶ 
<pb:KR4h0168_NKFB_0447-09a>
草破正。雍容文經。踴躍武定。態遺妍而多狀。勢由已而靡¶
罄。天假神憑。造化莫竟。象賢雖乏乎百中。偏悟何慙乎聖。¶
斯二公者。能知方祁氏之奚午。天性近周家之文武。誠一¶
字而萬殊。且含規而孕矩。然而真蹟之稱。獨標俁俁。忘本¶
任心。余所不取。何哉。且得於書法。失於背古。是知難與之¶
渾樸言。可以為礱斲主矣。(王羲之字逸少晉右軍將軍前¶
後多見行草書唯正書世上稀絕幼子獻之字子敬晉中¶
書令今世上多見行書獨步不可具舉蹟書之書稱二王¶
輒加真字餘雖超越者並通謂之絕跡蓋俗學之意也)溫溫伯輿。亦扇其風。風流之¶
<pb:KR4h0168_NKFB_0447-09b>
表。軒冕之中。骨體慢正。精彩沖融。已高天然。恨乏其功。如¶
承奕葉之貴冑。備夙訓之神童。(王廞字伯輿即導孫薈子¶
晉司徒左長史今見帶名草書一紙七行)粵若太原之英。二子閒生。仲祖慕¶
元常之則。懷祖通文獻之情。方言慕而我愧。(言慕鍾繇)比叔文¶
而彼榮。(比叔文即謝藻)習所通而不及。(言通王導)參放之而先鳴。(參溫¶
放之)結束體正。肆力專成。猶棟梁富於合抱。巧匠斲而未¶
精。(即王濛也)高利迅薄。連屬欹傾。猶鳥避羅而勢側。泉激石而¶
分橫。(即王述也王濛字仲祖太原人晉金紫光祿大夫今¶
見具姓名正書一紙二行王述字懷祖太原人晉尚書令¶
藍田侯今見具姓名草書一紙三行)若夫反古不忘。吾推世康。似無逸少。¶
如稟元常。猶落太階之蓂莢。掇祕府之芸芳。(丁潭字世康¶
會稽人固孫彌子晉散騎常侍今見正草書各一紙共十¶
行)次道淳實。¶ 

<pb:KR4h0168_NKFB_0447-10a>

寡於風彩。自是雄姿。翰墨具在。如士大夫之京華遊處。參¶
貴冑而膚質未改。(何充字次道廬江人庾亮舅晉侍中司¶
空今見帶名行書三行)行仁靡雜。唯鍾是師。悅端閑於高軌。能終始¶
於清規。雖帶偏薄。亦能鄰幾。若鳳雛始備於五彩。長松僅¶
攀乎一枝。(劉訥字行仁瑯琊人晉散騎常侍今見康帝啟¶
四紙共有三十五行也)真長則草含稚恭之厚爽。正邇越石之羈束。¶
輕浮森峭。穠媚藻縟。落眾木於秋杪。狎㣥鷗於水曲。(劉炎¶
字真長沛郡人晉丹陽尹今見具姓名行書及草各一帖¶
<pb:KR4h0168_NKFB_0447-10b>
共六行)國明勵躬。鍾氏餘風。壯利纎薄。守雌知雄。如道門之¶
子。仙路時通。(張澄字國明吳郡人嘉之子晉光祿大夫今¶
見咸康八年帶名正書上成帝啟一紙七行)猗歟子成。徇蹟過名。正隸敦實。藳¶
草沈輕。元常高風。雖疎復呈。猶不考擊之鐘鼓。含律呂之¶
音聲。(劉璞字子成南陽人晉光祿勳即得道南岳魏夫人¶
之子夫人魏舒女父義晉河內修武令今見具姓名行書¶
及草兩紙共二十行)君祖馳馭。藝忝令譽。窮正驗草。而罕逮其能。¶
作偽亂真。而未可為據。正企鍾而悠邈。草師王而莫著。與¶
夫敬仁道㣥。(王修江灌)或拔茅以連茹。猶銳意鵬舉。致身鷹翥。(¶
張翼字君祖下邳人晉東海太守時穆帝令翼寫王右軍¶
手表帝自批後右軍殆不能別久乃悟云小人幾欲亂真¶
今見具姓名正草書總三帖共十六行)元子正草。厚而不倫。若遺翰墨。猶帶¶
真淳。似山林之樂道。非玉帛之能親。(桓溫字元子譙國人¶
彞子晉丞相大司馬南郡宣武公今見其行草書帶名四¶
紙共三十行)敬道耽翫。銳思¶ 
<pb:KR4h0168_NKFB_0447-11a>
毫翰。依憑右軍。志在凌亂。草狂逸而有度。正疎澀而猶憚。¶
如浴鳥之畏人。等驚波之泛岸。(桓元字敬道溫子歷晉義¶
興太守自署丞相僭號曰楚今見帶名正行草書總十紙¶
共六十行)道㣥閑慢。氣格自充。始習新制。全移古風。與伯輿¶
之合極。(王廞)若子敬之童蒙。猶富禮樂之世冑。備神彩於厥¶
躬。(江灌字道㣥陳留人晉侍中中護軍今見帶名行書一¶
紙七行)長茂草勢。既捷而疎。慕王不及。獨斷所如。猶鷙鳥擊¶
搏而失中。因蹭蹬於古墟。(沈嘉字長茂吳郡人晉吳興太¶
守今見具姓名草書共三行)元寶剛直。兩王之次。骨正力全。軌範宏麗。¶
<pb:KR4h0168_NKFB_0447-11b>
凌突子敬。病於輕肆。同變武而習文。若訪龍而獲驥。(劉[:#AS-9061:⿰王褱]¶
之字元寶沛國人晉御史中丞義城伯今見帶名行書九¶
行)季舒纎勁。循古有禮。遇稀難評。唯署一啟。(劉廞字季舒¶
會稽人晉光祿大夫今見書名啟一紙也)順陽筆精。吾見元平。近瞻元常。俯¶
視國明。(張澄)利且掩薄。能多似生。如班輸之運斧。乏棟梁以¶
經營。(范汪字元平順陽人晉安北將軍今見具姓名正書¶
謝賜瓜啟四行矣)武子正筆。頗全古質。去凡忘情。任樸不失。猶高¶
人之與釋子。志由道而秉律。(范甯字武子汪子晉中書侍¶
郎今見帶名正書啟三紙共二十一行)長民則全效子敬。便於性分。宏逸生¶
於天機。眾妙總而獨運。凌所師而小薄。壯若已而不紊。猶¶
豁其流而冰開。殷其響而雷奮。(諸葛長民瑯琊人晉輔國¶
將軍宣城內史今見具姓名行書一紙六行)道和閑雅。離古躡真。慢正由德。高¶
蹤絕塵。若¶ 
<pb:KR4h0168_NKFB_0447-12a>
昂藏博達之士。謇諤朝廷之臣。(劉穆之字道和東莞人晉¶
侍中司徒今見具姓名行書一紙六行)放之率爾。草健筆力。豈忘保持。足見¶
準則。猶片錦呈巧。細流不極。(溫放之太原人嶠子晉黃門¶
侍郎今見草書具姓名二行)楊真人之正行。兼淳熟而相成。方圓自我。¶
結構遺名。如舟楫之不繫。混寵辱以若驚。(真人諱羲宏農¶
人今見行書帶名六行)宋珽訛緊。足光利用。習古者或以為輕。日新¶
者必因而重。猶樸散而分形器。務成而立賦頌。(宋珽廣平¶
人晉相府參軍今見行書具姓名凡四行)宋武德輿。法含古初。見荅道和之¶
啟。未披有位之書。觀其逸毫巨麗。載兆虎變。高躅莫究其¶
<pb:KR4h0168_NKFB_0447-12b>
涯。雄風於焉已扇。猶金玉鑛璞。包露貴賤。(劉裕字德輿彭¶
城人翹子晉太尉中書監封宋公後受禪稱宋武帝今見¶
帶名批劉穆之啟兩紙共六行矣)皇矣文帝。天知正隸。舉已達於縱橫。攀¶
王媚於緊細。(獻之)向精專而習熟。幾可與之興替。尚瞻擊水¶
之鵬摶。且並聞天之鶴唳。(文帝諱義隆武帝第三子今見¶
帶名正行書兩帖共七行雜批五處共有二十行也)孝武則武威戡難。翰墨馳聲。¶
雖稟訓而已高。恨一簣而未成。徒忌人之賢已。異及父之¶
令名。(武帝書視文帝為未及)與思話而雄強。追彥琳而愧恥。(蕭思話¶
孔琳之)若夷狄之佳麗。慕顏容於桃李。(孝武帝諱駿字休龍¶
文帝第三子今見帶名正書啟十行又行書都四紙共十¶
三行)太宗徽音。用壯之心。遺棄鄙野。不無高深。快突俗工。¶
匠古鄰今。冠樝梨之下果。怯鸞¶ 
<pb:KR4h0168_NKFB_0447-13a>
鳳之珍禽。(明帝諱彧字休炳孝武帝弟今見帶名行書四¶
紙并批雜啟等共八行也)南平休元。筆力自全。幼齒結構。老成天然。¶
比夫鳥在鷇。龍潛泉。符彩卓爾。文詞粲然。(南平王鑠字休¶
元文帝第四子今見帶名啟正書兩行)休茂尚沖。已工法則。長於用筆結字。¶
短於精神骨力。性靈可觀。運用未極。猶鳧雛鵠子。初備羽¶
翼。(海陵王休茂文帝第十四子今見正書帶名啟四行姚¶
懷珍押尾)後見三謝兩張。連輝並俊。若夫小王風範。骨秀靈¶
運。快利不拘。威儀或擯。猶飛湍激矢。電注雷震。(謝靈運陳¶
郡人宋侍中祕書監今見帶名行書七行)方明和。穩媚且潤。如幽閑女德。禮¶
<pb:KR4h0168_NKFB_0447-13b>
教士允。(謝方明陳郡人惠連父宋會稽太守今見帶名正¶
書籤三行也)茂度逸翰。景初清規。或大言而峻薄。(景初對文帝¶
云臣恨二王不得臣之體)或寡譽而拙奇。(王僧虔書用拙筆以自容)並心輕兩王。¶
蹟及宗師。擬鶴鳴而子和。殊鯉退而學詩(張茂度吳郡人¶
敞子宋會稽太守今見具姓名行草書兩紙共十行張永¶
字景初茂度子宋征西將軍今見正行草書五紙共三十¶
行矣)敬元則親得法於子敬。雖時移而閒出。手稽無方。心¶
敏奧術。虛薄而不忘本分。縱橫而粗得師骨。遇其合時。髣¶
髴唐突。猶圖騏驥而莫展。塑真仙而非實。爾後王羊謬同。¶
眾靡餘風。彥琳敬叔。允執厥中。孔則愈於緊速。病於乾偏。¶
超舉之餘。窺羊及肩。猶蓬瀛心想。濩武風傳。競其豐利。又¶
覩薄氏。纎圓克成。骨力猶稚。精彩潤密。乃誠莫貳。掩友¶ 
<pb:KR4h0168_NKFB_0447-14a>
凌師。抑亦其次。雖鍮無金價。而珉實玉類。(羊欣字敬元泰¶
山人不疑子宋中散大夫與邱道護同授獻之筆法今見¶
正行草具姓名書二十餘紙凡六七卷所言王羊謬同諺¶
云買王得羊不失所望言虛也孔琳之字彥琳會稽人宋¶
太常卿今見具姓名正行書三紙共二十行薄紹之字敬¶
叔丹陽人宋給事中與楊孔並師小王今見具姓名行書¶
四紙共二十八行)淮水茂族。敬宏不墜。胡朝餘風。翰墨兼至。既約¶
古而任逸。亦遺能而獨駛。猶創埏埴於昔人。全樸略而成¶
器。(王敬宏瑯琊人導孫桓元姊夫宋侍中左光祿大夫今¶
<pb:KR4h0168_NKFB_0447-14b>
見具姓名草書一紙四行也)蔓衍枝派。思元不忘。穩厚而無法度。淳和¶
而蓄鋒芒。猶君子自適。順時行藏。(王思元瑯琊人宋南康¶
太守今見具姓名行書三行)顏氏儒門。士遜墨妙。大令典則。中散氣調。¶
薄首孔肩。體格惟肖。如驚弦履險。避地膺峭。(顏竣字士遜¶
瑯琊人延之子宋右將軍東揚州刺史今見具姓名行書¶
一紙五行言薄首孔肩則獻之羊欣紹之琳之)桓公護之。神凝筆遲。富雅景。乏¶
士規。猶門寒道高。衣薜言詩。(桓護之字彥宗洛陽人宋寧¶
朔將軍今見具姓名行書一紙四行)翩翩正祖。恭已法則。師資小王。深入¶
閫域。安知逸氣。未詳筆力。猶驥異真龍。紫非正色。(駱字正¶
祖丹陽人宋鉅野令今見行書一紙五行有姚懷珍徐僧¶
權等押尾)思話[:#AS-92F9:⿰帛⿱丿糸]密。緩步娉婷。任性工隸。師羊過青。似鳧鷗¶
鴈鶩。游戲沙汀。(蕭思話蘭陵人宋征西將軍丹陽尹今見¶
帶名正書啟兩紙共十三行具姓名行書三行)二王變古。法有所屬。兢兢秀之。¶
斂翰謹束。如仙童樂靜。不見可欲。(龎秀之宋江州刺史今¶
見正書具姓名啟一紙十行)仲遠循常。由¶ 
<pb:KR4h0168_NKFB_0447-15a>
衷邇俗。企彥琳之牆仞。遵茂度之軌躅。(張茂度)豈聞一而得¶
三。同出吳而入蜀。(巢尚之字仲遠魯國人宋寧朔將軍今¶
見帶名行書七行)世期旁通。崛強斷利。參方回之章法。(郗愔)得敬元¶
之草意。(羊欣)匪庖丁之解牛。同君子之不器。(裴松之字世期¶
河東人宋散騎常侍大中大夫今見具姓名章草書慰勞¶
文一卷二十四行)長玉靡慢。神閑態穠。荷小王之偉質。錯明帝之¶
高蹤。執德而風塵不雜。發言而禮義攸從。(徐爰字長玉瑯¶
琊人本名瑗避傅亮諱除玉宋大中大夫今見正書具姓¶
名上明帝啟一紙五行)江侯僧安。健利而乾。貌兼輕媚。體出多端。猶¶
<pb:KR4h0168_NKFB_0447-15b>
廣庭之卉木。小苑之峰巒。(江僧安陳留人宋太子中庶子¶
今見具姓名行書一紙八行)道力草雄。圓轉不窮。壯自躬之體格。疲逸¶
少之遺風。猶立言而逍遙出世。驗迹乃夙夜在公。(賀道力¶
會稽人宋吳興令今見具姓名草書二紙共二十行)齊高則文武英威。時來運歸。¶
挺生紹伯。墨妙翰飛。觀乎吐納僧虔。擠排子敬。昂藏鬱拔。¶
勝草負正。猶力稽牛刀。水展龍性。(蕭道成字紹伯蘭陵人¶
永之子宋右僕射太尉封十郡為王及受禪即位稱齊高¶
帝今見具姓名行草書及雜批三十餘紙)世祖宣遠。象賢豈敢。仰英規而無¶
功。超筆力而有膽。莫顧程式。率由胷襟。能騁逸氣。未忘童¶
心。若橫波束薪。泛濫淺深。(武帝諱賾字宣遠高帝長子今¶
見帶名行草書及雜批等十餘紙)子良則能知未善。心遠蹟邇。家風若遺。¶
古則翻鄙。雖有力而無體。將從真而自美。猶土階茅茨。儉¶ 
<pb:KR4h0168_NKFB_0447-16a>
德之始。(竟陵王子良武帝子今見帶名行書四行)彥回無節。筆翰亦爾。快利不¶
拘。足用而已。如拔楓柳。抑亦梓。(褚淵字彥回河南人宋末¶
與高帝同掌樞密後齊臺建以佐命功授司徒中書監今¶
見具姓名草書二紙共一十三行)蔚先忠良。自我名揚。老成不虧。和雅允¶
臧。若窮隱肥遁。志傲侯王。(禇賁字蔚先淵之子齊祕書監¶
因父憂免職便不仕時人以為恥父失節於宋室遂爾屏¶
居今見正書啟具姓名一紙凡八行)非禮不言。從容始昌。如碩德君子。道¶
義難量。而盛德有素。筆精源長。(徐孝嗣字始昌東海人齊¶
太尉尚書令今見正書啟共二紙)穆父子。載茂餘芳。僧虔則密緻豐富。得¶
<pb:KR4h0168_NKFB_0447-16b>
能失剛。鼓怒駿爽。阻圓任強。然而神高氣全。耿介鋒芒。發¶
卷伸紙。滿目輝光。才行兼而雙絕。名實副而特彰。如運籌¶
決勝。威震殊方。伯寶次道。並資義訓。兄則雜(太祖高帝)而外兼。¶
稟家君於已分。弟則纎薄無滯。過庭益俊。並能閑墨妙。逸¶
速毫奮。比達士與君子。人不知而不慍。仲寶同夫季舒。署¶
名莫窺牆仞。(王僧虔瑯琊人曇首子齊尚書令穆公今見¶
正書具姓名啟二并行書共十五紙王慈字伯寶王志字¶
次道並僧虔子慈齊侍中冠軍今見具姓名行書兩紙共¶
二十五行弟志齊侍中吏部尚書今見具姓名行書三帖¶
共七行王儉字仲寶僧綽子齊尚書令今見署名啟行字¶
而已與孔廞同廞字季舒)茂謙則壯而不密。騁志恒俗。輕師模。任縱¶
欲。如勇夫格獸。徑越林麓。(劉撝字茂謙彭城人齊太子洗¶
馬御史中丞今見行書兩紙共二十行)寶光楷之。同調合韻。差池去就。羽翮¶
齊振。依蕭附王。(道成)¶ 

<pb:KR4h0168_NKFB_0447-17a>
(僧虔)俱曰慕藺。論骨氣而胡壯。驗精神而顧峻。猶岸柳之¶
先春。得地連於河潤。(顧寶光吳郡人齊司徒左西掾今見¶
具姓名行書兩紙共二十行胡楷之南昌人齊度支尚書¶
今見帶名行書一紙八行)希秀之蹟。敬叔之倫。(薄紹之)正則謹促有度。¶
草則拘檢靡伸。如儉德君子。清朝士人。(徐希秀瑯琊人齊¶
驍騎將軍今見具姓名行書草書兩紙共十二行)思光逸才。揮翰無滯。超寶光之¶
力。從僧虔之制。越恒規而涉往。出眾格而靡繼。如塞路蓬¶
轉。摩霄鳶唳。(張融字思光吳郡人齊司徒左長史今見具¶
姓名草書一紙九行)梁則高祖叔達。恢宏厥躬。泯規矩。合童蒙。文¶
<pb:KR4h0168_NKFB_0447-17b>
勝質而辭寡。明察眾而理窮。猶巧匠琢玉。心愜雕蟲。(蕭衍¶
字叔達蘭陵人順之子齊左僕射征東將軍封梁王及受¶
禪即位稱梁武帝今見帶名行書及制草雜批等四十餘¶
紙)文摹鍾。不瑕有害。慠景喬而含古。(蕭子雲)肩邵陵而去泰。(¶
文帝諱綱字世纘武帝第三子今見帶名正書啟四紙并¶
寫禪師碑文六紙及行書四行)世調則氣吞元常。若置度內。方之惠達。(¶
蕭特)旨趣猶昧。擅時譽而徒高。考遺蹤而罕逮。(邵陵王綸¶
字世調武帝第六子今見帶名行書三紙)孝元不拘。快利睢盱。習疎於一體。¶
加緊薄而小殊。惟數君之翰墨。稱(去聲)天倫之友于。皆可比¶
蘭菊殊芳。鴻鴈異軀。(孝元帝諱繹字世誠武帝第七子今¶
見具姓名行書一十五行)仲正則而壯。賒而密。婆娑蹣跚。綽約文質。¶
稟庭訓而微過。任天然而自逸。若眾山之連峰。探仙洞而¶
不一。(蕭確字仲正綸子梁廣州刺史永安侯今)¶ 

<pb:KR4h0168_NKFB_0447-18a>
(見具姓名行草書兩紙一十五行)景喬則潤色鍾門。性情勵已。豐媚輕¶
巧。纎慢旖旎。詩雖易其國風。賜豈賢於夫子。猶鸞窺鏡而¶
鼓翼。虎不咥而履尾。(蕭子雲字景喬蘭陵人梁侍中國子¶
祭酒今見正書具姓名啟及臨右軍書共三十行又見草¶
書六十餘紙)名劣筆健。乃逢王克。通流未精。疎快不忒。猶腐儒¶
宿士。運用自得。(王克瑯琊人梁尚書僕射今見具姓名草¶
書四行有胡昂印尾)陸杲迅熟。騁健遣能。任縱便。無風稜。如郊坰¶
羽獵。羽[:#AS-FBED:●]戉狨奔騰。(陸杲吳郡人梁光祿大夫揚州大中¶
正今見具姓名草書九行)體雜閑利。覩夫彥昇。構牽掣而無法。任胷¶
<pb:KR4h0168_NKFB_0447-18b>
懷而足憑。猶注懸泉。咽凝冰。(任昉字彥昇樂安人梁吏部¶
侍郎掌著作今見具姓名草書五行)茂遠捷銳。足以自給。彥和連環。迅不¶
可及。如過雨之奔簷霤。飛燎之赫原隰。(傅昭字茂遠北地¶
人梁祕書監金紫光祿大夫貞子今見具姓名草書一紙¶
一十一行朱异字彥和吳郡人中領軍右僕射今見具姓¶
名草書一紙十三行)文海緊快。勢逸氣高。未忘俗格。銳意操刀。猶¶
樂成名於朝野。嗤遁迹於蓬蒿。(王籍字文海瑯琊人僧虔¶
子梁左塘令今見具姓名草書凡八行)季和慢速。風規所屬。圓轉頗通。骨氣¶
未足。(殷鈞字季和陳郡人梁國子祭酒今見行草書兩帖¶
共有一紙三行)文磯纎潤。穩正利草。輭媚橫流。姿容美好。若其¶
抑阮裦殷。庶幾同塵。似泉激溜於懸磴。木垂條於晚春。(阮¶
研字文磯陳留人梁交州刺史今見具姓名正行草書五¶
十餘紙)惟子深與惠達。總景喬之幼志。俱親拂毫。同陪結字。¶
深正穩而寡力。達草而¶ 
<pb:KR4h0168_NKFB_0447-19a>
豐意。或比父而疎省。或過師而巧媚。誰與別其羅紈。且欲¶
同乎篋笥。(王裦字子深瑯琊人規子梁尚書僕射蕭特字¶
惠達子雲子梁海鹽令今見正行草書具姓名共有二十¶
六紙)肩吾通塞。并乏天性。工歸文華。拙見草正。徒聞師阮。(¶
阮研)何至遼敻。使鉛刀之均鋒。稱並利而則佞。(庾肩吾字¶
子慎新野人梁度支尚書今見具姓名行書三紙)通明高爽。緊密自然。捭闔宋文。¶
峻削阮研。載窺逸軌。不讓真仙。猶龍髯鶴頸。奮舉雲天。(陶¶
宏景字通明丹陽人隱居山林武帝追諡貞白先生今見¶
具姓名正行書一十二行)彥淵氣懦。任力或滯。猶翮短風高。昇沈靡¶
<pb:KR4h0168_NKFB_0447-19b>
制。(江蒨字彥淵濟陽人梁吏部侍郎今見具姓名行書一¶
紙三行)宏讓迅快。放誕可觀。利疾速。著輕乾。若星居僻陋。木¶
蔓樛盤。(周宏讓汝南人宏正弟今見草書七行有胡昂押¶
尾)蠢蠢懷約。任已作制。若孤陋儒生。辛勤一藝。(范懷約吳¶
郡人梁東宮侍書今見正書寫正覽一卷并具姓名行書¶
一紙)爰及陳氏。霸先創業。盤桓有威。牢落無法。等王師憑¶
怒。挫衂攻劫。嗟文煬而不知。徒染毫而敗法。(陳霸先潁川¶
人文讚子歷梁司空丞相封為陳公後受禪即位稱陳武¶
帝今見批沈格啟行書四行文帝諱蒨字子華武帝子見¶
批陸瓊啟行書三行煬帝諱叔寶字元秀宣帝子今見帶¶
名行書一紙)沈氏后德。名標婺華。允光親署。獨美可嘉。如晚晴¶
陣雲。傍日殘霞。(煬帝后沈氏吳興人君理之女今見署啟¶
一紙婺華后字)叔齊鬱然。署押而已。伯仁軟慢。尺牘近鄙。欽榮¶
之之勁舉。雖師心而入流。高疎壯浪。復覩伯謀。並如策馬¶
馳逐。葦航泛浮。¶ 

<pb:KR4h0168_NKFB_0447-20a>

(新蔡玉叔齊字子蕭煬帝弟官至侍中國子祭酒見署¶
名書一紙廬陵王伯仁字壽之煬帝子官至光祿大夫中¶
武將軍今見具姓名行書四行永陽王伯智字榮之廬陵¶
王弟官至左翊將軍今見帶名行書七行桂陽王伯謀字¶
深之永陽王弟官至丹陽尹今見帶名行書五行)智永智果。禪林筆精。天機淺而¶
恐泥。志業高而克成。或拘凝重。蕭索家聲。或利凡通。周章¶
擅名。猶能作緇門之領袖。為當代之準繩。並如君子勵躬¶
於有道。高人保志而居貞。(會稽永欣寺僧智永俗姓王氏¶
<pb:KR4h0168_NKFB_0447-20b>
右軍孫今見具名真草千文數本并帶名草書二紙僧智¶
果會稽人帶名草書一紙)坡陁總持。獨步方外。甘率性而眾異。非接¶
武於興會。若時違隱淪。卒不冠帶。(江總字總持濟陽人陳¶
尚書令今見具姓名草書一紙三行)孝穆鄙重。剛毅任拙。猶偏裨武夫。膽¶
勇智怯。(徐陵字孝穆東海人陳左僕射今見正書帶名啟¶
一紙)仲倫則快速無度。馳突不疎。尺題已終。筆勢仍餘。似¶
逸籠檻之眾鳥。恣飛鳴之所如。(沈君理字仲倫吳興人陳¶
尚書吏部郎中駙馬都尉今見具姓名草書一紙)德章率爾。流浪急速。骨氣乍高。¶
風神入俗。符縱志而失道。等潰河與顛木。(袁憲字德章陳¶
郡人陳右僕射今見具姓名草書兩行有胡昂印尾)快哉伯武。心空手敏。古風若¶
遺。令範惟允。如平郊逸驥。晚景飛隼。(毛喜字伯武滎陽人¶
陳吏部尚書今見具姓名草行書共有四紙)翩翩濟陽。茂世希祥。任樸無聞。適¶
俗不忘。父輕而迅。子凜而強。(蔡景歷字茂世濟陽人陳度¶
支尚書今見具姓名行草書三紙子徵字希祥陳中書令¶
今見具姓名草書二紙)接武隨波。雷同野王。如異磽肥之挺質。¶ 

<pb:KR4h0168_NKFB_0447-21a>

俱竹柏之凌霜。(顧野王字希馮陳黃門侍郎領大著作今¶
見具姓名草書二紙)知道則疎弛慢。無可取則。削凡常。病窒塞。猶¶
岸陸縱獺。艱辛騁力。(伏知道昌平人陳鎮北長史今見具¶
姓名草書三紙)含茂悠悠。薦臻同德。迫時季而陵替。俱道喪於¶
翰墨。徒麋鹿為後先。非勝負可差忒。(謝嘏字含茂陳郡人¶
陳中書令今見具姓名草書三紙)賀氏曰朗。雖非動人。不事筆力。猶阻學¶
貧。三者若宦游旅泊。衣化風塵。(賀朗會稽人陳祕書監今¶
見具姓名行書三紙)文深孝逸。獨慕前蹤。至師子敬。如欲登龍。有¶
<pb:KR4h0168_NKFB_0447-21b>
宋齊之面貌。無孔薄之心胷。(趙文深天水人後周為書學¶
博士書蹟為時所重孝逸湯陰人隋四門助教深師右軍¶
逸效大令甚有功業當平梁之後王裦入國舉朝貴冑皆¶
師於裦唯此二人獨負二王之法俱入隋臨二王之蹟人¶
閒往往為寶耳)蕭條北齊。浩汗仲寶。劣充凡正。備法緊草。遐師¶
右軍。歘爾由道。究千變而得一。乘薄俗而居老。如海岳高¶
深。青分孤島。(劉珉字仲寶彭城人彥英子北齊三公郎中¶
今見具姓名草書十二紙)隋則元平嗣芳。訛熟名揚。彥謙草力。浮緊¶
循常。糟粕右軍之化。依稀夫子之牆。皆如益星榆之眾象。¶
無月桂之孤光。(劉元平珉之子潔志高蹈隋贈貞範先生¶
今見具姓名行書二紙房彥謙清河人司隸刺史今見具¶
姓名草書十紙)昌衡跌宕。率爾而作。雖蔑法而或乖。乃由衷而¶
不怍。似野笋成竹。長風隕籜。(盧昌衡字子均范陽人隋侍¶
中贈司空父道虔子均隋禮部侍郎太子左庶子今見具¶
姓名行書二紙)¶ 

<pb:KR4h0168_NKFB_0447-22a>

** 述書賦下¶ 
:PROPERTIES:
:TITID: QTWTIT09407
:PERSID: QTWAUT1241
:END:

我巨唐之膺休。一六合而闡幽。武功定。文德修。高祖運龍¶
爪。陳睿謀。自我雄其神貌。冠梁代之徽猷。(神堯皇帝隴西¶
李氏諱淵仕隋官至殿內少監右驍衞將軍大丞相封唐¶
王及受禪即位革隋為唐又王右軍書柱作爪形時觀者¶
號為龍爪書高祖師王裦得妙故有梁朝風格焉)太宗則備集王書。聖鑒旁啟。雖¶
躡閭井。未登階陛。質詎勝文。貌能全體。無風骨。總法禮。(文¶
武皇帝諱世民神堯子當貞觀年中鳩集二王真蹟徵求¶
<pb:KR4h0168_NKFB_0447-22b>
天下并充御府)武后君臨。藻翰時欽。順天矜而永保先業。從人¶
欲而不顧兼金。(則天皇后沛國武氏士彠女臨朝稱尊號¶
曰大周金輪皇帝時鳳閣侍郎石泉王公方慶即晉朝丞¶
相導十世孫有累代祖父書蹟保傳於家凡二十八人緝¶
成一十一卷后墨制問方慶方慶因而獻焉后不欲奪志¶
遂盡摹寫留內其本加寶飾錦繢歸還王氏人到于今稱¶
之右史崔融撰王氏寶章集序具紀其事)睿宗垂文。規模尚古。飛五雲而在¶
天。運三光以窺戶。(睿宗皇帝天后第四子性淳和好書史¶
尚古質書法正體不樂浮華)開元應乾。神武聰明。風骨巨麗。碑版崢嶸。¶
思如泉而吐鳳。筆為海而吞鯨。諸子多藝。天寶之際。蹟且¶
師於翰林。嗟源淺而波細。(開元天寶皇帝仁孝慈和兼負¶
英斷好圖書少工八分書及章草殊異英特自諸王殿下¶
已下多效吳嗣李涂雖有工夫不能高遠開元中八分書¶
北京義堂西岳華山東岳封禪碑雖有當時院中學士共¶
相摹勒然其風格大體皆出自聖心)漢王童年。自得書意。夙承羲獻。守法¶
不二。(漢王元昌文皇帝弟)惠文靡倦。博好敦勸。恨夫有始無終。灰燼¶
成空。苟懼存而¶ 
<pb:KR4h0168_NKFB_0447-23a>
投閣。徒榮歿而昇宮。尚可謂梁園筆壯。樂府文雄。累聖重¶
光之盛業。六書一藝之精工。非所以抑至人之徇已。服勇¶
士以雕蟲。責繁聲於韶濩。徵艷色於蒼穹者也。(岐王元範¶
追冊惠文太子開元皇帝弟時天府圖書為張昌宗竊換¶
張氏誅後歸薛稷稷沒為王所得初不聞奏後慮焉乃盡¶
焚之言樂府文雄者王多能好事有文詞特為歌者所唱)爰有懷琳。厥蹟疎壯。假他¶
人之姓字。作自己之形狀。高風甚少。俗態尤多。吠聲之輩。¶
或浸餘波。(李懷琳洛陽人國初時好為偽蹟其大急就稱¶
王書及七賢書假云薛道衡作敘及竹林敘事并衞夫人¶
<pb:KR4h0168_NKFB_0447-23b>
咄咄逼人嵇康絕交書並懷琳之偽蹟也有姓謝名道士¶
者能為繭紙嘗書大急就兩本各十紙言詞鄙下跋尾分¶
明徐唐沈范蹤迹烜赫勞茹裝背持以質錢貞觀中敕頻¶
搜尋彼之錢主封以詣闕太宗殊喜賜縑二百疋懷琳乃¶
上別本因得待詔文林館故在內之本有貞觀印焉頃年¶
在右相林甫家後本在張懷瓘處尋博易與李起居)若乃出自三公。一家面首。歐¶
陽在焉。不顧偏醜。䫜翹縮爽。了裊黝糺。如地隔華戎。屋殊¶
戶牖。學有大小夏侯。書有大小歐陽。父掌邦禮。子居廟堂。¶
隨運變化。為龍為光。(歐陽詢長沙人紇之子幼孤陳中書¶
令江總收養書出於北齊三公郎中劉珉官至率更令太¶
常少卿子通亦能繼美拜納言封渤海公)永興超出。下筆如神。不落疎慢。無¶
慙世珍。然則壯文磯而老成。與貞白而德鄰。如層臺緩步。¶
高謝風塵。纂煥嗣聖。體多拘檢。如彼珷玞。亂其琬玉。(虞世¶
南會稽人荔之子蹟居四公之上官至祕書監贈禮部尚¶
書封永興公子纂孫煥皆能繼世煥授武官在仗宿衞初¶
隋有猛將來護兒子恒濟皆負才學入唐繼登三事故陸)¶ 

<pb:KR4h0168_NKFB_0447-24a>
(元方所云來護兒兒把筆虞世南兒帶刀言物極則反¶
一至於此也)河南專精。克儉克勤。伏膺告誓。銳思猗文。恐無成¶
於畫虎。將有類於效顰。雖價重衣冠。名高內外。澆漓後學。¶
而得無罪乎。(褚遂良河南人兼愛子尚書左僕射河南公¶
兼愛名亮東都人)柬之效虞。疎薄不逮。少保師褚。菁華却倍。超碩¶
鼠之效能。愧隋珠之掩纇。(陸柬之吳郡人仁公子虞氏之¶
出官為著作郎薛稷河東人太子少保)房文昭則雅而和。隱乃訛。精神乏氣。¶
胷臆餘波。若蘋萍異品。共泛中河。(房喬字元齡清河人彥¶
謙子官至司空贈太尉文昭公)殷公王公。兼正兼署。大乃有則。小非無¶
<pb:KR4h0168_NKFB_0447-24b>
據。騏驎將騰。鸞鳳欲翥。題二牓而蹟在。歎百川而身去。(殷¶
仲容陳郡人不害之孫令名之子奕世工書尤善書額官¶
至禮部郎中書汴州安業寺額京師裒義開業資聖寺東¶
京太僕寺靈州神馬觀額皆精妙曠古王知敬太原人門¶
傳孝義工正行善署書與殷殊塗而同歸兼草書弟知慎¶
工圖畫兄官至祕書少監當時雙絕與仲容齊肩天后詔¶
一人署一寺額仲容題資聖知敬題清禪俱為獨絕洛川¶
長史德政二賈碑在修行寺東南角即知敬之蹟極峻利¶
豐秀清禪資聖寺至今路人識者駐馬往觀普濟度寺即¶
父令名手蹤皆為後代程式)王祕監則首未全貞。尊道重德。或終紙而¶
結字。或重模而足(遵句反)墨。濩落風規。雄壯氣力。播清譽而¶
祖述。屢見賞於有識。如曲圃鴻飛。芳園桂植。(王紹宗瑯琊¶
人修禮子官至祕書少監)虔禮凡草。閭閻之風。千紙一類。一字萬同。¶
如見疑於冰冷。甘沒齒於夏蟲。(孫過庭字虔禮富陽人右¶
衞冑曹參軍)張長史則酒酣不羈。逸軌神澄。回眸而壁¶ 
<pb:KR4h0168_NKFB_0447-25a>
無全粉。揮筆而氣有餘興。若遺能於學知。遂獨荷其顛稱。(¶
張旭吳郡人左率府長史俗號張顛)雖宜官售酒。子敬揮帚。遐想邇觀。莫¶
能假手。拘素屏及黃卷。則多勝而寡負。猶莊周之寓言。於¶
從政乎何有。(後漢師宜官工書嗜酒每遇酒肆輒書於壁¶
遠近咸觀酒因大售計價償足而滅之王子敬以帚泥書¶
壁觀者如市已上皆言旭之可比)湖山降禮。狂客風流。落筆精絕。芳詞寡¶
儔。如春林之絢彩。實一望而寫憂。雍容省闥。高逸豁達。解¶
朝服而歸鄉。斂霓裳而辭闕。(賀知章字維摩會稽永興人¶
太子洗馬德仁之孫少以文詞知名工草隸書進士及第¶
<pb:KR4h0168_NKFB_0447-25b>
歷官太常少卿禮部侍郎集賢學士太子右庶子兼皇太¶
子侍讀檢校工部侍郎遷祕書監太子賓客慶王侍讀知¶
章性放善謔晚年尤縱無復規檢年八十六自號四明狂¶
客每興酣命筆好書大字或三百言或五百言詩筆唯命¶
問有幾紙報十紙紙盡語亦盡二十紙三十紙紙盡語亦¶
盡忽有好處與造化相爭非人工所到也天寶二年以老¶
年上表請入道歸鄉里特詔許之重令入閣諸王以下拜¶
辭上親製詩序令所司供帳百寮餞送賜詩敘別知章表¶
謝手詔答曰卿儒才舊業德著老成方欲乞言以光東序¶
而乃高蹈世表歸心妙門雖雅意難違良深耿歎眷言離¶
祖是用贈詩宜保松喬慎行李也兒子等常所執經故令¶
親別尊師之義何以謝焉仍拜其子典設郎子曾為朝散¶
大夫本郡司馬以伸侍養知章以羸老乘輿而往到會稽¶
無幾老終元年冬十二月詔曰故越州千秋觀道士賀知¶
章神清志逸學富才雄挺會稽之美箭蘊昆岡之良玉故¶
飛名仙省待詔龍樓願追二老之奇蹤克遂四明之狂客¶
允協初志脫落朝衣駕青牛而不還狎白鷗而長往舟壑¶
靡息人琴兩亡惟舊之懷有深追悼宜加縟禮式展哀榮¶
可贈兵部尚書者也)廣平之子。令範之首。婭姹鍾門。逶迤王後。武¶
都先覺。翰墨泉藪。子敬元常。得門窺牖。侍¶ 
<pb:KR4h0168_NKFB_0447-26a>
中穆。異代同友。於孔門而升堂。惜顏子之不壽。(徐嶠之東¶
海人廣平太守子浩中書舍人國子祭酒李造隴西人武¶
都公言侍中穆即子雲僧虔)韓常侍則八分中興。伯喈如在。光和之美。¶
古今遠代。昭刻石而成名。類神都之冠葢。(韓擇木昌黎人¶
工部尚書歷右散騎常侍)赫赫許昌。翰苑文房。徵前賢而少對。當聖¶
代而難方。(田琦鴈門人德平之孫工八分小篆署書圖畫¶
寫洪崖子張氳雲樓并雪木行於世官歷陝令豫蘄許等¶
州刺史兼裝背有孫栖梧尤妙其事德平武德功臣拜兵¶
部尚書)衞包蔡鄰。功夫亦到。出於人意。乃近天造。(衞包京兆¶
<pb:KR4h0168_NKFB_0447-26b>
人工八分小篆通字學兼象緯之術官至尚書郎蔡有鄰¶
濟陽人善八分本拙弱至天寶之閒遂至精妙相衞中多¶
其蹟)滎陽昆弟。內外光華。揮毫美麗。自是一家。幼弟曰逾。¶
丹青大誇。信斲玉而剖石。即揀金而披沙。(鄭遷及弟邁遇¶
並工八分崔氏出中書令湜之甥遷官至浚儀尉季弟逾¶
善山水天寶中知名梁宋)溫良之德。書畫兼美。誠依仁以遊藝。同上¶
善之若水。(皇室李權工八分弟樞工小篆姪平鈞亦善小¶
篆兼妙山水並冠絕一時淮安王神通曾孫權官歷金州¶
刺史樞侍御史平鈞富詞學江陵掾)詩興入神。畫筆雄精。李將軍世稱高¶
絕。淵微已過。薛少保時許美潤。合格不珍。(右丞王維字摩¶
詰瑯琊人詩通大雅之作。山水之妙勝於李思訓弟太原¶
少尹縉文筆泉藪善草隸書功超薛稷二公名望首冠一¶
時時議論詩則曰王維崔顥論筆則曰王縉李邕祖詠張¶
說不得預焉幼弟紞有兩兄之風閨門之內友愛之極)史侍御惟則必優世業。階乎¶
籀篆。古今折衷。大小應變。如因高而矚遠。俯川陸而必見。(¶
史惟則廣陵人殿中侍御史即諫議大夫白之子白善飛¶
白)¶ 

<pb:KR4h0168_NKFB_0447-27a>
吾家世業。趙郡李君。嶧山並騖。宣父同㣥。洞於字學。古今¶
通文。家傳孝義。意感風雲。(李陽冰趙郡人父雍門湖城令¶
家世住雲陽承曰門作尉冰兄弟五人皆負詞學工於小¶
篆初師李斯嶧山碑後見仲尼吳季札墓誌便變化開闔¶
如虎如龍勁利豪爽風行雨集文字之本悉在心胸識者¶
謂之蒼頡後身澥子騰冰子垍並詞場高第幼子曰廣勤¶
學孝義以通家之故皆同子弟也)延安君則快速不滯。若懸流得勢。三原¶
君則婉媚巧密。似垂楊應律。(吾舅諱繪彭城人也延安都¶
督姨兄明若山西平原人京兆三原縣尉大理評事)宋儋李璆。擅美中州。李師王¶
<pb:KR4h0168_NKFB_0447-27b>
而意淺。宋祖鍾而體流。(宋儋字藏諸廣平人高尚不仕戶¶
部侍郎宇文融薦授祕書省校書郎作鍾體而側戾放縱¶
跡不副名開元末舉塲中後輩多師之李璆隴西人御史¶
大夫傑之兄子性速達輕財重義筆蹟緊媚亦有聲於代¶
為狄宇清李漸所師)員外蕭公。名成於薛。安西變體。光潤愉悅。(蕭¶
公名誠蘭陵人梁之後起家奉禮郎開元初時尚禇薛公¶
為之最拜右司員外郎善造斑石文紙用西山野麻及虢¶
州土穀五色光滑殊勝子彭)張氏四龍。名揚海內。中有季弟。功夫少對。¶
右軍風規。下筆斯在。(張從申長史文場擢第弟從師監察¶
御史從儀灼然有才從申志業精絕工正行書握管用筆¶
其於結密近古所少恨歷覽不多聞見遂寡右軍之外一¶
步不窺意多搨書闕其真蹟妙也)呂公歐鍾相雜。自是一調。雖則筋骨乾¶
枯。終是精神嶮峭。其於小楷。尤更巧妙。(呂向東平人開元¶
初上美人賦忤上時張說作相諫曰夫鬻拳脅君愛君也¶
陛下縱不能用容可殺之乎使陛下後代有愎諫之名而¶
向得敢諫之直與小子為便耳不如釋之於是承恩特拜¶
補闕賜綵百段衣服銀章朱紱翰林待詔頻上賦頌皆主¶
諷諫兼皇太子文章及書官至給事中中書舍人刑部侍¶
郎文詞學業當代莫比有子曰廣聰利俊秀)¶ 

<pb:KR4h0168_NKFB_0447-28a>
(有吏才拜監察御史)吾兄則書包雜體。首冠眾賢。手關目瞥。瞬息¶
彌年。比夫得道家之深旨。習閬風而欲仙。(家兄蒙字子全¶
司議郎安南都護)馬家劉氏。臨效逼斥。安西蘭亭。貌奪真蹟。如宓¶
妃遺形於巧素。再見如在之古昔。(翰林書人劉秦妹歸馬¶
氏)押署則縫僧權似長松挂劍。尾滿騫如盤石臥虎。(徐僧¶
權中山人滿騫富陽人)繁多乃懷充懷珍。稀少乃延祖允祖。(唐懷充¶
晉昌人姚懷珍武康人陳延祖長城人范允祖順陽人)熾文時有。何妥近覩。雖正姓¶
名。美其傲古。恨連書於至寶。無尺牘之行伍。(沈熾文武康¶
人何妥外國人翊子梁中書侍郎名作當時書證)印驗則玉斲胡書。(太平公主武¶
<pb:KR4h0168_NKFB_0447-28b>
氏家玉印有四胡書今多墨塗存者蓋寡梵云三藐母䭾¶
四字也)金鐫篆字。少能全一。多不越四。國署年名。家標望地。¶
獨行龜益。(即魏王恭家印)並設竇臮。(范陽功曹竇臮書印)貞觀開元。文止於¶
二。(太宗元宗所用印)陶安東海。徐李所祕。(徐祭酒嶠之印李起居¶
造印)萬言方寸。翰囿所類。(延王友竇永書印)張氏永保。(張懷瓘印)任氏¶
言事。古小雌文。東朝周顗。(東晉僕射周顗印)審定竇蒙。(議郎竇蒙¶
書印)亭侯襲貴。猗歟劉鄭。門承貂珥。義仰彭城。(金部郎中¶
劉繹書印)鄴周印異。(相國鄴侯李泌印宣州長史周昉印)或有慙於稽古。諒無¶
乏於雅致。宋虞龢表聞於明皇帝。齊穆書答於竟陵王。表¶
稱委盡。書乃備詳。(宋中書侍郎虞龢上明皇帝表論古今¶
妙蹟正行草楷紙色褾軸真偽卷數無不畢備表本行於¶
世真蹟故起居舍人李造得之齊司空穆公瑯琊王僧虔¶
答景陵王)¶ 

<pb:KR4h0168_NKFB_0447-29a>
(子良書序古善書人評議無不至當本行於世其真蹟¶
今御史大夫黎翰得之)藻鑒則梁高祖巧而未博。(武帝時撰書評)邵陵王博¶
而未至。(蕭綸亦撰書評)庾中庶失品格。拘以文華。(梁庾肩吾撰書¶
品論)傅五兵比亡年。廣於職位。(梁傅昭撰書法目錄)名錄編於司馬。(¶
隋蜀王府司馬姚最撰名書錄)善狀集於散騎。(左散騎常侍姚思廉集¶
善書人名狀)李亞相著藻飾之繁。(右御史大夫李嗣真撰書品)張兵曹粗習¶
翫之利。(率府兵曹鄂州長史張懷瓘撰十體書斷上中下)考數公之著稱。多約傳¶
而立記。余不敏於登高。豈虛言而求備。敢直筆於親覩。非¶
偏譽於所嗜也。我小司空韋公曰述。職該藝府。才同史筆。¶
<pb:KR4h0168_NKFB_0447-29b>
茂族挺生。聖朝閒出。若乃闡異聞之旨。接片善之勤。則必¶
忘疲吐握。不閒風塵。所談而改觀成市。所寶而增價為珍。¶
小擅聲於自我。大推美於其人。彼凡百而馳名。既往遇此¶
公。而其德唯新。可謂千載一時。孤標絕倫矣。(韋述京兆人¶
尚書工部侍郎)及乎驗德力之工拙。知古今之優劣。余稽古而¶
翫能。因假能而有說。匪徒姓名記錄。面首超越。相質披文。¶
虛空歲月者矣。是用相如慕藺。撫新蹟而忘懷。豈甘賜也¶
望回。抱遐心而結舌。終冀乘時出處。備展名節。其或萃傅¶
巖(鍾紹京南康人中書令光祿大夫聚寶捐金川流海納)而會潁川。(家伯諱瓚邠王¶
司馬耽翫達旨固求不匱)歸右史(李造拂鏡旁通傾心善價)而入補闕。(席巽安定¶
人右補闕心專務得家業或遺)祭酒(徐浩)¶ 

<pb:KR4h0168_NKFB_0447-30a>
(法則道存徵求非利)翰林之尋繹。(張懷瓘兄弟懷[:#AS-9061:⿰王褱]盛王府司馬¶
並翰林待詔俱好無厭亦能臆斷)烏臺(潘履慎滎陽人監察御史克遵能¶
事採翫芳猷)粉署之敦閱。(蔡希寂濟陽人金部郎中習學潤身¶
假借盈愜)欣給事之道宏。(族兄紹給事中志宏雅道不倦虛¶
求)仰議郎之區別。(家兄銳思窮源增輝改觀)韓生委輸。(韓滉潁川人給¶
事中委質慮遠推誠道博)滕子擁決。(滕昇歙州婺源縣令取舍若流¶
通利泉藪)張氏旁求。(懷瓘海陵人皇鄂州司馬利無推斥道¶
在專精)陸家胥悅。(陸曜吳郡人卷緝餘芳事窮前志)釋朏超彼岸。(東京福先¶
寺僧良朏新羅人俗姓林氏遇捐衣鉢逸冠儕流)梅仙行無轍。(高志宜渤海人同¶
<pb:KR4h0168_NKFB_0447-30b>
官尉氣合古風利加能事)溫播金聲。(溫晁太原人國子簿悉心景慕¶
徒眾博求)崔含冰潔。(崔曼倩清河人鄠縣尉浩汗經營見如¶
不及)若驚陳趙。(陳閎潁川人陳王府長史趙微明天水人¶
或志敦習學或自悅古能皆翫之無斁也)賈勇徐薛。(徐守行東海人監察御¶
史薛邕河東人郎中或推古招致或究能跧拔並求之不¶
已)關郭雙奮飛。(關偽隴西人郭暉太原人或規規耽好或¶
楚楚傳寫)潘袁兩傾竭。(潘淑會稽人袁明陳郡人或披尋洽¶
道或耽籍樂貧)簪纓布素。申道閒設。既輻輳而川流。並觀光於¶
後哲。速珠玉之無脛。可得略而言曰。長安則穆聿(聿咸陽¶
龎店人少以販書為業後至德中因告訐徵搜古蹟并強¶
佔石泉公家則天皇后所還書功白身受金吾長史改名¶
祥蹈險邀榮乘危射利)王昌(遼東人詞荒智役)導其源。葉豐(括州人貌恭性¶
僻)田潁(長安人志凡識滯)委其軀。必拾遺市駿。懷寶飛鳧。洛陽則¶
杜福(河南人論熟行巧)劉翌(洛陽人節苦心廉)窮彌固。齊光(河南人道寡¶
業微)趙晏(河內人智專別識)樂忘劬。(此四人者洛陽販書者)皆誇目動利。實¶
繁有徒。詩不云乎匪斧。¶ 

<pb:KR4h0168_NKFB_0447-31a>

語有之曰反隅。若或徵數子之運用。甘千里之殊塗。則我¶
雞犬而無來無往。子衣裳而不曳不裾。成一家之憬彼。睽¶
四海之友于。(言通貨利)事符道因。心與日親。幾變灰律。涉歷冬¶
春。互為賓主。往返周秦。左翊吾兄。業窮幽遠。(名錫同州別¶
駕)龍興張揖。道契貞淳。(與潘淑獻書拜官今任龍興縣尉)雅興閉關以隨¶
扣。古風開卷以襲人。不然者。何窮獨而恣怡悅。何市朝而¶
貪隱淪。(言尚往來)眾矣森然。往哲來賢。一朝而星羅入眼。百代¶
而雲披及肩。身已沒兮若休。蹟遺芳而可傳。彼金印玉璽。¶
<pb:KR4h0168_NKFB_0447-31b>
豐碑貨泉。蟲篆制而八分閒矣。正隸興而藳草行焉。不可¶
量乎所覩。又何極乎備宣。若乃流譽前代。效績當年。錄軍¶
機而羽括鷹隼。述國命而發揮貂蟬。通親友以感節。啟咨¶
謀以聞天。接武波委。嗣芳鱗連。則余不讓於賦頌。敢分媸¶
而別妍。恃乎幼好而晚知之至熟也。曲察而直言之無媿¶
者。將拭目而眾別輕。言入掌而百憂寫。爾其藤苔縑縠。衡¶
理蜀幅。花麻黃絢。緇赭紺綠。淪壓而邇蠧亡文。(蓄非其人¶
雖邇朝亦朽蠧)保持而遠完緘卷。(處之得地雖遠古亦完全)上智所以懸解。(¶
直曉)中庸所以交戰。(疑之)取迷伊他。貽笑鄙賤。則有烏絲褾¶
首。紫璽露面。好丹時更。悲素色變。狀元豹之霧隱。規雕虎¶
之風扇。雖置水彌¶ 
<pb:KR4h0168_NKFB_0447-32a>
旬。移裝屢遍。益深沈於直質。乃容易於覽見。嗟乎。捨不疑¶
於古疎。(高)取憑假於俗眩。(昡惑)誘淺情於末興。肆凡賞而留¶
盼。何其妄哉。寧知立法而虧真。作德而還淳。忘情是悅。代¶
有其人。(言定是非)必也易背以時。(時在正夏)受彩無欺。敏洽和之妙¶
道。得潤軟之成規。(用[:#AS-8456:⿺麥丏]調適候陰以成)疎密苦樂。殊形異宜。(厚薄完¶
蠧)上約下豐。始增末裨。(接上下前後例)沽將實名。位充合離。(改折¶
署榜餘地)或附卷均端。足使其夷。(薄而蠧者)或鳴砧妥帖。然後呈¶
姿。(厚而完者)探尋源流。志逸肥遁。緝合翦截。躬勞不悶。明齊短¶
長。闇結分寸。誠忽忽於或躁。袪悢悢之遺恨。至如虹縈絲¶
<pb:KR4h0168_NKFB_0447-32b>
帶。鸞舞錦褾。青閒綾文。出之衣表。檀心鼊首。金映銀絡。舒¶
囊貌妍。撫卷香作。多此飾類。又難詳備。(並言檢討裝背也)若乃見¶
稀意欲。雖可棄而崑山片玉。翫久厭充。雖可寶而紈扇秋¶
風。競舍茲而易彼。誇視審而聽聰。或芟穢於匿迹。或喪真¶
於矜工。夥哉耳設。尠矣目窮。因既原乎識量。遂懸別其淹¶
通。已分流而茲在。徒並騖而爭雄。(言申博易)假使作偽心勞。亂¶
真首出。眯目童幼。摧殘紙筆。終令君子棄瑕以拔材。壯士¶
斷腕以全質。期補勞於得喪。勵採葑於始卒。子猷之竹在¶
焉。曷可無其一日。(言務宏道)夫喻大始於事卑。方崇極於類聚。¶
況物著公¶ 
<pb:KR4h0168_NKFB_0447-33a>
器。賞推善主。異清白而非弓裘。豈孫謀而紹宗祖。抑如堯¶
禪舜。舜命禹。道必貴乎聲同。天無親而德輔。歸可保於授¶
受。靡自私而禦侮。故知乖其趨者。則密戚而心捐。合其軌¶
者。則舉儲而掌傳。亮玉白之利末。望吾徒之義先。(先言傳¶
付後總樂成以終也)至其罷琴閑堂。散袠虛牖。閱新連之卷軸。傾¶
舊滿之樽酒。暢懷古而遺形。荷逢時以濡首。炎涼所寄。偃¶
仰無咎。煙積孤松。春過五柳。想薜蘿而在眼。狎鸞鳳而盈¶
手。善鄰得朋。知我益友。暗遺名利。臥度卯酉。遂志願兮苟¶
若斯。生可憑兮死不朽。雖金翠溢目。陶匏聒耳。徒潤色於¶
<pb:KR4h0168_NKFB_0447-33b>
多歡。實無階於競美。賢賢易色。勿藥有喜。茅居食貧。陋巷¶
飲水。誓將敦素業而畢矣。振清風而何已。辭曰。資樂道兮¶
善莫大。佐元覽兮寄所賴。芝蘭滿室兮遺美芳。朋友忘言¶
兮古人會。想賢翫蹟儼如在。史冊悠悠幾千載。¶ 

* 竇蒙¶ 
:PROPERTIES:
:PERSID: QTWAUT1242
:END:

蒙字子全。肅宗時試國子司業兼太原縣令。¶ 

** 題述書賦語例字格後¶ 
:PROPERTIES:
:TITID: QTWTIT09408
:PERSID: QTWAUT1242
:END:

吾第四弟尚輦君字靈長。翰墨厠張王。文章凌班馬。詞藻¶
雄贍。草隸精深。平生著碑誌詩篇賦頌章表。凡十餘萬言。¶ 

<pb:KR4h0168_NKFB_0447-34a>

較其巨麗者。有天寶所獻大同賦三殿蹴踘賦。以諷興諫¶
諍為宗。以匡君救時為本。帝乃咨爾。可編筴書。中使王人。¶
榮曜戚里。龍章鳳篆。寵錫儒門。及乎晚年。又著述書賦。總¶
七千六百四十言。精窮旨要。詳辨秘義。無深不討。無細不¶
聞。徵五典三墳。九邱八索。詩騷禮易。文選詞林。猶不盡所¶
知。故別結語立言。曲申幽奧。一字一句。數義旁通。尚輦君¶
學究天人。才通詁訓。註解分析。皆憑史傳。注有未盡。在此¶
例中。意有未窮。出此格上。凡古今時哲。正文呼字。尊貴長¶
<pb:KR4h0168_NKFB_0447-34b>
老。各言其親。或取便引官。或因言稱爵。句則兩字三字。五¶
言四言。而於其以之間。或六或八。改時革命之際。舉一相¶
從。慮學者致疑。仍施朱點發。此則語之理例。別有字格存¶
焉。凡一百二十言。并注二百四十句。且裦且貶。還同諡法。¶
披文感切。撫已崩摧。手跡宛然。如向來之放筆。天才卓爾。¶
成千載之分襟。考義銘心。言笑在目。一枝先折。痛貫肝腸。¶
兩眼先枯。哀[:#AS-8563:⿰⺯⿸厂⿱田坴]骨髓。¶ 

¶
