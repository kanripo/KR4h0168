#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0921-19a> 
#+PROPERTY: JUAN 0922
欽定全唐文卷九百二十二¶ 

<pb:NFKB_QTW_p0922-01a>

* 曇域¶ 
:PROPERTIES:
:PERSID: QTWAUT2700
:END:

曇域。貫休弟子。精大小篆。重集許慎說文。¶ 

** 禪月集序¶ 
:PROPERTIES:
:TITID: QTWTIT18321
:PERSID: QTWAUT2700
:END:

先師名貫休。字德隱。婺州蘭溪縣登高里人也。俗姓姜氏。家傳儒素。代繼簪裾。少小之時。便歸覺路。於安和寺請圓貞長老和尚為師。日念法華經一千字。數月之內。念畢茲經。先師與鄰院童子法號處默偕年十餘嵗。同時發心念經。每於精修之暇。更相唱和。漸至十五六嵗。詩名益著。遠近皆聞。年二十嵗。受具足戒。後於洪州開元寺聽法華經。不數年間。親敷法座。廣演斯文。邇後兼講起信論。可謂三冬涉學。百舍求師。尋妙旨於未傳。起微言於將絕。於時江表士庶。無不欽風。年齒漸高。屬天下喪亂。時處默和尚謂師曰。吾師抱不羈之才。懷自然之道。時不與我。能無傷哉。復為先師曰。分袂無血淚。望處空闌干。後隱南嶽(闕二字)不(闕一字)先聃為備者曰。吾聞岷峨異境。山水幽奇。四海騷然。一方無事。遂乃過洞庭。趨渚宮。歷白帝。旋聞大蜀開基創業。奄有坤維。歎曰。不有君子。寧能國乎。遂達大國。進上先¶ 
<pb:NFKB_QTW_p0922-02a>
皇帝詩。其畧曰。一瓶一鉢垂垂老。萬水千山得得來。高祖禮待。膝之前席。過秦主待道安之禮。踰趙王迎圖澄之儀。特修禪宇。懇請住持。尋賜師號曰禪月大師。曲加存恤。優異殊常。十年以來。迥承天眷。無何。壬申嵗十二月。召門人謂曰。古人有言曰。地為牀兮天為葢。物何小兮物何大。苟愜心兮自欣泰。身與名兮何足賴。吾之治世。亦何久邪。然吾啟手足。曾無愧心。汝等以吾平生。事之以儉。可於王城外。藉之以草。覆之以紙。而藏之。慎勿動眾而厚葬焉。言訖。奄然而絕息。遂具表聞天。先帝蹙然久之。乃命所司。備一期葬事。於時在城士庶。無不悲傷。曇域遂以先師遺言上奏。請以薄葬之禮。帝曰。朕治命可行焉。勅命四眾共助葬儀。特豎靈塔。勅諡白蓮之塔。以癸酉年三月十七日。於成都北門外十餘里。置塔之所。地號昇僊。葬事既周。哀制斯畢。暇日或勛賢見訪。或朝客見尋。或有念先師一篇兩篇。或記三句五句。或未閑深旨。或不曉根源。眾請曇域編集前後所製歌詩文贊。日有見問。不暇枝梧。遂尋檢藁草。及暗記憶者。約一千首。乃雕刻成部。題號禪月集。曇域雖承師訓。藝學無聞。曾奉告言。輒直序事。時大蜀乾德五年癸¶ 
<pb:NFKB_QTW_p0922-03a>
未嵗十二月十五日序。¶ 

** 禪月集後序¶ 
:PROPERTIES:
:TITID: QTWTIT18322
:PERSID: QTWAUT2700
:END:

有唐翰林學士兵部侍郎吳融請為敘。先師長謂吾門人曰。吳公文藻瞻逸。學海淵深。或以揖讓周旋(闕一字)待矣。或以文害辭。或以辭害志。或以誕飾饒借。則殊不解我意也。子可於余所著之末。仰重序之。曇域乃稽顙而言曰。語云。子疾病。子路欲使門人為臣。子曰。欺天乎。曇域小子。何敢敘焉。師曰。子不知皆孔子弟子。記諸善言。以成其書。况吾常酷於茲。心勦形瘵。訪奇稽古。慰以大道。睠然皓首。豈為賈其聲耶。且吾昔在吳越間。靡所濟集。聊欲係志於翰墨。得以亂思。不憗遺老矣。子無辭焉。但當吾意。而言之。然又不可以過之。樂天長吉似之矣。吾若與騷人同時。即知殊不相屈耳。直言之。無相辱也。曇域遜讓不暇。力而敘之。¶ 

* 延壽¶ 
:PROPERTIES:
:PERSID: QTWAUT2701
:END:

延壽字沖立。俗姓王氏。餘杭人。年十六。獻齊天賦於吳越忠懿王。年二十八。為華亭鎮將。以官錢放生坐死。獲赦。遂出家。住天台智者巖天柱寺。宋建隆元年。忠懿王命主靈隱寺。後遷永明道場。賜號智覺禪師。開寶八年卒。年七十¶ 
<pb:NFKB_QTW_p0922-04a>
二。諡永明宗照大師。¶ 

** 金剛證驗賦¶ 
:PROPERTIES:
:TITID: QTWTIT18323
:PERSID: QTWAUT2701
:END:

無住般若。教海威光。諷誦而感通靈異。受持而果報昭彰。畢使凡身未來。而位登寶覺。能令促命現世。而壽緒金剛。洪範五福。其一曰壽。堅持之者。偏承靈佑。湖神歸命。受淨戒而挫兇暴之威。病者投誠。愈沈疴而軫慈悲之苦。大旨甚深。罩古籠今。字字演無生之性。重重敷不住之音。任布七寶之珠珍。難偕四句。縱捨三恒之身命。莫比持心。大教正宗。真如海藏。靈神擁護。陰官歸向。坐一層金之金榻。拔出冥中。降五色之祥雲。迎歸天上。斯經也。降心為要。無我是宗。信解而體齊諸佛。受持而福等虛空。法力難思。不墮刀峯之所。神功罔測。能超駭浪之中。一心受持。千聖稱讚。滯魄投誠而歸淨道。苦戰敗陣而超危難。獄官現證。冥魂脫而世命增。惡友妬心。金文隱而霞條散。或乃身枷自解。母眼雙明。口門光耀。肉體堅貞。天香馥郁。仙樂淒清。臨法而三刀不斷。命講而束素俄呈。寫在空中。點點而雨霑不溼。求於紙內。重重而文綵全生。是知大報攸長。正宗罕措。旨妙而難解難入。信順而不驚不怖。金剛神暗使變肉為骨。¶ 

<pb:NFKB_QTW_p0922-05a>

須菩提密令斷薰啖素。因書力而懺罪。遇火光而得度。積祿延年。扶持擁護。異哉為㣥典之大。還上昇覺路。¶ 

** 法華瑞應賦¶ 
:PROPERTIES:
:TITID: QTWTIT18324
:PERSID: QTWAUT2701
:END:

一心妙法。巧喻蓮華。誦持而感通靈瑞。校量而福比河沙。善神擁護。真聖咨嗟。知命如見。證果非賒。兵仗潛空。密衞而皆居福地。異香滿室。坐化而盡駕牛車。爾乃然臂歸向。焚身供養。紫氣騰空而演瑞。白光入火而標狀。燒時而列宿飛下。跡處而金園立相。形消骨盡。捨珍寶而難可比方。火滅煙飛。唯心舌而鏗然紅亮。書寫經卷。功德無邊。感佳夢而正誤。送金精而入緣。白雀呈瑞。隱士書詮。四眾潛淚。哀聞大千。寶殿遙分而夢處。神僧送藥而病痊。妙字纔成。逝者而已聞生處。真文既繕。殀喪而忽尒增年。帝釋迎前。天童侍側。暜賢摩頂以慰喻。廟神請講而取則。口放異光而何假銀燈。舌生甘露而豈須玉食。投崖不損。乏氣增加。或施戒而行悲。或謗消而難息。說法聞於金口。得定超於真域。能令凡質。毛孔孕紫檀之香。任壞肉身。舌表現紅蓮之色。甘雨灑地。天花墜空。紅燭然於眼裏。白蓮生於掌中。神遊佛國。跡現天宮。水滿金瓶。自冬溫而夏冷。齋陳玉饌。¶ 

<pb:NFKB_QTW_p0922-06a>

遂應供而身通。猴侍虎隨。除魔去病。異花生於講座。甘澤霔於談柄。冥司隨喜。靈神請命。扶危懺罪。駕苦海之慈航。拔死超生。懸幽途之明鏡。當圓寂之時。靈通可知。或山崩而地動。或花雨而樂隨。金殿房中而煥赫。寶葢夢裏而威蕤。駕乘潛來。見身忽生於他國。空聲密報。栖神俄託於蓮池。食感舍利。空中彈指。講聞異鐘。錫扣池水。或救旱而使龍。或持咒而降鬼。可謂獨妙獨尊。盡善盡美。任千聖以讚揚。難窮妙旨。¶ 

** 宗鏡錄序¶ 
:PROPERTIES:
:TITID: QTWTIT18325
:PERSID: QTWAUT2701
:END:

伏以真源湛寂。覺海澄清。絕名相之端。無能所之迹。最初不覺。忽起動心。成業識之由。為覺明之咎。因明起照。見分俄興。隨照立塵。相分安布。如鏡現像。頓起根身。次則隨相而世界成差。後則因智而憎愛不等。從此遺真失性。執相循名。積滯著之情塵。結相續之識浪。鏁真覺於夢夜。沈迷三界之中。瞽智眼於昏衢。匍匐九居之內。遂乃縻業繫之苦。(闕一字)解脫之門。於無身中受身。向無趣中立趣。約依處則分二十五有。論正報則具十二類生。皆從情想根由。遂致依止差別。向不遷境上。虛受輪迴。於無脫法中。自生繫¶ 
<pb:NFKB_QTW_p0922-07a>
縛。如春蠶作繭。似秋蛾赴燈。以二見妄想之絲。[:#AS-8563:⿰⺯⿸厂⿱田坴]苦聚之業質。用無明貪愛之翼。撲生死之火輪。用谷饗言音。論四生妍醜。以妄想心鏡。現三有形儀。然後違順想風。動搖覺海。貪癡愛水。資潤苦芽。一向徇塵。罔知反本。發狂亂之知見。翳於自心。立幻化之色聲。認為他法。從此一微涉境。漸成戛漢之高峯。滴水興波。終起吞舟之巨浪。爾後將欲反初復本。約根習鈍。不同於一真如界中。開三乘五性。或見空而證果。或了緣而入真。或三祇重鍊。漸具行門。或一念圓修。頓成佛道。斯則剋證有異。一性非殊。因成凡聖之名。以分真俗之相。若欲窮微洞本。究肯通宗。則根本性離。畢竟寂滅。絕昇沈之異。無縛脫之殊。既無在世之人。亦無滅度之旨。二際平等。一道清虛。識智俱空。名體咸寂。迥無所有。唯一真心。達之名見道之人。昧之號生死之始。復有邪根外種。小智權機。不了生死之病原。罔知人我之見本。唯欲厭喧斥動。破相析塵。雖云味靜冥空。不知埋真拒覺。如不辯眼中之赤眚。但滅燈上之重光。罔窮識內之幻身。空避日中之虛影。斯則勞形役思。喪力損功。不異足水助冰。投薪益火。豈知重光在眚。虛影隨身。除病眼而重光自消。¶ 

<pb:NFKB_QTW_p0922-08a>

息幻質而虛影當滅。若能迴光就已。反境觀心。佛眼明而業影空。法身現而塵跡絕。以自覺之智刃。剖開[:#AS-8563:⿰⺯⿸厂⿱田坴]內之心珠。用一念之慧鋒。斬斷塵中之見網。此窮心之旨。達識之詮。言約義豐。文質理詣。揭疑關於正智之戶。薙妄草於真覺之原。愈入髓之沈疴。截盤根之固執。則物我遇智火之燄。融唯心之爐。名相臨慧日之光。釋一真之海。斯乃內證之法。豈在文詮。智解莫窮。見聞不及。今為未見者演無見之妙見。未聞者入不聞之圓聞。未知者說無知之真知。未解者成無解之大解。所冀因指見月。得兔忘[:#AS-FEE3:●]¶ 
[:#AS-FBEC:●]弟。抱一冥宗。捨詮檢理。了萬物由我。明妙覺在身。可謂搜抉元根。磨礲理窟。剔禪宗之骨髓。標教網之紀綱。餘惑微瑕。應手圓淨。元宗妙旨。舉意全影。能摧七慢之山。永塞六衰之路。塵勞外道。盡赴指呼。生死魔軍。全消影響。現自在力。闡大威光。示真實珠。利用無盡。傾祕密藏。周濟何窮。可謂香中其牛頭。寶中探其驪頷。華中採其靈瑞。照中耀其神光。食中啜其乳麋。水中飲其甘露。藥中服其九轉。主中遇其聖主。故得法性山高。頓落㣥峯之峻。醍醐海濶。橫吞眾派之波。似夕魄之騰輝。奪小乘之星宿。如朝陽之孕彩。破外道之¶ 
<pb:NFKB_QTW_p0922-09a>
昏蒙。猶貧法財之人。值大寶聚。若渴甘露之者。遇清凉池。為眾生所敬之天。作菩薩真慈之父。抱膏肓之疾。逢善見之藥王。迷險難之途。遇明達之良導。久居閽室。忽臨寶炬之光明。常處躶形。頓受天衣之妙服。不求而自得。無功而頓成。故知無量國中。難聞名字。塵沙劫內。罕遇傳持。以如上之因緣。目為心鏡。現一道而清虛可鑒。辟㣥邪而毫髮不容。妙體無私。圓光匪外。無邊義海。咸歸顧盼之中。萬象形容。盡入照臨之內。斯乃曹溪一味之旨。諸祖同傳。鵠林不二之宗。㣥經共述。可謂萬善之淵府。眾哲之元源。一字之寶王。㣥靈之元祖。遂使離心之境。文理俱虛。即識之塵。詮量有據。一心之海印。楷定圓宗。八識之智燈。照開邪闇。實謂含生靈府。萬法義宗。轉變無方。卷舒自在。應緣現迹。任物成名。諸佛體之。號三菩提。菩薩修之。稱六度行。海慧變之為水。龍女獻之為天珠。天女散之為無著華。善友求之為如意寶。緣覺悟之為十二緣起。聲聞證之為四諦八空。外道取之為邪見河。異生執之作生死海。論體則妙符至理。約事則深契正緣。然雖標法界之總門。須辯一乘之別旨。種種性相之義。在大覺以圓通。重重即入之門。唯種智¶ 
<pb:NFKB_QTW_p0922-10a>
而妙達。但以根羸靡鑒。學寡難周。不知性相二門。是自心之體用。若具用而失恒常之體。如無水有波。若得體而闕妙用之門。似無波有水。且未有無波之水。曾無不溼之波。以波徹水源。水窮波末。如性窮相表。相達性源。須知體用相成。性相互顯。今則細明總別。廣辯異同。研一法之根元。搜諸緣之本末。則可稱宗鏡。以鑒幽微。無一法以逃形。則千差而暜會。遂則編羅廣義。撮合要文。鋪舒於百卷之中。卷攝在一心之內。能使難思教誨。指掌而念念圓明。無盡真宗。目覩而心心契合。若神珠在手。永息馳求。猶覺樹垂陰。全消影迹。獲真寶於春池之內。拾礫渾非。得本頭於古鏡之前。狂心頓歇。可以深挑見刺。永絕疑根。不運一毫之功。全開寶藏。匪用剎那之力。頓獲元珠。名為一乘大寂滅場。真阿練若正修行處。此是如來自到境界。諸佛本性法門。是以暜勸後賢。細垂元覽。遂得智窮性海。學洞真源。此識此心。唯尊唯勝。此識者。十方諸佛之所證。此心者。一代時教之所詮。唯尊者。教理行果之所歸。唯勝者。信解證入之所趣。諸賢依之而解釋。論起千章。眾聖體之以宏宣。談成四辯。所以掇奇提異。研精洞微。獨舉宏綱。大張正綱。撈¶ 
<pb:NFKB_QTW_p0922-11a>
摝五乘機地。昇騰第一義天。廣證此宗。利益無盡。遂得正法久住。摧外道之邪林。能令廣濟含生。塞小乘之亂轍。則無邪不正。有偽皆空。由自利故。發智德之源。由利他故。立恩德之事。成智德故。則慈起無緣之化。成恩德故。則悲含同體之心。以同體故。則心起無心。以無緣故。則化成大化。心起無心故。則何樂而不與。化成大化故。則何苦而不收。何樂而不與。則利鈍齊觀。何苦而不收。則怨親暜救。遂使三草二木。咸歸一地之榮。邪種蕉芽。同霑一雨之潤。斯乃盡善盡美。無比無儔。可謂括盡因門。搜窮果海。故得創發菩提之士。初求般若之人。了知成佛之端由。頓圓無滯。明識歸家之道路。直進何疑。或離此別修。隨它妄解。如穀角取乳。緣木求魚。徒歷三祇。終無一得。若依此旨。信受宏持。如快舸隨流。無諸阻滯。又遇便風之勢。更加櫓棹之功。則疾屆寶城。忽登覺岸。可謂資糧易辯。道果先成。披迦葉上行之衣。坐釋迦法空之座。登彌勒毘盧之閣。入暜賢法界之身。能令客作賤人。全領長者之家業。忽使沈空小果。頓受如來之記名。未有一門。匪通斯道。必無一法。不契此宗。過去覺王。因茲成佛。未來大士。仗此證真。則何一法門而¶ 
<pb:NFKB_QTW_p0922-12a>
不開。何一義理而不現。無一色非三摩鉢地。無一聲非陀羅尼門。嘗一味而盡變醍醐。聞一香而皆入法界。風柯月渚。竝可傳心。烟島雲林。咸提妙旨。步步蹈金色之界。念念齅簷蔔之香。掬滄海而已得百川。到須彌而皆同一色。煥兮開觀象之目。盡復自宗。寂爾導求珠之心。俱還本法。遂使邪山落仞。苦海收波。智檝以之安流。妙峯以之高出。今詳佛祖大意。經論正宗。削去繁文。唯搜要旨。假申問答。廣引證明。舉一心為宗。照萬法如鏡。編聯古製之深意。撮畧寶藏之圓詮。同此顯揚。稱之曰錄。分為百卷。大約三章。立法正宗。以為歸趣。次申問答。用去疑情。後引真詮。成其圓信。以茲妙善。暜施含靈。同報佛恩。共傳斯旨耳。¶ 

* 思有¶ 
:PROPERTIES:
:PERSID: QTWAUT2702
:END:

思有。檢校釋門威儀。¶ 

** 請宣示御注金剛經奏¶ 
:PROPERTIES:
:TITID: QTWTIT18326
:PERSID: QTWAUT2702
:END:

自像教西流。具文東譯。學傅師口。凡今則多。註訣聖情。前古未有。臣請具幡花。奉迎於敬愛寺。設齋慶賀。其御注經。伏乞示天下。宜付史官。¶ 

* 純白¶ 
:PROPERTIES:
:PERSID: QTWAUT2703
:END:

<pb:NFKB_QTW_p0922-13a>

純白。新羅國沙門。¶ 

** 新羅國石南山故國師碑銘後記¶ 
:PROPERTIES:
:TITID: QTWTIT18327
:PERSID: QTWAUT2703
:END:

恭惟我國大師。始自出昭。終於沒齒。生緣眷屬。觸事因緣。即門生金長老允正所修錄。具門人崔大相仁[:#AS-FEF9:●]¶ 
[:#AS-FBED:●]兗所撰碑述之。今白之所記者。恭以大師於唐新羅國景明王之天祐年中。化緣畢已。明王諡號銘塔。仍勅崔仁[:#AS-FEF9:●]¶ 
[:#AS-FBED:●]兗侍郎使撰碑文。然以世雜人猾。難為盛事。是以年新月古。未立碑文。至後高麗國凡平四郡。鼎正三韓。以顯德元年七月十五日。樹此豐碑於太子山者。良有良緣者乎。爰有國師之門神足國主寺之僧頭乾聖院和尚者。法諱讓景。俗姓金氏。字曰舉國。為師而或體或心。為王而乍耳乍目。將恐芳塵風埽。美跡雲消。黃絹將爛。翠炎弗植。師恩雀報。自立龜碑。和尚王父藹。元聖王之表來孫。憲康王之外庶舅。清廉謠聒於街路。忠孝譽酣於尊卑。內知執事侍郎。外任浿江都護。父訪禮。才兼六藝。學貫五經。月下風前。屬緣情體物之句。春花秋月。呈撫絃韻竹之聲。內至執事含香。外赴朔州長史。和尚始自華色。終於叟身。動止言談。行蹤風格。可備別錄。此畧言焉。且國師碑之與錄可記而未記者。曰龍潭¶ 
<pb:NFKB_QTW_p0922-14a>
式照乾聖讓景鷰口惠希宥襟允正請龍善現靈長元甫石南迥閑嵩山可定太子本定右九師者。國師存日。羽異在卵。未翥青雲之際。國師沒後。角足成體。始遊碧海之中。師之在時。法席(闕一字)牛毛之數。師之入滅。禪座財鐘乳之多。人謂之評曰。九乳若鐘。養九方之佛子。一面如鏡。正一國之君臣。古所謂翼眾銑銑。茲焉在焉。其允正長老者。乾聖同胎之弟也。戒高持者。名出有人。存歿言行。門人別錄。其母氏夢妊盈之日。日入於寢室。娠季之月。月入於密窟。果誕乾聖與宥襟也。豈翅曇諦母夢二物之徵。慧住阿孃獲二果之瑞而已哉。仁⺡[:#AS-FBED:●]兗者。辰韓茂竣人也。人所謂一代三鶴。金榜題迴。曰崔致遠。曰崔仁⺡[:#AS-FBED:●]兗。曰崔承祐。(闕一字)中中人也。學圍海岳。加二車於五車。才包風雲。除三步於七步。實君子國之君子。亦大人鄉之大人。是或折桂中花。扇香風於上國。得葱羅域。推學究於東鄉。承大師重席之恩。撰大師鴻碑之記。白也執尺占天。[:#AS-8BB1:⿰冉⻖]終近遠。傾蠡酌海。豈度少多。然則言而不常。默猶不可。後來君子。取之捨之而。已。¶ 

* 賢義¶ 
:PROPERTIES:
:PERSID: QTWAUT2704
:END:

<pb:NFKB_QTW_p0922-15a>

賢義。廣順三年益都縣大雲寺講經沙門。¶ 

** 雲門山功德記¶ 
:PROPERTIES:
:TITID: QTWTIT18328
:PERSID: QTWAUT2704
:END:

伏自玉毫掩相。求瞻覩以無由。金像遺蹤。猶修崇之可託。且我佛住世莫久。像教是依。了達者位證三乘。漸成者道隆五福。伏以雲門山大雲寺者。未可知其始建之時也。因覽古碑云。開皇年中。曾有修建。但以寺居峻嶺。地枕長郊。覩聖像之陵夷。見精藍之荒廢。近則雖興新搆。必知未稱舊基。唯有壁龕彌勒石像。依稀相(闕一字)隱映儀形。風雨交侵。間損雕鎪之質。嵗華綿邈。全無彩繪之蹤。蓋事有廢興。理關舒慘。豈斯期今日。獲遇信心(闕一字)清信弟子彭仁福。本貫浙江。寓居海岱。固安賜履。未遂三乘。唯(闕一字)夙懷善因便至。信知修崇之可託。明幻惑之不堅。是以廣(闕二字)因投諸蘭若。此則因參遠寺。傍覩真容。遂乃慎選良工。精求彩筆。果得入神之妙。(闕一字)瞻如在之儀。重新兩龕。加(闕一字)修飾。雖遙柰苑。何異(闕一字)峯。一㣥遠黎。豈起(闕二字)之想。四來(闕二字)頓生恭敬之心。諒此淨因。必獲多福。更有會同良友。亦是(闕一字)知各起齋心。助成勝事。仍雕(闕六字)庶使萬古千秋。不泯增修之狀。陵遷谷變。常開化導之門。如賢義者。跡¶ 
<pb:NFKB_QTW_p0922-16a>
忝緇衣。辭虧黃絹。常復斯言之戒。敢述刊述之文。蓋猥付非才。而堅令敘錄。既難退讓。何免言[:#AS-FBED:●]衍尢。謹題。¶ 

* 釋遠¶ 
:PROPERTIES:
:PERSID: QTWAUT2705
:END:

釋遠。六祖法嗣。號龍門法眼禪師。¶ 

** 坐禪銘¶ 
:PROPERTIES:
:TITID: QTWTIT18329
:PERSID: QTWAUT2705
:END:

心元虛暎。體絕偏圓。金波匝匝。動寂常禪。念起念滅。不用止絕。任運滔滔。何曾起滅。起滅寂滅。現大迦葉。坐臥經行。未嘗閒歇。禪何不坐。坐何不禪。了得如是。始號坐號禪。坐者何人。禪是何物。而欲坐之。用佛覓佛。佛不用覓。覓之轉失。坐不我觀。禪非外術。初心閙亂。未免回換。所以多方。教渠靜觀。端坐收神。初則紛紜。久久恬淡。虛閑六門。六門稍歇。於中分別。分別纔生。巳成起滅。起滅轉變。從此心現。還用自心。反觀一徧。一反不再。圓光頂戴。靈焰騰輝。心心無礙。橫該豎入。生死永息。一粒還丹。點金成汁。身心客塵。透漏無門。迷悟且說。逆順休論。細思昔日。冷坐尋覓。雖然不別。也大狼籍。剎那凡聖。無人能信。匝地忙忙。大須謹慎。如其不知。端坐思危。一日築著。伏惟伏惟。三自省察。是身壽命。如駒過隙。何暇閑情。妄為雜事。既隆釋種。須紹門風。諦審¶ 
<pb:NFKB_QTW_p0922-17a>
先宗。是何標格。道業未辦。去聖時遙。善友師教。誠不可捨。自生勉勵。念報佛恩。惟已自知。大心莫追。報緣虛幻。不可強為。浮世幾何。隨家豐儉。苦樂逆順。道在其中。動靜寒溫。自愧自悔。¶ 

** 十可行十頌序¶ 
:PROPERTIES:
:TITID: QTWTIT18330
:PERSID: QTWAUT2705
:END:

華嚴以十法界總攝多門。示無盡之理。禪門有十元談。以明唱道。洞山有十不歸。以表超證。山僧述十可行。以示後生。庶資助道。譬諸蓬生麻中。不扶而直。又如染香之人。亦有香氣。有少益者。書之於后。¶ 

* 終南山僧¶ 
:PROPERTIES:
:PERSID: QTWAUT2706
:END:

僧姓氏無考。居終南太一山。¶ 

** 眾經音義序¶ 
:PROPERTIES:
:TITID: QTWTIT18331
:PERSID: QTWAUT2706
:END:

自法王命駕。遵之者九乘。宏傳聲教。統之者三藏。然則指月之喻。無爽於恒規。因言之義。有契於常則。所以實相窅冥。開宗於文字。權道綜御。崇尚於方言。且夫一音各解。惟聖之筌蹄。隨緣別悟。在凡之準的。西梵天語。邃古莫虧。東華人言。㳂時遷貿。至於說文在漢。字止九千。韻集出唐。言增三萬。代代繁廣。符六文而挺生。時時間發。寄八體而陳¶ 
<pb:NFKB_QTW_p0922-18a>
迹。求真本據。諒在前後。覈其離廣。誠歸物議。夫以佛教東翻。六百餘載。舉其綱紐。三千餘軸。隨部出音。聞之往說。殷鑒㣥錄。未曰大觀。然則必也正名。孔君之貽誥。隨俗言晤。釋父之流慈。非相無以引心。非聲無以通解。有大慈恩寺元應法師。博聞強記。鏡林花之宏標。窮討本支。通古今之互體。故能讐校源流。勘閱時代。刪雅古之野素。削澆薄之浮雜。悟通俗而顯教。舉集畧而騰美。真可謂文字之鴻圖。言音之龜鏡者也。以貞觀末。歷勅召參傳。綜經正緯。咨為實錄。因繹尋閱。捃拾藏經。為之音義。注釋訓解。援引㣥籍。証據章明。煥然可領。結成三帙。自前代所出。經論諸音。依字直反。曾無追顧。致失教義。實迷匡俗。今所作者。全異恒倫。隨字刪定。隨音徵引。竝顯唐梵方言。翻度雅鄭。推十代之紕紊。定一朝之風法。文非詞費。務在綱正。恐好異者。輒復畧之。斯則得於要約。失於義本。救弊開信。終掩元化。故重陳委。悉無昧焉。序之云爾。¶ 

