#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID KR4H0168
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:KR4h0168_NKFB_0616-13a> ¶
#+PROPERTY: JUAN 0617
欽定全唐文卷六百十七¶ 

<pb:KR4h0168_NKFB_0617-01a>

* 獨孤申叔¶ 
:PROPERTIES:
:PERSID: QTWAUT1507
:END:

申叔字子重。德宗時博學宏詞中第。為校書郎。¶ 

** 資州獻白龜賦(以泰平將洽神物效靈為韻)¶ 

:PROPERTIES:
:TITID: QTWTIT12135
:PERSID: QTWAUT1507
:END:

皇帝在位十五載。西人獻異龜於王庭。匪青黑以飾體。特¶
潔白而成形。融彩可嘉。且不溷於五色。呈祥有異。詎止齊¶
乎四靈。蓋以我皇。行化無外。止戈偃武。人綏道泰。升至德¶
於元穹。降殊祥於神蔡。且夫龜者稟先知之異。白者表司¶
<pb:KR4h0168_NKFB_0617-01b>
殺之方。豈天意興威於有截。俾臣下受命而無將。西土是¶
生。實西方而主義。被甲以至。猶帶甲以來王。不然。何以白[:#AS-FBED:●¶
]愛純容。皎素甲。皓霜華而浹洽。炯玉質。輝金精。凝雪彩¶
之清貞。泳靈沼而冰靜。息泰階之砥平。足使孟津之鱗。恥¶
捷乎素鬣。越裳之雉。羞奮於翹英。矧乎稟殊姿。體異貌。陋¶
三足之為美。匪六眸以是效。其用也。或協聖人之心。其動¶
也。克符智者之樂。然後知戲朝之虎不足徵。銜鈎之狼不¶
足神。彼駒來思。徒稱皎皎。爾獸至止。虛擅諄諄。未若茲瑞。¶
德無與鄰。應天之命。昭王之仁。非櫝中之毀棄。不蓮上以¶
因循。將順乃元穹以呈其貺。曷思乎綠水而返其身。則彼¶
寧王¶ 
<pb:KR4h0168_NKFB_0617-02a>
有遺。元緒又安得而比倫。嚮非我皇。從道不咈。必將混於¶
介族。詎得分為理物。宜乎冠異紀。首靈篇。且無使其湮鬱。¶ 

** 卻千里馬賦(以上之所班諸侯不貢為韻)¶ 

:PROPERTIES:
:TITID: QTWTIT12136
:PERSID: QTWAUT1507
:END:

惟漢德之雍熙。俾遐荒兮肅祗。布澤所治。致遠人之樂只。¶
任土必貢。奉良馬以來思。殊乎皎皎。陋乃騤騤。翼八鑾以¶
御矣。齊四牡以維之。由是朝發於窮邊。夕獻於君所。倏追¶
風以掣電。邈千里兮一舉。仰騄驥之居周。鄙驌驦之在楚。¶
故將進薦於象魏。庶得超遙於苑圉。帝曰斯馬。爾其還與。¶
<pb:KR4h0168_NKFB_0617-02b>
旅獒之訓。今則皎如。歸獸之義。寧當忽諸。矧乃乖乎法駕。¶
而不合於乘輿。且帝之御也。厥儀惟舊。帝之動也。其道惟¶
守。驅千乘以啟前。羅萬騎以居後。分青旌兮在左。揚素旆¶
兮在右。儼五路以居中。矯六龍以齊首。龢鑾是響。將節乃¶
疾徐。次舍有期。豈宜乎奔走。蓋順之而可信。違之而則不。¶
雖千里兮足珍。於一人兮何有。矧乃場苗既食。馬政攸班。¶
間以赤兔。兼之白馬[:#AS-FBED:●]間。叶圖之駒伏皁。稱德之驥在閑。¶
足以驅馳於九域之內。足以巡狩於六合之間。宜乎旋爾¶
故鄉。歸於舊壤。超乎半漢。適彼莽蒼。庶逐北風之思。卻從¶
東道之上。俾得交頸裔土。翹足荒陬。克全真性。有歸㣥休。¶
同越¶ 
<pb:KR4h0168_NKFB_0617-03a>
地之放象。似桃林之罷牛。豈比驊騮。卒見羈於造父。寧同¶
屈產。終服御於晉侯。是知漢文之德彌尊。歸馬之猷克中。¶
示後之立國者。盡規矩之以郤遠方之貢。¶ 

** 處囊錐賦(以賢者處代必聞其人為韻)¶ 

:PROPERTIES:
:TITID: QTWTIT12137
:PERSID: QTWAUT1507
:END:

囊之為物也。虛受而無遺。錐之為器也。利用而攸資。彼式¶
處焉。必將勁而出矣。此乃柔止。安得固而藏之。遂得耀穎¶
於紉縫之處。呈銛於挫銳之時。諒遏之兮不可。非剛克兮¶
何其。炯炯乎從革之資。纖纖乎徑寸之質。露微鋩以外見。¶
<pb:KR4h0168_NKFB_0617-03b>
透虛囊而首出。方同人之處晦。靜以求伸。比達士之奮奇。¶
物莫能屈。既藏身於不固。寧脫穎之無必。觀其觸之必徹。¶
指之必穿。方將動而愈出。孰曰鑽之彌堅。所以趙氏克明。¶
因之而興喻。毛生不讓。比之而自賢。信立德而法矣。誠有¶
待而言焉。且賢之在代也。或默或語。猶錐之在囊也。或出¶
或處。囊雖固兮。錐必自分。代雖溷兮。賢罔同㣥。豈比夫不¶
銳者載繁載考而莫出。不善者四十五十而無聞。是以匪¶
無思乎指地。將有望於決雲。吐穎呈鋒。磨礪而自我。投奇¶
擢異。提攜而在君。嗟乎。道之將行也。必有用我者。彼賢未¶
達。雖執鞭而尚從。我道有庸。寧補履而為下。向使無銛鍔¶ 
<pb:KR4h0168_NKFB_0617-04a>
之珍。為鉛刀之倫。縮勁挺於囊[:#AS-8867:⿳士冖䂞]。受頑鈍於陶鈞。復何異¶
怳忽之內物。鴟夷之中人。君子曰。是事也。可以為鑒戒。可¶
以明進退。豈獨美於一時。蓋垂規於百代。¶ 

** 樂理心賦(以易直子諒油然而生為韻)¶ 

:PROPERTIES:
:TITID: QTWTIT12138
:PERSID: QTWAUT1507
:END:

心為靈府。樂有正聲。感通而調暢之理自得。訢合而邪僻¶
之慮不生。翕如冥契。混若化成。孕和平於德宇。保純粹於¶
元精。故先王立極受命。制民作則。修匏土革木之器。備干¶
戚羽旄之飾。將以悅萬人。康四國。動蕩其心志。推移於道¶
<pb:KR4h0168_NKFB_0617-04b>
德。薰然而煦日以和。悠爾而躋之壽域。成文不亂。知至樂¶
之有融。從律弗奸。見王道之甚直。聲之所感。性罔不悛。致¶
和易於無象。禁奸邪於未然。希夷自適。鬱結攸宣。苟斯須¶
之不去。何嗜欲之能遷。况乎大樂同和。至音交暢。聽寂寞¶
而何求。視窅冥而無狀。將欲革驕志以純仁。化貪心為貞¶
諒。在乎思不惑兮心不流。安至樂兮優而柔。順至性之蕩¶
蕩。符大道之油油。純如皦如。足養浩然之氣。融融洩洩。寧¶
抱悄爾之憂。是知以德音為音。則合於仁義。以淫樂為樂。¶
則比於慢易。咸濩作而理亦隨之。鄭衞興而時乃殆而。信¶
至化之所繫。實和樂之攸資。是以重華明兮簫韶若此。獨¶ 
<pb:KR4h0168_NKFB_0617-05a>
夫靡兮顛沛若彼。忘味興嘆於宣尼。觀風見稱於季子。則¶
知樂之為用也。不獨逞煩手。讙俚耳。正心術而導淳源。非¶
聽其鏗鏘而已。¶ 

** 審樂知政賦(以同彼吳札觀樂於魯為韻依次用)¶ 

:PROPERTIES:
:TITID: QTWTIT12139
:PERSID: QTWAUT1507
:END:

樂之為樂也。布五氣。和八風。政之為大也。包有截。被無窮。¶
雖尋源泝異。而致用是同。故政行而樂作。而樂在其中。是¶
以重華昭昭兮簫韶若此。獨夫靡靡兮顛沛如彼。鄭衞作¶
而濮上慄焉。絃歌聞而武城樂只。故為政之善否。實由樂¶
<pb:KR4h0168_NKFB_0617-05b>
之張弛。惟審樂之大義。其梗概也如是。若乃終始類四維。¶
廣大象八區。成質文於五色。齊宥密於三無。奏宮而君位¶
斯合。動商而臣道克符。角之鳴人斯度矣。徵之應事而形¶
乎。理方元氣。政亦陰敷。彼師曠傾耳而在晉。季札發跡而¶
在吳。惟樂之道也。蓋精微於此乎。不然。何以深聽密察。善¶
惡凶札。寂慮居安。靜志遐觀。故將亡之音哀以思。至理之¶
感柔而寬。是故君子審音以知樂。存亡必見乎未兆。理亂¶
亦在乎先覺。其道亂也。噍殺作而嘽慢興。其世理也。乘麒¶
麟而棲鸑鷟。則是政之所以。樂亦依於。苟聽五聲以悖矣。¶
諒八音而忽諸。方今九功已成。八佾斯舞。鼓虙羲之琴瑟。¶ 

<pb:KR4h0168_NKFB_0617-06a>

植虞舜之干羽。故能仁洽道廣。澤融德溥。聽之忘味。殊三¶
月之在齊。化之式臧。寧一變而至魯。客有作樂之賦者。將¶
含容於上古。¶ 

** 服蒼玉賦(以天子之服從此方色為韻)¶ 

:PROPERTIES:
:TITID: QTWTIT12140
:PERSID: QTWAUT1507
:END:

天配五色。惟春也蒼然。地孕萬物。惟玉也堅焉。玉可久持。¶
故君子比德於玉。蒼實正色。蓋聖人形象於天。歲既陽止。¶
色其著矣。東方木德之令。蒼本靈威之紀。順其色繄象服¶
<pb:KR4h0168_NKFB_0617-06b>
是宜。飾其容信以蒼為美。晶熒兮其瑩如碧。追琢兮其平¶
如砥。實同法服。不敢違於先王。有異象環。獨見用於孔子。¶
若乃太史告立春之期。天子迎東郊之時。映乎元冕。節以¶
采茨。碧若生芻之色。肅乎出藍之姿。縈垂組而溫潤澤矣。¶
繫衝牙而左右流之。質且異珪。終乃磨之無玷。色雖匪白。¶
誰謂[:#AS-8BD4:●]而不緇。故能間五玉。先四服。混元冕。曜黃屋。微白¶
虹之皎潔。對蒼龍以照燭。豈非哲匠之所逢。他山之所攻。¶
采此溫如之質。擇其善者而從。得佩之服之於此。琢之磨¶
之於彼。齊蒼璧之獲薦。異白玉之見毀。色膺時用。寧侔純¶
漆之元。彩非染成。詎比奪朱之紫。矧乎四氣莫先乎春陽。¶
五位莫首乎東方。九有具瞻。其尊也帝皇。萬物咸賴。其大¶ 
<pb:KR4h0168_NKFB_0617-07a>
也穹蒼。我乃應春氣之德。順陽和之則。為帝者之行節。候¶
穹蒼之正色。叢四美而具宣。冠㣥玉之攸克。所以標嘉名¶
於時令。宜乎哉垂楷模之無極。¶ 

* 張濛¶ 
:PROPERTIES:
:PERSID: QTWAUT1508
:END:

濛。贈太子少傅均子。德宗朝為中書舍人。¶ 

** 登春臺賦¶ 
:PROPERTIES:
:TITID: QTWTIT12141
:PERSID: QTWAUT1508
:END:

達萬類者莫尚於和氣。鬱萬類者莫極於幽情。故登臺而¶
豁望。得寓目於春榮。高臨乎雙闕。迥出乎重城。洞千門而¶
拂曙。披九陌於初晴。雲當軒而氣潤。風溢檻而光清。陰始¶
<pb:KR4h0168_NKFB_0617-07b>
分而土膏起。陽已動而泉脈生。縹緲九層之端。希微四達¶
之眺。春馭興而搖裔。興牽春而窈窕。鶬鶊來於東野。鴻鴈¶
去於南津。愛烟霞而改舊。嘉草樹而含新。思欣欣於麗景。¶
情豔豔於韶春。雖懵陰陽之義。且知天地之仁。我國家道¶
洽眾靈。化涵諸夏。吹律豈勞於鄒衍。操音寧藉於子野。德¶
被荒遐而有截。澤周品物而無假。因壽域以同歸。奚樂郊¶
而獨寫。是知氣之所感者情。情之所和者氣。氣苟達而內¶
愜。情必洽而外慰。等彼純[:#AS-92F9:⿰帛⿱丿糸]之溫。若享太牢之味。因在極¶
於羨溢。寧止臻於髣髴。不然者。太昊之令何榮。老氏之言¶ 
<pb:KR4h0168_NKFB_0617-08a>
安貴而已也。春臺高兮勢峩峩。鶯亂囀兮傳伐柯。聊登陟¶
兮一過。攬春心兮未和。春臺曉兮光淡淡。花競落兮如菼¶
菼。遠憑臨兮一覽。嫋春心兮多感。感因外而重遣。和自中¶
而再尋。任三陽之榮悴。齊萬化以浮沈。風何知於虎嘯。雲¶
何識於龍吟。猶春臺之蹈泰。與聖政之同深。¶ 

** 鎮國軍節度使李公功德頌(并序)¶ 

:PROPERTIES:
:TITID: QTWTIT12142
:PERSID: QTWAUT1508
:END:

聖唐九葉。皇帝平內盜。攘外夷。建中興永圖。以崇王業。乃¶
命潼關鎮國軍節度使檢校尚書右僕射兼御史大夫華¶
<pb:KR4h0168_NKFB_0617-08b>
州刺史武康郡王李元諒。整兵隴右。分鎮京西。朝野訢以¶
為宜。軍州翕而益重。復我洮罕。期在於茲。且謂分星辰之¶
精。山河之靈。彧穆英明。為國而生者也。於是行軍司馬御¶
史中丞董叔經。以州人感公救其塗炭。荷公拯其瘥癘。露¶
表㣥言。贊於雲隄曰。臣聞鼓天下之大節。莫先於忠義。卻¶
天下之大難。莫出於才能。奏勳庸。播金石。以為天下表。莫¶
盛於碑版。然則陛下宗臣元諒。雄傑英勇。沈斷明謀。虎身¶
之望夙成。龍額之封果及。武齊七德。而克用為模。文有九¶
功。而能舉為法。故炳燭方召。粃稗韓彭。桓桓然徇國之功。¶
皆可揭而昌言也。昔陛下薄狩郊甸。爰幸巴梁。虵虺畜而¶ 
<pb:KR4h0168_NKFB_0617-09a>
毒生。豺狼飽而害作。內奰宮闕。黨與譸張。何望之墾掘咸¶
林敬缸窺覷蒲坂。同逆相扇。傾陷巨州。元諒時以散員。副¶
戎關鎮。無一廛之土。無一旅之眾。感憤而發。招輯白徒。斬¶
賊使於潼津。破賊將於敷谷。乘勝連擊。遂克城池。閭閻載¶
安。室家相慶。此其徇國之功一也。勇夫重閉。以備不虞。創¶
績墉隄。是徵板幹。環迴裹於修郭。延袤臷於通衢。冀防馳¶
突之鋒。庶窒搜牢之掠。四封輻輳。不震不驚。益兇䜿東顧¶
之憂。壯義夫西討之勢。此其徇國之功二也。州之器備。自¶
昔其空。乃剔鑊鼓為兵。撤氈彯為甲。剡蒿揉為弩。載簀鞏¶
<pb:KR4h0168_NKFB_0617-09b>
為排。嚴約誓於五申。肅部隊於三令。勞逸斯共。甘苦必分。¶
德以導其懷。刑以齊其力。義以啟其憤。忠以發其誠。由是¶
士皆嚮方。樂公戰矣。此其徇國之功三也。籍馬蒐乘。補卒¶
濟師。始編簿者二千。終載書者一萬。進次昭應。稟命於副¶
元帥之軍。列屯興泰。分迾於尚可孤之壘。元兇恃眾。犯我¶
中營。或靡旌而來。或掉鞅而去。因其去也。霆激飆衝。分翼¶
夾馳。邀覈其陣。血鬬滻川之水。屍膏灞岸之田。狡勢迷窮。¶
不能復振。此其徇國之功四也。蒼茫御苑。橫矗長雲。摧百¶
堵而洞開。擁三軍而徑入。姚令言望旗而潰。張光晟棄甲¶ 
<pb:KR4h0168_NKFB_0617-10a>
而奔。彀騎爭追。若燎於藪。賊泚憂迫。躬率全軍。驅其恟恟¶
之徒。揮我堂堂之眾。一鼓而北。竄死真寧。氛祲廓而黃道¶
清。腥穢消而彤庭肅。頓師章敬。都邑晏如。迎大駕復於咸¶
秦。還大兵散於陰晉。此其徇國之功五也。李懷光阻河拒¶
命。竊弄戈鋋。北連綘臺。南抵黃巷。選朔方之徤將。保朝邑¶
之離宮。陛下特詔攻圍。重鞠戎旅。總於經略。丕冒平涼。或¶
掎擊其救兵。或邀絕其餫卒。力殫命窘。因乃求降。未殲當¶
道之豺。且磔吠籬之犬。此其徇國之功六也。進屯河縣。接¶
邏官橋。雖竹纜已焚。而水口將渡。大憝知窘。猶懷鬬心。乘¶
<pb:KR4h0168_NKFB_0617-10b>
時出奇。幸於有勝。遲明遇伏。卒以無歸。恚蹙窮城。因絞中¶
閣。三條以謐。三輔斯寧。此其徇國之功七也。戎羌不道。俶¶
擾西陲。驟掠邠涇。深入鹽夏。狃其橫猾。溽暑仍留。苟不用¶
權。若何攘暴。迺勵我鷹揚之旅。乘其馬瘠之時。張皇軍形。¶
緩俘令逸。然後排烽結隊。加竈翻營。師未逾於洛源。寇已¶
還於河曲。此其徇國之功八也。婪婪藩虜。匿詐求和。重違¶
修好之言。用許尋盟之約。諸軍畢會。是燭沈疑。陳其不誠。¶
請以為備。且曰。古者諸侯相見。兵衞不撤。警也。今犬羊反¶
覆。未可以端拱待之。乃距平涼二十里所。柵為壁。塹為壕。¶ 

<pb:KR4h0168_NKFB_0617-11a>

設晉師敖前之伏。修楚臣勁後之殿。練銳三千。涉涇式遏。¶
既而升壇將歃。果以惡來。聲若河翻。勢如山進。望我旗鼓。¶
驚眙而還。禦侮之道既宏。折衝之威亦著。此其徇國之功¶
九也。良原縣間在涇隴。西壓窮邊。罹彼煙塵。翦除荊棘。事¶
未經啟。密命興功。遂發軫而遽行。即建標而特起。恢其制¶
度。峻以規模。役不二旬。隱然嶽立。乃修廬井。乃闢田疇。商¶
旅載通。流庸偕附。烽堠交於塞表。保障連於峽右。雖周築¶
虎牢。漢憑馬邑。式遏亂略。曾何足云。此其徇國之功十也。¶
<pb:KR4h0168_NKFB_0617-11b>
朝廷所以降丕命。策高勳。重位以崇之。豐爵以榮之。歌鐘¶
以樂之。邸宅以寧之。自建中以來。衞社稷之臣。秉旄鉞之¶
將。除宰輔董戎外。其孰能疇匹於此哉。况明允豪賢。勤於¶
理要。清恕以康黎獻。簡恤以裕公私。推信誠。宏敬讓。薄九¶
賦。勵三農。抑浮窳之風。興廉正之教。一年而人知禁。二年¶
而人知惠。三年而人知愛。四年而人知誦。夫然。又安可使¶
懋功昭德。沈隱無聞者歟。願聽華人。篆之樂石。制曰可。於¶
是耆壽荔非昇古沙門釋僧惠道士遊方外等。千乃心。萬¶
乃口。喜從所欲。祈我筆端。乃約奏章。以纂成績。公本姓安¶
氏。武威姑臧人。蓋黃軒帝孫。降居安息。高陽王裔。留宅姑¶ 
<pb:KR4h0168_NKFB_0617-12a>
臧。僕射元魏之股肱。武衞巨唐之牙爪。世濟其貴。公又昌¶
明。而弱歲羈孤。感於知己某某之族。從駱統之姓。鎮潼關¶
者五年矣。既申武節。克建戎勳。天子以敦淳可親。誠明可¶
信。更名賜氏。以昭實焉。書所謂踐修厥猷。靈承多寵者矣。¶
若夫校功王府。譔德侯家。雖馮異揚言。已傳徽於昔歲。而¶
吉甫作頌。庶宏美於今辰。詞曰。¶ 

洸洸武庸兮有虔秉鉞。即戎臨敵兮原火烈烈。隊如星兮¶
陣如雪。進如流兮止如臷。轉電激兮衝風發。壞苑垣兮復¶
宮闕。既東征兮又西伐。鼙鼓雄兮才氣傑。滌昏霾兮掃妖¶
<pb:KR4h0168_NKFB_0617-12b>
孼。河瀆清兮渭源澈。功既成兮恩亦結。倚銕防兮賚金穴。¶
華山麗兮敷水澨。惠汪濊兮威凜冽。庶甿安兮㣥盜絕。舞¶
稚童兮歌大耋。城窣雲兮營偃月。望麾幢兮想旌節。樹豐¶
碑兮頌英哲。詞不媿兮勳不滅。¶ 

* 段文昌¶ 
:PROPERTIES:
:PERSID: QTWAUT1509
:END:

文昌字墨卿。一字景初。西河人。元和中累轉祠部郎中知¶
制誥。穆宗立。拜中書舍人。進中書侍郎同中書門下平章¶
事。自表還政。授劍南西川節度使。敬宗立。拜刑部尚書轉¶
兵部判左丞事。文宗朝遷御史大夫。封安平郡公。檢校右¶ 
<pb:KR4h0168_NKFB_0617-13a>
僕射平章事。充淮南節度使。再徙鎮西川。大和九年卒。年¶
六十三。贈太尉。¶ 

** 修仙都觀記¶ 
:PROPERTIES:
:TITID: QTWTIT12143
:PERSID: QTWAUT1509
:END:

平都山最高頂。即漢時王陰二真人蟬蛻之所也。峭壁千¶
仞。下臨湍波。老柏萬株。上插峯嶺。靈花綵羽。皆非圖志中¶
所載者。昏旦萬狀。信非人境。貞元十五年。余西遊岷蜀。停¶
舟江岸。振衣虔潔。詣諸洞所。石嵒靈竇。蒼焉相次。苔龕古¶
書。依稀可辨。時與道侶數人坐於下。須臾。天籟不起。萬竅¶
風息。山光耀於耳目。煙霞拂於襟褎。相顧神竦。若在紫府¶
<pb:KR4h0168_NKFB_0617-13b>
元圃矣。牽於形役。不得淹久。瞻眺惆悵。書名而去。爾來已¶
三十四年。大和庚戌歲。自淮南移鎮荊門。有客由峽中來¶
者。皆言當時題紀文字猶在。觀宇歲久。臺殿荒毀。不三數¶
年。必盡摧沒於巖壑矣。乃捨一月秩俸。俾令修葺。子來同¶
力。浹旬報就。去年冬十一月。詔命換麾幢。再領全蜀。泝三¶
峽。歷舊遊。依然境物。重喜登覽。聞泉聲而緩步。愛松色而¶
難別。遂命筆硯。志於巖谷。時大和七年正月五日記。¶ 

** 菩提寺置立記¶ 
:PROPERTIES:
:TITID: QTWTIT12144
:PERSID: QTWAUT1509
:END:

蜀城正南。當二江合流之上。萬井聯甍之內。獨有岡阜。迴¶ 
<pb:KR4h0168_NKFB_0617-14a>
抱數里。地形含秀而高坦。木色貫時而鮮澤。以氣象言之。¶
不有金剎梵宇。孰能主其勝勢乎。天寶末。元宗巡狩此方。¶
崇護法教。度僧建寺。大啟休福。至德二年。長史盧公元俗¶
奏置此寺。以菩提為號焉。先是僧眾鄉黨耆舊。相厥林野。¶
將興塔廟。徘徊凝睇。漠然無所。乃諗於草堂寺無相大師¶
以質之。大師傳繼七祖。於坐得三昧。以不思議之知見。破¶
㣥心之蒙惑。遂指茲地。宜開法門。夫風行地上。而萬竅自¶
號。大師一言。而天心感悅。故得廣輪棟宇。版築垣墉。翦榛¶
莽以立宏規。繚荒墟以羅物象。大歷初。節度使相國崔公¶
<pb:KR4h0168_NKFB_0617-14b>
寧。以此寺剏名。修建未就。乃迎彭州天飭山惠悟禪師以¶
居焉。禪師即無相大師之升堂法子也。覺照圓朗。了於實¶
際。以方便說。化導㣥生。俗流歸依。其眾日倍。經始之制。於¶
茲復興。其後有信心居士薛藏尹偘者。生於岷峨。得其靈¶
秀。氣豪量濶。宗敬二乘。皆能以財發身。悟愛為妄。捐捨寶¶
貨。同修梵場。蚩蚩之徒。隨我先倡。方構雲起。儼如天成。觀¶
乎崇殿巍巍。殫於宏麗。列柱屹立以壯趾。攢櫨分形以扶¶
栱。豁紺宇而色明。洞綺寮以霞散。金碧絢煥。逢倒景而共¶
照。珠鐸玲瓏。無迴飆而獨響。長廊之外。江浦悠然。高檻之¶ 
<pb:KR4h0168_NKFB_0617-15a>
端。雲峯對出。有巖壑之松桂。是人寰之林藪。學無生者得¶
自在。攝威儀者無缺落。住持之益。其何博哉。繇是言之。非¶
龍駕之巡幸。無以建法幢。懸雕牓。非大師之言授。無以識¶
茲地。占幽奇。非居士之捨財。無以集工輸。成像設。參會而¶
來。福祥冥感。流慶昌運。推乎無窮。今皇帝纘八聖之耿光。¶
奉三無私以端拱。則全蜀之保寧。法輪之常運。庸詎知其¶
際邪。徵其建立以來。招化檀施者。有若寺主惠嚴。姓張氏。¶
操行端明。始終無替。[:#AS-92F9:⿰帛⿱丿糸]歷五紀。成此茂功。押寺臨壇大德¶
元極。德高宿殖。振起律儀。上座惠通。識敏量寬。通藝兼蘊。¶
<pb:KR4h0168_NKFB_0617-15b>
都維那行持。典座行謙。聰悟多聞。探詳經論。咸緇門挺秀。¶
戒行精嚴。若眾流為川。㣥材成廈。喜日月之既就。歎成功¶
之莫紀。年代悠緬。易為消失。不立篆記。將何以報眾士之¶
有聞乎。請余為詞。用述前迹。銘曰。¶ 

時久太平。幽陵起兵。騎入宮壼。塵飛杳冥。翠華西巡。旋復¶
天京。崇演法梁。為濟㣥生。藹藹岡原。於江之涘。盤林走壤。¶
或隱或起。建寺之辰。經營於此。誅茅破藪。夷高堙埤。云誰¶
知之。大師所指。萬材既構。百役齊功。日就月將。化為蓮宮。¶
正殿渠渠。觚稜倚空。長廊複宇。霞截雲重。乃有二士。迴向¶ 
<pb:KR4h0168_NKFB_0617-16a>
正法。能成香剎。標於濁劫。瞻敬自生。萬緣皆攝。利益宏溥。¶
偉哉善業。西南巨鎮。地足寶坊。形勝之中。愛此凊涼。遠對¶
前山。終古蒼蒼。貞珉既刻。永播坤方。¶ 

** 諸葛武侯廟古柏文¶ 
:PROPERTIES:
:TITID: QTWTIT12145
:PERSID: QTWAUT1509
:END:

是草木有異。於草木則靈。武侯祠前。柏壽千齡。盤根擁門。¶
勢如龍形。含碧太空。散霧虛庭。合抱在於旁枝。駢梢葉之¶
青青。百尋及於半身。蓄風雷之冥冥。攢柯垂陰。分翠間明。¶
忽如虬螭。向空爭行。上承翔雲。孤鸞時鳴。下蔭芳苔。凡草¶
不生。古色天風。蒼蒼泠泠。曾到靈山。老柏縱橫。亦有大者。¶
<pb:KR4h0168_NKFB_0617-16b>
莫之與京。於惟武侯。佐蜀有程。神其不昏。表此為禎。斯廟¶
斯柏。實播芳馨。¶ 

** 平淮西碑¶ 
:PROPERTIES:
:TITID: QTWTIT12146
:PERSID: QTWAUT1509
:END:

夫五兵之設。本以助文德而成教化。故聖人不專任之。其¶
有桀驁暴邪。干紀作孼。道德不服。則兵以威之。文誥不諭。¶
則兵以靜之。在禁暴除害而已。自黃帝堯舜。不能無誅。至¶
湯武受命。武功寖盛。其本之以仁義。行之以弔伐。惟帝與¶
王。率由茲道。於戲。創業之君。勞而後定。守文之主。安而忘¶
戰。故三代之衰。功在五伯。未有中葉之後。再安生靈。前古¶ 
<pb:KR4h0168_NKFB_0617-17a>
所無。歸於聖代。我唐運之興也。高祖太宗以仁義之兵。除¶
暴隋之亂。戎功祖武。百代丕承。元宗嘗亦內翦奸邪。外清¶
夷狄。所以繼文之代。協帝之明。既而禍起於微。亂生於理。¶
由是髖髀之眾。結固於兩河。斤斧不用。[:#AS-92F9:⿰帛⿱丿糸]歷於五紀。肅宗¶
代宗。親翦大憝。且務生育。德宗順宗。觀於天象。察於人事。¶
以理運未至。沴氣猶凝。運啟昇平。以俟後聖。惟我后握樞¶
出震。端扆嚮明。考上元之心。思祖宗之意。掃滌區宇。光啟¶
帝圖。不以萬乘為尊。四海為富。遵大禹櫛風之志。有光武¶
乙夜之勤。以為景擒七國而漢民安。成翦三監而周化洽。¶
<pb:KR4h0168_NKFB_0617-17b>
焉有患難未去。而德教可興。日者李琳恃近狄之固。劉闢¶
憑坤維之險。李錡保長江之衝。從史資太行之阻。四兇相¶
挺。繼為亂常。三數年間。盡膏鈇鑕。太尉茂昭以中山之地。¶
盡室來朝。司空宏正以全魏之邦。舉宗向闕。義風所激。莫¶
不歸心。况彭城從折簡之召。橫海展執珪之覲。向之談虞¶
虢之存亡。議輔車之形勢。莫不刳心斷臂。繼踵為忠。既而¶
麟見於巴賨之間。河清於鄘衞之際。固本根之貺。昭聖祚¶
之符。廓清寰海。兆於此矣。而長淮右地。連山四起。控扼吳¶
楚。密邇轘轅。有上帝濯龍之池。同冀方多馬之國。戈鋋雪¶ 
<pb:KR4h0168_NKFB_0617-18a>
照。駔駿雲屯。二姓三兇。憑阻作孼。歲在甲午。吳少誠積禍¶
而斃。餘殃聚於逆嗣。氛祲淮濆。我后方弔人省冤。墾災除¶
穢。猶命使者持節。往申寵賻。以昭柔服之義。示含宏之仁。¶
元濟刦眾拒境。滔天肆逆。剽葉縣。燒舞陽。侵襄城。伊洛之¶
間。騷然震恐。乃詢廷議。咸願假以墨絰。授以兵符。天子淵¶
默以思。霆馳以斷。獨發宸慮。不詢眾謀。漢宣從屯田之議。¶
晉武決平吳之計。至聖不惑。㣥疑自消。於是會鳧藻之師。¶
得鷹揚之帥。以忠武軍帥李光顏。往者平朔邊。靜庸蜀。雙¶
矛電激。孤劒飆馳。亦猶馮異之總軍鋒。子顏之將突騎。才¶
<pb:KR4h0168_NKFB_0617-18b>
氣雄武。可掃攙槍。總魏博河陽郃陽凡三軍。自臨穎而前。¶
以河陽軍帥烏重允。當從史內訹邪謀。外阻兵勢。精誠奮¶
發。密應王師。故得虜魏豹於軍中。縛呂布於麾下。識慮中¶
正。可革梟音。益以汝海之地。總朔方義成陜虢劒南西川¶
鳳翔延州寧慶凡七軍。由襄陽而進。宣武帥韓宏。請以子¶
公武領精卒一萬二千。時集洄曲。欒書作帥。鍼為戎右。充¶
國討虜。卬統支軍。是能從帥之命。成父之志。又以壽春守¶
李文通。夙精戎韜。累習軍旅。明於守備。可保金湯。總宣武¶
淮南宣歙浙西徐泗凡五軍。扼固始之險。以鄂岳都團練¶ 
<pb:KR4h0168_NKFB_0617-19a>
使李道古。以先曹王皋有任城之武。昔征兇渠。嘗取安陸。¶
授以戎柄。嗣其家聲。乘五關之隘。以唐鄧隨帥李愬。溫敏¶
能斷。靜深有謀。昔趙孟慕成季之勳。復能霸晉。亞夫紹絳¶
侯之武。亦克擒吳。想其英徽。必有以似。山南東道荊南凡¶
兩軍。自文成而東。乃命御史中丞裴度。布挾纊之恩。奉如¶
絲之命。以諭㣥帥。以撫輿師。且以古之會兵。必謀元帥。令¶
歸於一。勢不欲分。命宣武軍帥韓宏為諸道行營都統。假¶
陸遜之鉞。拜韓信之壇。指蹤畫奇正之機。發號申嚴凝之¶
令。然後有司馬之法。成節制之師。而寒暑再罹。賊巢未下。¶
<pb:KR4h0168_NKFB_0617-19b>
又命內掌樞密之臣梁守謙。肅將天威。盡護諸將。懸白日¶
於千里。推赤心於萬人。由是甘寧奮升城之勇。君文勵擊¶
郾之志。焚上蔡以翦其翼。拔郾城以扼其吭。以軒后攻蚩¶
尤之亂。殷宗伐鬼方之罪。周公誅淮夷之叛。雖以聖討逆。¶
皆三年後定。百辟之議。且謂久勞。將決其機。以安海內。復¶
命丞相裴度。擁淮蔡之節。撫將帥之臣。分鄧禹之麾旆。盛¶
竇憲之幕府。四牡業業。于藩于宣。先是光顏重允公武。戎¶
旅同心。壘垣齊列。常蛇之勢。首尾相從。胡騎之雄。紛紜縱¶
擊。逐餘孼如鳥雀。獵殘寇似狐狸。干矛如林。行次於洄曲。¶ 

<pb:KR4h0168_NKFB_0617-20a>

丞相之來也。㣥帥之志氣逾勵。統制之號令益明。勢如雷¶
霆。功在漏刻。賊乃悉其精騎。以備洄曲之師。唐隨帥李愬。¶
新總傷痍之軍。稍勵奔北之氣。城孤援絕。地逼勢危。而能¶
養貔虎之威。未嘗矍視。屈鷙鳥之勢。不使露形。是以收文¶
城柵而降吳秀琳。下興橋而擒李祐。祐果敢多略。眾以留¶
之。或謂蓄患。不利吾軍。愬誠明在躬。秉信不撓。爰命釋縛。¶
授之親兵。祐感慨之心。出於九死。縱橫之計。果效六奇。粵¶
十月既朢。陰凝雪飛。天地盡閉。愬乃遣其將史旻仇良輔¶
<pb:KR4h0168_NKFB_0617-20b>
留鎮文城。備其侵軼。命李祐領突騎三千以為鄉導。自領¶
中權三千。與監軍使李誠義繼進。又遣其將田進誠領馬¶
步三千以殿其後。郊雲晦冥。寒可墮指。一夕卷旆。凌晨破¶
關。鋪敦淮濆。仍執醜虜。雖魏軍得田疇為導。潛出盧龍。鄧¶
艾得田章先登。長驅[:#AS-92F9:⿰帛⿱丿糸]竹。用奇制勝。與古為儔。四紀逋誅。¶
一朝蕩定。攄宗廟之宿憤。致黎庶之大安。周漢以還。莫斯¶
為盛。帝命策勳。進宏為侍中。光顏重允竝為司空。愬為左¶
僕射。帥山南東道。公武加散騎常侍。節制鄜坊丹延。道古¶
進御史大夫。文通加散騎常侍。王師獲金爵之賞。環境蒙¶
優復之恩。掩骼埋胔。除瑕宥罪。躋㣥生於壽域。還比戶於¶ 
<pb:KR4h0168_NKFB_0617-21a>
可封。東西南北。無思不服。丞相旋請來朝。後加金紫光祿¶
大夫。封晉國公。乃眷淮濆。烝人生殖。俾擇循吏。撫其疾傷。¶
以宣慰副使刑部侍郎馬總領淮蔡之任。天子議功雲臺。¶
追美將帥。俾刻金石。以揚休勳。而百辟僉謀。㣥帥克讓。推¶
義士之志。敢貪天功。徵賢臣之言。實在君德。於是搢紳之¶
士。暨侯服之臣。上獻鴻名。式昭徽冊。然後光輝千古。聲名¶
百蠻。詔命掌文之臣文昌勒銘淮浦。庶乎閱周雅者。美宣¶
王之中興。觀劒銘者。戒蜀川之恃險。銘曰。¶ 

天有肅殺。萬物以成。雷風為令。霜霰為刑。君有武節。四海¶
<pb:KR4h0168_NKFB_0617-21b>
以寧。陳之原野。阻以甲兵。在昔聖主。格寧邦國。武以禁暴。¶
刑以助德。牧除害馬。農去蟊賊。苟非戎功。孰靜㣥慝。明明¶
我后。神算精微。九重獨運。千里不違。宵衣旰食。再安中㝢。¶
始翦朔漠。旋梟蜀虜。丹徒鏦濞。白門縛布。服茲四罪。豈勞¶
一旅。淮夷怙亂。四十餘年。長蛇未翦。寰宇騷然。逮於孼童。¶
逆志滔天。懷柔匪及。告諭罔悛。帝念生人。乃申薄伐。飛將¶
鷹揚。前鋒電發。齋壇命信。靈旗指越。我武惟揚。祅氛未滅。¶
集於洄曲。決戰摧兇。豹略臨晉。維留沓中。桓桓襄帥。奇謀¶
成功。浮罌暗渡。束馬潛攻。合以長圍。絕其飛走。布德滅妖。¶ 

<pb:KR4h0168_NKFB_0617-22a>

升城獲醜。商不易肆。農安其畝。洄曲殘兵。投戈束手。帝嘉¶
㣥帥。賞不踰時。畫社啟封。珪組陸離。洎於蠻貊。服我英威。¶
刻之金石。作戒淮夷。¶ 

¶
