#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0711-21a> 
#+PROPERTY: JUAN 0712
欽定全唐文卷七百十二¶ 

<pb:NFKB_QTW_p0712-01a>

* 李渤¶ 
:PROPERTIES:
:PERSID: QTWAUT1662
:END:

渤字濬之。洛陽人。勵志不仕。隱嵩山。元和初以山人徵為¶
左拾遺。不赴。九年召為著作郎。穆宗朝累遷諫議大夫。敬¶
宗立。轉給事中。出為桂管觀察使。太和五年以太子賓客¶
徵。卒年五十九。贈禮部尚書。¶ 

** 上封事表¶ 
:PROPERTIES:
:TITID: QTWTIT14348
:PERSID: QTWAUT1662
:END:

臣渤言。臣伏見今月一日赦。聞中外僚例應有策略可濟¶
時者。悉許上陳。無有所隱。臣竊以陛下登極已來。擢自巖¶
<pb:NFKB_QTW_p0712-01b>
野者。惟一人而已。臣感殊獎。不合私身。身既不私。豈宜愛¶
死。若臣者。得死於義。則榮於生遠矣。以元和九年十二月¶
二十六日奏平賊三術。並皆請不捨元濟。其上是感。其次¶
是守。其下是戰。又言感不成不失為守。守不成不失為戰。¶
此求廟戰。為陛下萬全之謀也。其直言必戰者。是見無禮¶
於君。如鷹鸇之逐鳥雀。奮不顧身。真陛下義勇之臣也。昔¶
漢代先零羌反。趙充國守屯田。辛武賢請討襲。宣帝兩行¶
之。雖各成本功。豈如陛下雄邁獨斷。竟斬滅兇虜。則微臣¶
前者上言。為國之道也。今掃清淮西。是陛下之聖也。社稷¶ 
<pb:NFKB_QTW_p0712-02a>
之福也。臣獨不勝懇款。願朝廷增修德政。以享外寧之功。¶
輒復自忘幽朴。遠獻芻言。冀以塵露。少裨海嶽。竊以陛下¶
天縱生知。又嗜學不倦。故臣敢依託經史。敷陳下情。特乞¶
聖慈容其迂繁。曲賜終覽。則疎退小臣。死骨不朽矣。臣某¶
中謝。臣昔負薪。偷暇讀書。至周禮見春官外史掌三皇五¶
帝之書。即楚靈王所謂三墳五典是也。書敘又云。三墳言¶
大道也。五典言常道也。然則三五之君。君之至者矣。臣曾¶
學易。見三皇之道。加之以書。見五帝之德。加之以詩禮。見¶
三王之仁。加之以春秋。見五霸之義。尋戰國策。極於隋史。¶
<pb:NFKB_QTW_p0712-02b>
見沿代得失。參以百家。統以九流。又遺其繁華。摭其精實。¶
收視黜聽。順其所自。故遊涉中理也。髣髴三皇之化。自冥¶
於天。天法道者。不疾而速。不行而至。範圍天地。曲成萬物。¶
易稱先天而天不違。又云。鼓萬物不與聖人同憂。是三皇¶
在上。至朴未散。天下大同。無思無為。逍遙而已。五帝之教。¶
自冥於地。地則天者。其德廣運。乃聖乃神。乃武乃文。書曰。¶
天聰明自我人聰明。天明畏自我人明威。孔子曰。唯天為¶
大。唯堯則之是也。五帝在上。惟精惟一。允執厥中。百姓不¶
知。其德至矣。三王之政。自冥於仁。仁效地者。不識不知。無¶ 
<pb:NFKB_QTW_p0712-03a>
思不服。本以六德六行。文以五禮五樂。孔子曰。以仁理人。¶
又曰。克已復禮。天下歸仁焉是也。三王在上。上仁下義。仁¶
義相感。天下太和。故行葦天保之詩作。成康襲政。刑措四¶
十年。至於五霸。力義統盟。功過糅駮。傷壞王猷。秦政賊隳¶
周法。剗去井田。殘蝕六國。知及之。仁不能守之。故二世而¶
亡。漢高帝寬仁大度。與人同利。任能使。善聽納。竟甸萬國。¶
孔子曰。其或繼周者。雖百代可知也。彼蕭曹輩。生於秦。長¶
於秦。習於秦。惑於秦。不盡刷秦惡。特見制度。與夫三代聯¶
輝。此其未至也。然皆根於忠朴與清靜。其世代長久者亦¶
<pb:NFKB_QTW_p0712-03b>
在此。文帝躬約素德。罷搆露臺。卻千里馬。熙然與刑措無¶
異。賈誼尚以為皇號甚美。論德不稱。豈非兼以造程裁範。¶
未抵大中歟。景武昭宣。亦各有美。皆以樂賢從諫。風流無¶
窮。元成哀平。過有輕重。皆以黜賢嬖佞。稔謺亡國。光武皇¶
帝躍白水。乘舊德。賊莽百萬。且潰且溺。又平赤眉銅馬隴¶
蜀諸寇。非項氏等夷。其佐命與三傑亦異。挍其武蹤。功次¶
高祖。若乃稽古宅周。勳臣壽。儒學光。教化浹洽。躬踐理平。¶
自牧以謙。自勤以勞。兢兢若不及。過矣無次也。明帝孝思。¶
敦九族。旰食以達幽枉。無倖私。無矜色。章帝性仁厚。行春¶ 
<pb:NFKB_QTW_p0712-04a>
令。建胎養法。賦貧人以苑地。和帝抑符瑞。省貢獻。有明章¶
餘風。皆洛都之令主。自殤已下。不足徵也。桓靈不道。㣥醜¶
侵政。誅滅賢俊。流毒蒸人。鬻官於朝。列肆於內。㣥盜大起。¶
腥聞在上。赤帝之祚。其亡也忽焉。蜀先主任託孔明。有仁¶
人風烈。魏文帝席父業。擅妄大言。輕議舜禹。摧末疎本。其¶
昏塞劇矣。然災眚罪已。罷劾三公。終制省薄。亦足稱也。此¶
外無他勝略。繼以荒允鄰豪。敵臣奸雄。延數代而亡。實為¶
幸矣。晉武承三葉權力。通一淮海。焚怪服。讓泥金。容劉毅¶
直辭。輝光藹然。然違欽言嶠議。使黼衣左袵。數百年華風¶
<pb:NFKB_QTW_p0712-04b>
不振者罪杇(疑)矣。南北分朝。質文術背。造邦者挺雄才。騁¶
奇算。約之以勤儉。必有夏呂之功焉。殘國者皆淫逸其心。¶
猜毒溺私。移之以務禽奢奔。必有共鯀之敗焉。嗣主善惡¶
紊駮。三者擬諸二漢。兇或逾之。美不及者也。大㮣吳風巧。¶
其失也浮。虜俗愚。其失也鄙滯。名不勝質。故陳滅於隋。昔¶
漢世祖帝隴蜀。更詔以書。貴服其心。恥以虛為勝也。何以¶
造以島夷索虜相濟。得不愧顏於讓畔通樂乎。自隋沒唐¶
祚。十一帝頒春。嚮二百年矣。革土垂號。亞姬敵劉。但房杜¶
病同蕭曹。祖述秦漢。憲章周隋。使周邵得擅美於前代者。¶ 

<pb:NFKB_QTW_p0712-05a>

龜玉毀於櫝中矣。乃元宗中興。崇敏璟直。敏未達。直不深。¶
皆輔理名才。不宜責以經國也。李林甫元載媚君以佞諛。¶
迷君以嗜好。引同誅異。封其邪志。致逆羯啟釁。燎原不滅¶
者。非二子而誰。異代同[:#AS-8B70:⿰⺅⿱⿰夭夭心]。共汙三紀。遂使朝多忌諱。俗尚¶
苟容。波驚雲撓。蕩動未息。易曰。通其變。使人不倦。神而化¶
之。使民宜之。窮則變。變則通。通則久。自天祐之。吉無不利。¶
竊聞至德以來。天下常思太平。君臣之心。非不懇切。迄於¶
今來未稱者。是人倦而不知變。雖君儕堯禹。臣越伊周。詔¶
<pb:NFKB_QTW_p0712-05b>
如尚書典誥。日下既不行之。行之亦何由得通且久乎。易¶
曰。化而裁之存乎變。推而行之存乎通。神而明之存乎其¶
人。默而成之。不言而信。存乎德行。天祚聖唐。以變通之。數¶
遺陛下。順而革之。則悠久大歷。必自此而更始矣。臣觀前¶
代嗣帝。功未有如陛下今日之盛也。宜乘今戮淮寇之勢。¶
以德制恒[:#AS-8862:⿱亠兊]。則恩威兼暢矣。恩威兼暢。而又加之以捨小¶
過舉賢才。則陛下雖欲讓太平之勳美。臣知必不得明矣。¶
伏望廓開聖德。以撥亂意自兼。劇秦滅政。志於炎昊間。再¶
造鴻業。與天地惟新。馳之於無窮。昔舜禹以匹夫宅四海。¶
其烈如彼。今聖代以五朝營太平。其難如此。臣又竊聞之。¶ 

<pb:NFKB_QTW_p0712-06a>

陛下使工伎必能。是不欲其兩傷也。如此推而進之。則建¶
皇極。致雍熙。如指諸掌乎。臣疑宰相公卿蘊其略。但啟沃¶
之次第未及。使陛下翹思文武。凝望殷湯。主憂臣辱。孰不¶
憤歎。今陛下蹈道據德。安仁存義。則三皇五帝三王五霸¶
之美兼矣。與人同利。從諫如流。尚約素。斥珍奇。則漢高孝¶
文之美兼矣。尊儒學。兢兢若不及。幽枉必達。無倖私。無矜¶
色。則光武孝明之美兼矣。任託不惑。容受直言。則蜀先主¶
晉武之美兼矣。約以高祖太宗之善訓。貫以陛下之明聖。¶
<pb:NFKB_QTW_p0712-06b>
總萃前美。混論消息。融而為至德。發而為元化。以王道為¶
尺。以大中為刀。度時之宜。裁酌古今。引知蕩寃。驅末還本。¶
正六官。敘九疇。舉王制。倣月令。調兵食。崇孝悌。敦九族。闢¶
諫路。顯儒學。退文華。黜選舉。復俊造。定四人。省道釋。明刑¶
以行令。理兵以禦戎。然後經之以禮樂。緯之以道德。推誠¶
信以化之。播風雅以暢之。坐明堂。登靈臺。休息乎祥氣之¶
間。陛下襲羲軒於上。公卿儕稷契於中。黎元懽鼓腹於下。¶
挹甘露。潄醴泉。禽畜四靈。不為難矣。臣愚寡聞。不識遠大。¶
伏望下宰相公卿大夫議之。如瞽言可採。伏乞搜巖封野。¶
博引海內巨儒耆德元識明斷之士。大開學館。與朝賢參¶ 
<pb:NFKB_QTW_p0712-07a>
講。令其稽古應時。據經更俗。仍使切磋周洽。復出精義。重¶
作制度。使合乎宣父繼周之旨。夫正氣振。彼承家鼠寇。戎¶
狄裔夷。若槁葉迎霜。輕冰涉暑。瞥然已去。閒然已亡。固不¶
足塵於聖慮矣。今臣謹竭管見。獻五事如後。是非疏密。懸¶
在天鑒。蕞爾昏塞。何能自分。若乃沿革次第。時政所切。伏¶
計宰輔必已詳奏。亦不敢更言。臣今幸生聖代。又曾謬處¶
諫垣。逢中興將啟之期。知太平必成之術。實懼不言為罪¶
也。狂瞽微臣。不勝感恩中憤之過。謹勒祇承人某奉表被¶
露丹懇以聞。臣渤誠惶誠恐。¶ 
¶
<pb:NFKB_QTW_p0712-07b>

** 處理投匭人奏¶ 
:PROPERTIES:
:TITID: QTWTIT14349
:PERSID: QTWAUT1662
:END:

應進狀人論事。大者請分析聞奏。次者請申中書門下。小¶
者請各牒諸司。諸司若處理不當。復來投匭者。即請具事¶
繇聞奏。如投匭人有欺枉。責問得情狀。請本罪之外。更加¶
一等。又寶應元年六月勅。如有告密人登時進狀。分付金¶
吾畱身待進止。今緣匭院無械繫之具。忽慮兇暴之徒。難¶
以理制。請勒安福門司領付金吾仗畱身。然後牒送御史¶
臺京兆府。冀絕兇人喧競。¶ 

** 論隻日視事奏¶ 
:PROPERTIES:
:TITID: QTWTIT14350
:PERSID: QTWAUT1662
:END:

<pb:NFKB_QTW_p0712-08a>

事君之義。有犯無隱。陳誠啟沃。不必擇辰。今㣥臣敷奏。乃¶
候隻日。是畢歲臣下覩天顏獻可否者能幾何。¶ 

** 考校京官奏¶ 
:PROPERTIES:
:TITID: QTWTIT14351
:PERSID: QTWAUT1662
:END:

宰臣蕭俛段文昌崔植等。當陛下君臨之初。首任宰相。安¶
危理亂。決在此時。況陛下思天下和平。敬大臣禮切。固未¶
有昵比左右。侈滿自賢之心。而宰相之權。宰相之事。陛下¶
一以付之。實宣化理千載一遇之時也。此時若失。恐更無¶
時。而俛等上不能推至公。申炯戒。陳先王道德以沃君心。¶
<pb:NFKB_QTW_p0712-08b>
又不能正色匪躬。振舉舊法。復百司之本。則教化不立矣。¶
臣聞政之廢興。在於賞罰。俛等作相已來。未聞獎一人德¶
義舉守官奉公者。使天下在官之徒有所勸。又不能黜一¶
人職事不理持祿養交者。使尸祿之徒有所懼。如是則刑¶
法不立矣。邪正莫辨。混然無章。教化不行。賞罰不設。天下¶
之事。復何望哉。一昨陛下畋遊幸驪山。宰相與翰林學士¶
是陛下股肱心腹。宜皆知之。俛等不能先事未形。忘軀懇¶
諫。而使陛下有忽諫之名。流於史冊。是陷君於過也。孔子¶
曰。所謂大臣者。以道事君。不可則止。若俛等言不行計不¶
從。須奉身疾退。不宜尸素於化源。進退戾也。何所避辭。其¶ 
<pb:NFKB_QTW_p0712-09a>
蕭俛段文昌崔植三人並翰林學士杜元㯋等。並請賜考¶
中下。御史大夫李絳左散騎常侍張惟素右散騎常侍李¶
益等。諫幸驪山。鄭覃等諫畋遊。是皆恐陛下行幸道途漸¶
遠。自此恣情無度。又思馬有銜橜不測之變。風寒生疾之¶
憂。急奏無所詣。國璽委婦人中倖之手。絳等能率御史繼¶
以兩省官大諫於朝。有懇激事君之禮。可以誡無言者。其¶
李絳張惟素李益三人。請賜上下考外。特與遷官。以彰陛¶
下優忠賞諫之美。其崔元畧冠供奉官之首。合考上下。緣¶
與于翬上下考。于翬以犯贓處死。准令須降。請賜考中中。¶
<pb:NFKB_QTW_p0712-09b>
大理卿許季同任使于翬韋道沖韋正牧。皆以犯贓。或左¶
降。或處死。合考中下。然頃陷劉闢之亂。棄家歸朝。忠節明¶
著。今宜以功補過。請賜考中中。少府監裴通職事修舉。合¶
考中上。以其請追封所生母而舍嫡母。是明罔於君。幽欺¶
其先。請賜考中下。伏以昔者宰夫入寢。擅飲師曠李調。今¶
愚臣守官。請書宰相翰林學士中下考。上愛聖運。下振頹¶
綱。故臣懼不言之為罪。不懼言之為罪也。今其三品官考。¶
伏緣限在今月內進。輒先具如前。其四品已下官。續具條¶
疏聞奏。¶ 

<pb:NFKB_QTW_p0712-10a>

** 諫晏朝¶ 
:PROPERTIES:
:TITID: QTWTIT14352
:PERSID: QTWAUT1662
:END:

今日入閣。陛下不時見㣥臣。㣥臣皆布路跛倚。夫跛倚形¶
諸外。則憂思積諸內。憂倦既積。災釁必生。小則為旱為孽。¶
大則為兵為亂。禮三諫不聽則逃之。陛下新即位。臣至三¶
諫。恐危及社稷也。¶ 

** 奏請停徵久遠逋懸疏¶ 
:PROPERTIES:
:TITID: QTWTIT14353
:PERSID: QTWAUT1662
:END:

伏奉詔勅云。度支使所奏。令臣設計。徵填當州貞元二年¶
逃戶所欠錢四千四百二十貫。臣當州管田二千一百九¶
<pb:NFKB_QTW_p0712-10b>
十七頃。今已旱死一千九百頃有餘。若更勒徇度支使所¶
為。必懼史官書陛下於大旱中徵三十六年前逋懸。臣任¶
刺史。罪無所逃。臣既上不副聖情。下不忍鞭笞黎庶。不敢¶
輕。持符印。特乞放臣歸田。¶ 

** 論中人擊崔發疏¶ 
:PROPERTIES:
:TITID: QTWTIT14354
:PERSID: QTWAUT1662
:END:

縣令不合曳中人。中人不合毆御囚。其罪一也。然縣令所¶
犯在恩前。中人所犯在恩後。中人橫暴。一至於此。是朝廷¶
馴致使然。若不早正刑書。臣恐四夷之人。及藩鎮奏事。傳¶
道此語。則慢易之心萌矣。¶ 

** 請免渭南攤征逃戶賦稅疏¶ 
:PROPERTIES:
:TITID: QTWTIT14355
:PERSID: QTWAUT1662
:END:

<pb:NFKB_QTW_p0712-11a>

臣自出使。力求利病。竊知渭南縣長源鄉本有四百戶。今¶
纔四十餘戶。閿鄉縣本有三千戶。今纔有一千餘戶。其他¶
州縣。大畧相似。其弊所自。起于攤逃。約十家內有一家逃¶
亡。即攤賦稅使九家共出。稅額長定。有逃即攤。似投石井¶
中。不到底不止。攤逃之弊。戶不盡不休。此皆聚斂之臣。競¶
剝下以奉上。惟思竭澤。不慮無魚。伏乞詔書絕其攤逃。以¶
見在戶家產錢數為定。其餘有欠。且特恩免之。計不數年。¶
人必歸於農矣。夫農者國之本。本立然後可以議太平。若¶
<pb:NFKB_QTW_p0712-11b>
不由此而云太平者。是佞邪之臣也。伏乞陛下察而逐之。¶ 

** 桂州舉前容管經略使嚴公素自代狀¶ 
:PROPERTIES:
:TITID: QTWTIT14356
:PERSID: QTWAUT1662
:END:

右。臣伏準建中元年正月五日制。觀察使臣後三日舉一¶
人自代者。前件官曾任容管經畧使。行朝廷威恩。得蠻夷¶
畏愛。可以備方隅之任。總廉察之權。使其處臣之官。代臣¶
之職。必能獷悍柔服。谿洞乂安。伏乞聖慈允臣所薦。臣某¶
不任誠懇之至。¶ 

** 奏桂管常平義倉狀¶ 
:PROPERTIES:
:TITID: QTWTIT14357
:PERSID: QTWAUT1662
:END:

臣伏詳勅文。本救荒歉。忽有危切。貴及其時。當州去京往¶
來萬里。奏迴方給。豈及饑人。臣請所管忽遇災荒。量事賑¶ 
<pb:NFKB_QTW_p0712-12a>
貸訖。續分析聞奏。庶使遠人速活。聖澤遐流。臣之所管。僻¶
在嶺外。迫以山賊。人尤難理。若令數改。必困蟊食。常平義¶
倉。本救災害。向為歉沴。擢臣處之方鎮。臣宜竭力上答皇¶
明。伏乞聖恩允臣所奏。庶使皇靈遠被。獷俗知恩。¶ 

** 辨石鐘山記¶ 
:PROPERTIES:
:TITID: QTWTIT14358
:PERSID: QTWAUT1662
:END:

水經云。彭蠡之口。有石鐘山焉。酈元以為下臨深潭。微風¶
鼓浪。水石相搏。響若洪鐘。因受其稱。有幽棲者。尋綸東湖。¶
沿瀾窮此。遂躋崖穿洞。訪其遺蹤。次於南隅。忽遇雙石。欹¶
枕潭際。影淪波中。詢諸水濱。乃曰石鐘也。有銅鐵之異焉。¶
<pb:NFKB_QTW_p0712-12b>
扣而聆之。南聲函胡。北聲清越。枹止響騰。餘韻徐歇。若非¶
潭滋其山。山涵其英。聯氣凝質。發為至靈。不然。則安能產¶
茲奇石乎。乃知山仍石名舊矣。如善長之論。則瀕流庶峯。¶
皆可以斯名冠之。聊刊前謬。畱遺將來。貞元戊寅歲七月¶
八日。白鹿先生記。¶ 

** 司空侯安都廟記¶ 
:PROPERTIES:
:TITID: QTWTIT14359
:PERSID: QTWAUT1662
:END:

客有遊曲江者。始入境。則望韶石之山。既至郡。則瞻張公¶
之祠。以謂吾韶之美。盡於此而已。未知直韶之西北四十¶
里。有桂山之峻。有侯公之偉。予請言其畧。山之肇迹。自荊¶ 
<pb:NFKB_QTW_p0712-13a>
山南走千餘里。至於衡山。陡起為炎帝國。又自衡山南走¶
千餘里。至於桂山。鬱然為祝融神區。山之盤薄方廣。幾八¶
百餘里。峻極崇高。幾五千仞。青峯碧嶂。雲霞所棲。丹崖紫¶
壑。神仙之宅。山下之廟。則司空侯公故家也。公名安都。字¶
師成。本末具南史。工隸書。能鼓琴。長於五言詩。善騎射。為¶
邑里豪雄。陳武帝時。強梗數起。惟與公定計。稱為侯郎未¶
嘗名。平侯景。擒王僧辯。破徐嗣徽。刺齊將。降蕭孜。所向必¶
克。其智勇之大畧如此。始封富川縣子。次授南徐州刺史。¶
又進爵為侯。進號平南將軍。改封曲江縣公。又加開府儀¶
<pb:NFKB_QTW_p0712-13b>
同三司。又遷司空。又進爵為清遠郡公。又加侍中征北大¶
將軍。其功烈之盛如此。始武帝崩。朝議未知所立。公獨翼¶
戴臨川王。是為文帝。何其壯哉。公起布衣。提義眾。乘風雲¶
之會。依日月之光。位極人臣。書勳竹帛。所謂豪傑之士也。¶
侯師成以功烈為陳將軍。張子壽以德業為唐宰相。韶之¶
曲江。所謂將相之鄉也。惜乎功大主疑。盛名之下。難乎其¶
終。而子壽最為稱顯也。余嘗東遊泰山。西登華嶽。南觀衡¶
廬。顧未有以韶之桂山而不列祀五嶽者。蓋其遠在南裔。¶
自古帝王耳目之所不接故也。今里中習俗流風。慷慨猶¶ 
<pb:NFKB_QTW_p0712-14a>
存。時或旱潦。四遠來祈。未旋輒應。公之族有登進士第者。¶
名晉升。字德昭。託子記之。予既作記。又作迎神送神之詩。¶
以遺其鄉人。使歲時祈恩報德。以長言而歌之。歌曰。天作¶
高山兮去天幾何。翠岫巉巉兮與天相摩。紫桂千尋兮上¶
拂金波。飛瀑萬丈兮倒傾銀河。宅靈氣兮鬱嵯峩。降生司¶
空兮此山之阿。入拔臺城兮親提義戈。百射百中兮戰功¶
居多。爵位崇極兮人誰我過。威名震主兮莫予敢歌。齋中¶
會客兮舉趾逶迤。擘牋點翰兮掉頭吟哦。昔時門巷兮今¶
已張羅。當年富貴兮恍若南柯。哀江南兮淚滂沱。弔故里¶
<pb:NFKB_QTW_p0712-14b>
兮影婆娑。空餘古祠兮白雲東坡。緬想陳迹兮清風荔蘿。¶
奠桂酒兮伐鳴鑼。折瑤草兮席輕莎。靈紛起兮舞傞傞。首¶
紅帊兮足繡鞾。神之來兮楊玉珂。芳菲菲兮雜芰荷。神之¶
去兮朱顏酡。杳冥冥兮駕蛟鼉。西風瑟瑟兮吟黍禾。暮雨¶
瀟瀟兮濕釣蓑。此方之氣兮神人以和。此方之物兮天無¶
薦瘥。我作此詩兮匪商之那。俾爾遺俗兮慷慨而歌。¶ 

** 真系¶ 
:PROPERTIES:
:TITID: QTWTIT14360
:PERSID: QTWAUT1662
:END:

今道門以經籙授受。所自來遠矣。其昭彰尤著。使縉紳先¶
生不惑者。自晉興寧乙丑歲。眾真降授於楊君。楊君授許¶ 
<pb:NFKB_QTW_p0712-15a>
君。許君授子元文。元文付經於馬朗。景和乙已歲。勅取經¶
入華林園。明帝登極。殳季真啟還私廨。簡寂陸君南下。立¶
崇虛館。真經盡歸於館。桉黃素方因緣值經。准法奉修。亦¶
同師授。其陸君之教。楊許之冑也。陸授孫君。孫君授陶君。¶
陶君搜摭許令之遺經畧盡矣。陶授王君。王君又從宗道¶
先生得諸勝訣。云經法秘典。大備於王矣。王授潘君。潘君¶
授司馬君。司馬君授李君。李君至於楊君。十三世矣。楊許¶
並越漢登真。許令亦終獲度世。馬殳幸會而不業。自陸君¶
已降。則帝者無不趨其風矣。此皆史有明文。或遺迹可訪。¶
<pb:NFKB_QTW_p0712-15b>
又世世從事於斯者。其支裔焉。且知理而不知神。非長生¶
之士也。超理入神。混合於氣。無為而無不為者。我真宗之¶
道也。道無否泰。教有通塞。塞而通之者。存乎其人。故予述¶
真系。傳其同源分派者。錄名仙籍。不緝於此。時貞元乙酉¶
歲七月二十一日。於廬山白鹿洞棲真堂中述。¶ 

** 少室仙伯王君碑銘¶ 
:PROPERTIES:
:TITID: QTWTIT14361
:PERSID: QTWAUT1662
:END:

少室山天標中氣。吐潁浸洛。潛[:#AS-FED0:●]¶ 
[:#AS-FBEE:●]盍神洞。別輝日月。為靈¶
人正府。府有伯。太清正中莅之。故劉北臺光其前。王法主¶
襲其後。法主瑯琊人。諱遠知。陳揚子牧曇選(一作曇首)子。母丁。¶
感¶ 
<pb:NFKB_QTW_p0712-16a>
鳳化胎。年七歲。日識萬言。宅華陽。師陶宏景臧矜。鏃羽元¶
業。遂能精融道數。弛張化機。降真易髭。延竇氏殂魄。疑其¶
統天與真宰為徒矣。涉陳越隋。暨我唐皆宗之。語門弟子¶
潘師正曰。吾被署少室仙伯。沐浴加冠衣而化。享齡一百¶
二十六。高宗追贈太中大夫。諡昇真先生。闡道也。貞元癸¶
未。鄙人至自廬嶽。棲託㶏溪。牽蘿踐危。深入丹窟。潄挹璚¶
水。感仙儲洛游。禮空投誠。銘辭於石。銘曰。¶ 

道結元氣。神機真精。玉膏金芝。凝質自靈。跡散霞岫。思激¶
霜飈。浮邱往矣。光塵寂寥。¶ 
¶
<pb:NFKB_QTW_p0712-16b>

** 梁茅山貞白先生傳¶ 
:PROPERTIES:
:TITID: QTWTIT14362
:PERSID: QTWAUT1662
:END:

吳荊牧陶濬七代孫名宏景字通明。丹陽秣陵人也。初娠。¶
母夢日精在懷。并二天人降。手執香爐。覺語左右曰。當孕¶
男。人非凡人。亦恐無後。及生標異。幼而聰識。成而博達。因¶
讀神仙傳。便有乘雲馭龍之志。年十七。與江斆褚炫劉俁¶
為宋昇明四友。仕齊。歷數王侍讀。皆總記室。牋疏精麗。為¶
時所重師法。及清溪宮成獻頌。宣旨裦贊。兼欲刻石。王儉¶
議異乃止。年二十餘服道。後就興世館孫先生諮稟經法。¶
精行道要。殆通幽洞微。轉奉朝請。乃拜表解職。答詔優歎。¶ 

<pb:NFKB_QTW_p0712-17a>

賜與甚厚。公卿祖之征虜亭。供帳甚盛。咸云自齊以來。未¶
有斯事。遂入茅山。又得楊許真書。遂登巖造靜。自稱華陽¶
隱居。書疏亦如此代名。特愛松風。庭院皆植。每聞其響。便¶
欣然而樂。至明帝欲迎往蔣山。懇辭得止。然勅命餉賚。恒¶
為煩劇。乃造三層樓。先生居其上。弟子居中。接賓於其下。¶
令一小豎傳度而已。潛光隱曜。內修秘密。深誠所詣。遠屬¶
霞人。可謂感而遂通者也。身長七尺八寸。為性圓通謙謹。¶
心如明鏡。遇物斯應。少憂戚。無嫉競。滅喜怒。澹哀樂。或有¶
<pb:NFKB_QTW_p0712-17b>
形於言迹者。是顯事廣物。深慕張良之為人。率任輕虛。飄¶
飄然恒有雲霞氣。其所修為。皆自得於心。非傍識能及。尤¶
長於銓正偽謬。地理歷算。文不空發。成即為體。造渾天儀。¶
轉之與天相會。其纂真誥隱訣。注老子等書二百餘卷。至¶
永元二年。深託向晦。及梁武帝革命。議國號未定。先生乃¶
引諸讖。記梁是應運之符。又擇郊禪日。靈驗昭著。勅使入¶
山。宣旨酬謝。帝既早與之遊。自此之後。動靜必報。先生既¶
得秘訣。以為神丹可成。恒苦無藥。帝皆給之。又手勅咨迓。¶
先生畫兩牛。一牛散放於水草之間。一牛著金籠頭。有人¶
執繩。以杖驅之。帝笑曰。此人無所求。欲效曳尾龜。豈有可¶ 
<pb:NFKB_QTW_p0712-18a>
致之理。時有大事。無不前已奏陳。時人謂為山中宰相。以¶
大通獻刀二。一名善勝。二名成勝。為佳寶。梁帝金樓子云。¶
於隱士重陶貞白。士大夫重周宏正。其於義理。精博無窮。¶
亦一時名士也。先生常作詩云。夷甫任散誕。平叔坐談空。¶
不信朝陽殿。化作單于宮。其時人事競談元理。不習武事。¶
侯景之難。並如所言。大同二年告化。時年八十五。顏色不¶
變。屈伸如常。屋中香氣。積日不散。詔贈中散大夫。諡曰貞¶
白先生。仍遣舍人監護喪事。弟子數十人。唯王遠知陸逸¶
沖稱上足焉。¶ 
¶
<pb:NFKB_QTW_p0712-18b>

** 晉茅山真人楊君傳¶ 
:PROPERTIES:
:TITID: QTWTIT14363
:PERSID: QTWAUT1662
:END:

真人姓楊名羲。晉咸和五年九月。生於句容。似吳人。潔白¶
美姿容。善言笑。攻書好學。該涉經史。性淵懿沈厚。幼而通¶
靈。與二許皁結神明之交。(二許映與穆)思元薦於相王。用為公¶
府舍人。以永和初受中黃制虎豹法。六年又就劉璞傳靈¶
符。(璞即魏夫人長子也)君淵沈應感。虛抱自得。若燥濕之引水火。冥¶
默幽欻。相襲無朕矣。年三十六。以興寧乙丑歲。眾真降授。¶
有若上相青童君太虛真人赤君上宰西城王君太元茅¶
真人清靈裴真人桐栢王真人紫陽周真人中茅君小茅¶ 
<pb:NFKB_QTW_p0712-19a>
君范中候荀中候紫元夫人南嶽夫人右英夫人紫微夫¶
人九華安妃昭靈夫人中候夫人。莫不霓旌暗曳。神轡潛¶
竦。紛紛屬乎煙霄。淪蹤收於俗蹊。讌聲金響。於君月無曠¶
日。歲不虛矣。君師魏夫人。儷九華而朋于諸真。故安妃云。¶
明君受質虛閒。祕構玉朗。蘭淵高流。清響金宮。必高佐四¶
輔。承制聖君。主察陰陽之和氣。為吳越鬼神之君。後二十¶
二年。將乘龍駕雲。白日昇天。今若不耐風火之煙。可尋劍¶
解。作告終之術也。真誥算以太元十二年丙戌去世。弟子¶
許翽。先師告翽父穆。亦因君偶真。故許氏九人。雖道慶自¶
<pb:NFKB_QTW_p0712-19b>
先。數至神發。如塵鑒凝照。輝瑩之功。並歸于君矣。¶ 

** 雷平山真人許君傳¶ 
:PROPERTIES:
:TITID: QTWTIT14364
:PERSID: QTWAUT1662
:END:

真人許翽。字道翔。小名玉斧。父穆。晉護軍長史。真位上清¶
左卿。母陶氏。名科斗。入易遷宮。真人幼獨標挺。含真淵嶷。¶
長史器異之。郡舉上計掾主簿。並不赴。清秀瑩潔。糠粃俗¶
務。如泉去蒙。盈其科而自進。居雷平山下。師楊君。傳三天¶
正法曲素鳳文。後定錄真人授其上道。告之曰。學道當如¶
穿井。井愈深。土愈難出。若不堅心正行。豈得見泉源耶。真¶
人常願早遊洞室。不欲久停人間。遂詣北洞告終。即居方¶ 
<pb:NFKB_QTW_p0712-20a>
隅山洞方源館中。常去來四年方平臺。故真誥云。幽人在¶
世時。心樂居焉。又楊君與長史書亦云。不審方隅幽人設¶
座於易遷戶中。朱真人化後十六年。當度東華受書為上¶
清仙公。上相帝晨二錄。太和二年丁卯。時年二十七歲。咸¶
康七年辛丑生。自太和三年已後。無復顯跡。世譜年三十。¶
則庚午年去世。耆舊傳云。在此洞石壇上燒香禮拜。因而¶
不起。明旦視形如生。壇今猶存。真誥云。從張鎮南授衣解¶
法。蓋夜於壇上去耳。娶建康令黃演女。生男黃民乃還家。¶ 

** 仙人臨沮令許君傳¶ 
:PROPERTIES:
:TITID: QTWTIT14365
:PERSID: QTWAUT1662
:END:
¶
<pb:NFKB_QTW_p0712-20b>

臨沮令許仙人。名黃民。字元文。上清仙公翽之子。上清左¶
卿穆之孫。以昇平五年辛酉生。時掾年二十一。仕郡主簿。¶
察孝廉石頭倉丞南蠻參軍臨沮令。永興三年。京畿紛亂。¶
令乃奉經入剡。為馬朗所翹。朗從父弟牢亦相周給。時人¶
咸知許先生得道。又父祖皆有名稱。各加崇敬。元嘉六年。¶
欲移居錢塘。乃封其真經一付朗。靖中語此是仙靈之跡。¶
非我自來。縱有書亦勿與人。及至杜道鞫家。停少時而終。¶
時年六十九。真誥言黃民及伯祖邁姑婆娥皇伯聯與黃¶
民子榮弟孫女瓊輝並得度世。馬朗敬經若君父。每有¶ 
<pb:NFKB_QTW_p0712-21a>
神光靈氣。見於堂宇。朗妻數見有青衣玉女。空中去來。其¶
家皆保富壽。朗忿何道敬竊書泄意。乃洋銅灌籥。勅家人¶
不得復開。朗終。子洪殳季真猶共尊尚。景和元年。婁惠朗¶
諷殳季真啟取。季真善道術。為當時所知。及至。奉呈於華¶
林園。既見真跡[:#AS-9061:⿰王褱]異。朱黃煥赫。不敢窮覽。至明帝登阼。季¶
真乃啟還私廨。陸簡寂南下。立崇虛館。經亦歸于館。何神¶
真巧運既閟於馬。又發於殳。終授於陸君。殳馬猶巾几負¶
籍冪之榮。而無容入其妙焉。¶ 

** 宋廬山簡寂陸先生傳¶ 
:PROPERTIES:
:TITID: QTWTIT14366
:PERSID: QTWAUT1662
:END:
¶
<pb:NFKB_QTW_p0712-21b>

先生吳興懿族陸氏之子。諱修靜。道降元氣。生而異俗。其¶
色怡怡。其德熙熙。明以啟著。虛以貫幽。少宗儒氏。墳索讖¶
緯。靡不總該。以為先天撫化。混一精氣。與真宰為徒者。載¶
在金編玉字。不形于此。遂收跡寰中。冥搜潛衡熊湘暨九¶
嶷羅浮。西至巫峽峩嵋。如雪映松風。麗乎山而映乎水。功¶
成扣元感神授靈訣。適然自得。通交於仙真之間矣。宋元¶
嘉末。因市藥京邑。文帝味其風而邀之。先生不顧。及太初¶
難作。人心駭疑。遂沂江南遊。嗜匡阜之勝㮣。爰構精廬。澡¶
雪風波之思。沐浴浩氣。挹潄元精。宋明皇帝襲軒皇淳風。¶ 

<pb:NFKB_QTW_p0712-22a>

欲稽古化俗。虛誠致禮。至于再三。先生固稱幽憂之疾。曾¶
莫降眄。天子乃退齋築館。恭肅以遲之。不得已而莅焉。於¶
是順風問道。妙沃帝心。朝野識真之夫。若水奔壑。如風應¶
虎。其誰能禦之。先生撥霧開日。汰沙引金。指方以倒之。中¶
人以上。皆自盈其分。司徒袁粲之流是也。既立崇虛館。殳¶
氏所寶經訣。並歸于我焉。初先離山。有熊虎猿鳥之屬。悲¶
鳴擁路。出谷而止。及天子不豫。請事塗炭之齋。是夜卿雲¶
紛郁。翌日乃瘳。先時洞真之部。真偽混淆。先生刊而正之。¶
<pb:NFKB_QTW_p0712-22b>
涇渭乃判。故齋戒儀範。至于今典式焉。桂陽王構逆。暴白¶
骨遍野。先生具棺櫬。收而瘞之。其陰德密運。則無得而稱¶
也。迨元徽五年春正月。謂門人曰。吾得還山。可整裝。眾感¶
訝詔旨未從。而有斯說。至三月二日。乃偃臥解帶。膚理輝¶
爍。目瞳映朗。但聞異香芬馥滿室而已。後三日。廬山諸徒。¶
共見先生霓旌靄然。還止舊宇。斯須不知所在。相與驚而¶
異之。顧命盛以布囊。投所在崖谷。門人不忍。遂奉還廬山。¶
時春秋七十二。所謂鍊形幽壤。騰景太微者矣。有詔諡曰¶
簡寂先生。以故居為簡寂館。宗有道也。凡撰記論議百有¶
餘篇。並行於代。門徒得道者。孫遊嶽李果之最著稱首。後¶ 
<pb:NFKB_QTW_p0712-23a>
孔德璋與果之書論先生云。先生道冠中都。化流東國。帝¶
王稟其規。人靈宗其法。而委世潛化。遊影上元。微言既絕。¶
大法將謝。法師稟神定之資。居入室之品。學悟之美。門徒¶
所歸。宜其整緝遺蹤。提綱振紀。光先師之餘化。纂妙道之¶
遺風。可以導引末俗。開曉後途者矣。¶ 

** 齊興世館主孫先生傳¶ 
:PROPERTIES:
:TITID: QTWTIT14367
:PERSID: QTWAUT1662
:END:

有吳裔子孫名遊嶽字㯋達。東陽人也。幼而恭。長而和。其¶
靜如淵。其氣如春。甄汰九流。潛神希微。嘗步赤松磵縉雲¶
堂。遂卜終焉之地。宋太初中。簡寂先生至自廬嶽。雲遊帝¶
<pb:NFKB_QTW_p0712-23b>
宅。先生乃摳衣而趨。嗣承奧旨。授三洞并所祕楊真人許¶
掾手跡。因茹术卻粒。服穀仙丸。六十七年。顏彩輕潤。精爽¶
秀潔。暨簡寂上賓。方旋舊室。捃摭道機。斷覈真假。與褚章¶
朱四君交密。齊永明二年。詔以代師。并任主興世館。於是¶
搜奇之士。知襲教有宗。若鳳萃于桐。萬禽爭赴矣。孔德璋¶
劉孝標等爭結塵外之好。後頻謝病歸山。朝命未許。至永¶
明七年五月。內以揮神託化。沐浴稱疾。怡然而終。門徒弟¶
子數百人。唯陶宏景入室焉。自恭事六載。義貫千祀。唯貴¶
知真。故特蒙賞識。經法誥訣。悉相傳授。方欲共營轉鍊。已¶ 
<pb:NFKB_QTW_p0712-24a>
集藥石。將就治合。事故不遂。¶ 

** 唐茅山昇真王先生傳¶ 
:PROPERTIES:
:TITID: QTWTIT14368
:PERSID: QTWAUT1662
:END:

瑯琊王遠知。陳揚州刺史曇首之子。外祖丁超。梁駕部郎¶
中。其母因夢靈鳳有娠。又聞腹中啼。寶誌曰。生子當為神¶
仙宗伯也。年七歲。日覽萬言。博總㣥書。心冥至道。年十五。¶
入華陽事貞白先生。授三洞法。又從宗道先生臧矜傳諸¶
祕訣。陳主召入重陽殿。特加禮敬。賞賚資送還茅山。先生¶
乃於洞西北嶺上結靖室以居。研味元祕。大建末。靖室中¶
忽有一神人醉臥嘔吐。先生然香禮候。神人曰。卿是得道¶
<pb:NFKB_QTW_p0712-24b>
之人。張法本亦甚有心。吾欲並將遊天台山。石橋廣闊。可¶
過得。彼多散仙人。又常降甘露。以器盛之。服一升。可壽得¶
五百歲。卿能去否。先生便隨出。上東嶺就法本。至山半。忽¶
思未別二三弟子付囑經書。背行三十步。迴望神人。化為¶
鶴飛去。隋晉王廣鎮揚州。王子相柳顧言相續奉請先生。¶
既至。斯須而鬚髮變白。王懼而歸之。少選復舊。王踐阼。勅¶
崔鳳舉諮迓。帝親執弟子禮。勅城都起玉清元壇以處之。¶
仍令代王越師焉。高祖龍潛時。先生嘗密告符命。秦王與¶
房元齡微服就謁。先生迎謂。曰。此中有聖人。秦王因以實¶ 
<pb:NFKB_QTW_p0712-25a>
告。先生曰。方作太平天子。願自愛也。秦王詣先生授三洞¶
法。及登極。將加重位。固請歸山。至貞觀九年。勅潤州於茅¶
山置太平觀。并度七人。降璽書曰。朕昔在藩朝。早獲問道。¶
眷言風範。無忘寤寐。近覽來奏。請歸舊山。已有別勅。不違¶
高志。所令置觀。用表宿心。先生浩氣虛懷。語默一致。涵照¶
如鏡。應物無私。時有竇德元先經揚州。遇司命使者。言其¶
有重祿。以九九數當終命。德元求哀於使者。云真人王法¶
主是少室仙伯。檢錄人鬼之任。關奏天曹。無不即應。德元¶
遂懇祈於先生。先生不得已因與請命。使者報曰。更延十¶
<pb:NFKB_QTW_p0712-25b>
三年。至高宗朝。德元為左相。捐館舍之日。言皆如之。故舉¶
世呼先生為法主。又知已授仙職。後謂潘師正曰。吾昨。見¶
仙格。以小時誤損一童子吻。不得白日昇天。署少室仙伯。¶
將行在近。翌日。沐浴加冠衣。焚香而寐告化。時年一百二¶
十六歲。潘師正徐道邈同得祕訣。為入室弟子。陳羽王軌¶
次之。其餘各棲洞府。終身無替。高宗調露二年。贈太中大¶
夫。諡曰昇元先生。乃勅置太平觀。度滿四十九人。天后嗣¶
聖初。又贈金紫光祿大夫。改諡昇真先生。明皇天寶中。勅¶
李含光於太平觀造影堂。寫真像。用旌仙跡焉。¶ 

<pb:NFKB_QTW_p0712-26a>

** 中嶽體元潘先生傳¶ 
:PROPERTIES:
:TITID: QTWTIT14369
:PERSID: QTWAUT1662
:END:

中嶽道士前有天師。次稱潘先生。先生名師正。趙州贊皇¶
人。少喪母。廬於墓側。以至孝聞。先生真氣內融。輝光外發。¶
如隋珠荊玉。不假於餙。而人自寶之。隋大業中入道。王仙¶
伯盡以隱訣及得符籙相授。棲於太室逍遙谷。積二十年。¶
但嚼松葉飲水而已。高宗皇帝每降鑾輦。親詣精廬。先生¶
身不下堂。接手而已。及問所須。答言松樹清泉。山中不乏。¶
帝與武后共尊敬之。畱連信宿而返。尋勅於所居造崇唐¶
<pb:NFKB_QTW_p0712-26b>
觀。嶺上別起精思院以處之。勅置奉天官。令於逍遙谷口¶
特開一門。號曰仙遊門。復於苑北面置尋真門。太常奏仙¶
樂。又以祈仙望仙翹仙為曲。皆謂先生名焉。前後賜詩五¶
百首。先生每歎曰。大丈夫業道。不能滅影雲林。以煩世主。¶
吾之過也。遂欲東求蓬萊。孤舟入海。屬帝敦篤斯道。祈歎¶
愈加。踟蹰山隅。輟策未往。以永淳元年告化。時年八十九。¶
帝追望不止。贈大中大夫。諡曰體元先生。先生神標仙骨。¶
雅似隱居。夫階真韜冥。練景遊化者。其有類乎。弟子十八¶
人。並皆殊秀。然鸞姿鳳態。眇映雲松者。有韋法昭司馬子¶
微郭崇真。皆稟訓瑤庭。密受瓊室。專玉清之業。遺下仙之¶ 
<pb:NFKB_QTW_p0712-27a>
儔矣。時陳子昂又作頌云云。¶ 

** 王屋山貞一司馬先生傳¶ 
:PROPERTIES:
:TITID: QTWTIT14370
:PERSID: QTWAUT1662
:END:

後周瑯琊公司馬裔元孫名承禎字子微。河內人也。少事¶
體元先生。傳其符籙。及辟穀導引服餌之術。體元特相賞¶
異。謂曰。我自簡寂傳授正法。至汝六葉矣。先生是後因浪¶
遊。遠詣於天台山。武太后聞其名。召至都。降手詔贊美。及¶
將還。勅李嶠餞於洛橋之東。景雲二年。睿宗令其兄子承¶
褘就山迎至京。入宮中。問以陰陽數術。先生對曰。經云。為¶
道日損。損之又損之。以至於無為。且目所見者。損之尚未¶
<pb:NFKB_QTW_p0712-27b>
能已。豈復攻乎異端。而增其智慮哉。帝曰。治身無為。則清¶
高矣。治國無為如何。對曰。國猶身也。老君曰。遊心於澹。合¶
氣於漠。順物自然。而無私焉。而天下理。易曰。大人與天地¶
合其德。是知不言而信。不為而成。無為之旨。理國之道也。¶
帝歎曰。廣成之言。何以加此。因固辭還山。乃賜寶琴一張。¶
及霞文帔。中朝詞人贈詩者百餘首。開元九年。明皇又遣¶
使迎至京。帝親授法籙。前後賞賜甚厚。十年駕入都。先生¶
又請歸山。帝賦詩。於王屋山自選形勝。置壇宇以居之。先¶
生因上言。今五嶽之神祠。皆是山林之神。非正真之神也。¶ 

<pb:NFKB_QTW_p0712-28a>

五嶽皆有洞府。各有上清真人降任其職。請別立齋祠。帝¶
從其言。因置真君祠。其形像制度。皆請先生推桉道經。創¶
為之焉。先生頗善篆隸。寫三體道德經。刊正文字。著五千¶
三百八言為真本。又撰修真祕旨。窺之者得其門矣。勅於¶
先生所居置陽臺觀。帝自書額。并相續賜賚甚厚。至二十¶
三年告化。時八十九。制贈銀青光祿大夫。諡曰貞一先生。¶
又御製碑文。先生門徒甚眾。唯李含光焦靜真得其道焉。¶
靜真雖稟女質。靈識自然。因精思間。有人導至方丈山。遇¶
<pb:NFKB_QTW_p0712-28b>
二仙女謂曰。子欲為真官。可謁東華青童道君。受三皇法。¶
請名氏。則貞一也。乃歸而詣先生。亦欣然授之。¶ 

** 茅山元靜李先生傳¶ 
:PROPERTIES:
:TITID: QTWTIT14371
:PERSID: QTWAUT1662
:END:

宏孝威者。晉陵人。家本純儒。州里號貞隱先生。避敬宗皇¶
帝諱。改為李氏。其子曰含光。年十三。辭家奉道。端視清霄。¶
慈向蠢類。暗室之中。如對君親。時人見之。情色皆斂。幼攻¶
篆隸。或有稱過其父者。一聞此義。終身不書。後事貞一先¶
生。雲篆寶書。傾囊相付。既而目之曰。真玉清之客也。抱虛¶
無而行功者。於道不窮。託幽阜而滅跡者。於德亦淺。承之¶
自遠。宜且救人。是引後學升堂。稟元訓也。先生元氣不散。¶ 

<pb:NFKB_QTW_p0712-29a>

瑤圃虛映。達靈久矣。晦輝為常。動非用開。靜非默閉。當吹¶
萬之會。若得一之初。應跡可名。常道不可名也。孕育至化。¶
虛融物心。心一變至於學。學一變至於道。同淑氣自來。得¶
之不見。所以摳衣而進者。仰範元和。若秋芳之依層巘。夏¶
潦之會通川也。先生忘情於身。而慈於人。禎祥屢應。視同¶
眾象。士庶諮詢。色受其意。常令章壇閉院。醮火擇薪。精微¶
誠敬。率皆類此。開元末。明皇禮請先生而問理化。對曰。道¶
德君王師也。昔漢文行其言。仁壽天下。次問金鼎。對曰。道¶
<pb:NFKB_QTW_p0712-29b>
德公也。輕舉公中私也。時見其私。聖人存教。若求生徇欲。¶
乃似繫風耳。帝加元靜之號以尊之。無何。固以疾辭。東還¶
句曲山。勅於其所居造紫陽觀以居焉。自後天書繼至。資¶
奉相續。及公卿祈請。往來無虛月。卒使元門之中。轉見真¶
操。持慈儉之寶。歸羲皇之風。至矣哉。先生之教也。所撰仙¶
學傳及論三元異同。又著真經并本草音義。皆備載闕遺。¶
窮賾精義矣。以大歷四年冬十一月。顧謂入室弟子韋景¶
昭孟湛然曰。吾將順化。神氣怡然。若坐亡長往。時年八十¶
七。靈雲降室。芝草叢生。執簡如常。和色不去。據真經。斯乃¶
秉化自然。仙階深妙者也。景昭授皋洞虛。洞虛授李方來。¶ 

<pb:NFKB_QTW_p0712-30a>

皆嗣德不墜。時柳識又頌先生云。古有強名。元精希夷。黃¶
帝遺之。先生得之。縱心而往。與一相隨。真性所容。太元同¶
規。日行仙路。不語到時。人言萬齡。我見常姿。明皇仰止。徵¶
就京師。紫極徒貴。白雲不知。遐方後學。來往怡怡。空有多¶
門。真精自持。順化而去。人焉能窺。元科祕訣。本有冥期。¶ 

¶
