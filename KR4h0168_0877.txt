#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:KR4h0168_NKFB_0876-25a> 
#+PROPERTY: JUAN 0877
欽定全唐文卷八百七十七¶ 

<pb:KR4h0168_NKFB_0877-01a>

* 殷崇義¶ 
:PROPERTIES:
:PERSID: QTWAUT2503
:END:

崇義。文圭子。事南唐嗣主。官至學士。歷樞密使。嗣主遷南¶
都。輔太子畱守金陵。進右僕射同平章事。開寶二年罷為¶
潤州節度使。仍同平章事。及貶制度。以司空知左右內史¶
事。入宋。避宣祖廟諱。易姓曰湯。¶ 

** 南唐祈仙觀記¶ 
:PROPERTIES:
:TITID: QTWTIT17659
:PERSID: QTWAUT2503
:END:

高安祈仙觀者。黃真君之舊居也。據西安之兌宮。鎮洪都¶
之坤位。前瞻緱嶺。行聞子晉之笙。後倚華林。坐挹浮邱之¶
<pb:KR4h0168_NKFB_0877-01b>
袂。原滋丹草。率白雉以相從。谷秀蒼筤。競紅鸞而下翥。境¶
異則龜常見石。物靈則泉或浮金。紺宇相望。轇轕神居之¶
表。琳房互映。連延陰洞之間。自為小有之東窗。宛是童初¶
之學府。真君紫邱精粹。玉版飛英。宗派流長。叱石遠懷於¶
仙祖。元門天合。結褵因慶於法妻。自振翼毘陵。曳裾海岱。¶
屯期方遘。降身參政事之官。宿命俄通。襃德備尚書之位。¶
若乃窮神不測。示現無方。乘龍初夜之歸。常游萬里。鳴鳳¶
中霄之際。密贊諸方。寶節乘空。大使授元圖之命。玉函應¶
召。上公宣入室之人。悟草鹿以趨火庭。瞻錦帷而佩丹訣。¶ 

<pb:KR4h0168_NKFB_0877-02a>

陰功潛運。已積德於三千。貞品俄升。遂登名於十二。念雁¶
行之莫接。密契宜畱。相鵠篆以時歸。人心自注。即於舊里。¶
尋建嚴祠。其或牛埜風高。兔輪秋半。仙登接晝。齋莊虔億¶
萬之詞。羽葢浮空。朝會奉姻親之禮。始乎東晉。垂及皇唐。[:#AS-8465:⿰金义¶
]紀遺洲。將陵遷而不改。毬存墜石。必久地以恒堅。既而¶
九鼎載移。山岳之驚塵散起。五龍爰作。干戈之積數常存。¶
法壞浮屠。寧獨金剛下淚。教頹象罔。旋悲玉椀飛天。乃觀¶
恬寞之鄉。遽變寂寥之境。垝垣接野。或認鹿場。複屋騫甍。¶
<pb:KR4h0168_NKFB_0877-02b>
久穿雀角。事必符於有待。時特鬱於重興。國家味三五之¶
道腴。開東南之帝籙。赤符應運。纘承爰立於漢基。金德更¶
王。揖讓乃由於吳禪。西母之白環入貢。不假祈禳。元元之¶
玉像降神。自嚴樽俎。聖上配乾坤而居六合。揭日月以步¶
三階。屈已臨人。動懷慈寶。雖凝旒南面。傳夏嗣以承祧。而¶
納麓東郊。舉堯元而作相。每隆大義。追奉故君。緬勝果以¶
興思。察茲宮於已圯。况像嚴十聖。一方之異氣遐連。觀號¶
三皇。百里之慶雲何在。因宸心之有屬。流明詔以亟行。鸞¶
鶴靈遊。共白雲而不返。珠琛遺貺。與烏號而並存。重開大¶
壯之模。俾就僝工之費。營室仰稽於中候。豫章俯擇於宏¶ 
<pb:KR4h0168_NKFB_0877-03a>
材。削墨公輸。爰恢崇構。範金段氏。即運洪爐。肖人散璧王¶
之元。繪事發晴霞之色。健栭岪鬱。寫祕殿以翬飛。鏤楶紆¶
徐。儼迴軒而櫛比。中建巖巖之石。九級星壇。外森落落之¶
松。千尋雲路。周阿玉樹。合輝霍以長春。重闥金鋪。泛曈曨¶
而鎮曉。自可包藏靈囿。昭晰華宮。林薦葳蕤。戶內廣肆筵¶
之所。唱高窈窕。廡間宏按節之儀。固足以十絕靈幅。邀帝¶
君而戾止。九貞逸駕。延夏禹以時遊。寧惟崇大道之津梁。¶
實以感㣥生之耳目者也。¶ 

* 韓熙載¶ 
:PROPERTIES:
:PERSID: QTWAUT2504
:END:
¶
<pb:KR4h0168_NKFB_0877-03b>

熙載字叔言。濰州北海人。後唐同光中擢進士第。奔吳補¶
校書郎。出為滁和常三州從事。南唐代吳。召為校書郎。嗣¶
主襲位。累除中書舍人。拜戶部侍郎。後主襲位。改吏部侍¶
郎。拜兵部尚書。坐托疾不朝。謫授太子右庶子分司南都。¶
復為兵部尚書。拜中書侍郎。充光政殿學士承旨。開寶二¶
年卒。年六十九。贈右僕射同平章事。諡文靖。¶ 

** 宣州築新城記¶ 
:PROPERTIES:
:TITID: QTWTIT17660
:PERSID: QTWAUT2504
:END:

粵自結繩初代。爰申弧矢之威。執玉已旋。遞設金湯之險。¶
逮至七雄闢土。二霸專征。其或盟約未敷。則崇百雉而以¶ 
<pb:KR4h0168_NKFB_0877-04a>
尊王室。仇讎尚熾。復嚴入襲而用保邦家。由是九服畏威。¶
諸侯述職。式閭懋德。仍垂裕於後昆。定鼎洪基。固重光於¶
奕世。及其素靈有國。炎政披圖。未嘗不廣樹藩防。久司方¶
面。帶河阻險。將制敵以平堅。高壘深溝。遂取威而定霸。邇¶
後五方分鼎。六代乘龍。咸皆高蹠前規。重席故範。雖復寢¶
扄靜柝。已無伺隙之虞。然而列郡通都。常有盤石之固。則¶
知百王遺式。歷代所因。利用建侯。率由斯道者也。我唐中¶
興三葉。聖歷再周。貞觀不違。飛沉自若。義聲騰於九有。靈¶
光施于八埏。國步已康。而關防益謹。用張下武。大展雄圖。¶
<pb:KR4h0168_NKFB_0877-04b>
載習五兵。克殲勍敵。重營堅壁。以制不庭。乃詔寧國軍節¶
度使檢校太尉同中書門下平章事都督宣州諸軍事宣¶
州刺史濟南公築此新城者矣。公擢陰陽之秀氣。含川嶽¶
之上靈。才為時生。榮不世出。心堅鐵石。氣激風雲。森武庫¶
之戈矛。壯私門之營壘。負沉舟之勇。竟折銳以摧堅。沉背¶
水之機。必追奔而逐北。義征不譓。方圖煙閣之形。功濟多¶
堅。更鏤昆吾之鼎。所以謺縻天爵。頻擁隼旟。政理洽旬。仁¶
風載路。牙帳荷絕甘之惠。編閭興來暮之謠。況寧國重藩。¶
宣城粵壤。星分牛斗。地控荊吳。扼天下之咽喉。作關東之¶ 
<pb:KR4h0168_NKFB_0877-05a>
襟帶。雄加侯甸。必須良將之籌謀。勢壓江山。實假崇垣之¶
壯麗。於是特飛鳳詔。命展金墉。公乃選五稼豐登。三農閒¶
隙。遂敷心計。因著土功。是以將校呈規。工徒獻藝。士皆樂¶
往。民以悅來。荷長鍤以成雲。陳豐畚而翳日。因高就遠。以¶
日繼時。萬堞方成。堅同石堡。四門始畢。儼若玉關。爰自壬¶
戍歲二月興役。至癸亥年三月畢工。所築新城。自金光門¶
西北。轉至舊城崇德門東北角。長五里三百三十三步。從¶
崇德門以南。轉至金光門東。長四里三百三十步。新舊城¶
共長一十里一百九十三步。新開濠塹。亦從金光門遶新¶
<pb:KR4h0168_NKFB_0877-05b>
城。轉透出大溪。長八百九十四丈。深三丈有餘。造成大樓¶
八所。其諸敵樓橋道等。不可殫書。公前在京口日。浚溝池。¶
崇壁壘。洎移鎮撫。復繕城隍。凡標準地形。督責功力。委蛇¶
延袤。必躬必親。日久而休。曾無倦意。牛酒犒士。絲綸賞功。¶
士卒塗塈。月日相望。公又釀醪醴。豢犧牲。三日一餉軍夫。¶
五日一享將校。由是萬民負畚。咸悅豫以忘勞。列校褰裳。¶
稟威嚴而盡力。其動也。山迴地轉。勢若奔雷。其靜也。雨息¶
風恬。齊如翦紙。數年之役。朞月而成。觀其千雉豐餘。重門¶
超忽。飛閣神行而聳漢。旋題月照以羅空。層簷翼舒。雕楹¶ 
<pb:KR4h0168_NKFB_0877-06a>
虬躍。高陴矗而山屹。方櫳豁以洞開。排畫桷以星攢。下臨¶
無地。走長廊而雲布。橫射遙天。而又列一帶之寒山。自為¶
天塹。環千尋之深洫。宛是湯池。固可藩屏王宮。折衝萬里¶
者也。懿乎哉城之為役也。暫勞永逸。既不騫而不崩。有備¶
無虞。信可大而可久。銘工勒石。以播無窮。其詞曰。¶ 

於赫有命。洪惟我唐。中興奕葉。三聖垂光。王猷允塞。靈貺¶
孔章。賢士在位。猛士守方。王公設險。以守其國。重門擊柝。¶
以待暴客。況此宣城。國之閫閾。不有金湯。何為控扼。烈烈¶
虎臣。爰茲鎮收。廉問方期。仁風載沐。寅承廟算。允因玉燭。¶
<pb:KR4h0168_NKFB_0877-06b>
遂度土功。乃陳畚鍤。經之營之。壘堞疏流。萬尋淵引。千雉¶
雲浮。石堡玉關。鐵瓮金甌。雄加九服。麗絕方州。飛簷鳳舉。¶
畫拱龍攄。謺碧鴛兮霧合。亘長雲兮翼舒。何巨防之可比。¶
視方城其蔑如。勒勳績於貞石。作藩屏於皇居。癸亥歲十¶
月五日建。¶ 

** 分司南都乞畱表¶ 
:PROPERTIES:
:TITID: QTWTIT17661
:PERSID: QTWAUT2504
:END:

諸佛慈悲。常容悔過。宣尼聖哲。亦許自新。臣無橫草之功。¶
可補於國。有滔天之罪。自累其身。羸形雖在。壯節全消。滿¶
船稚子嬰兒。盡室行啼坐哭。狂風孤燭。病身那得長存。萬¶ 
<pb:KR4h0168_NKFB_0877-07a>
水千山。回首不堪永訣。¶ 

** 上睿帝行止狀¶ 
:PROPERTIES:
:TITID: QTWTIT17662
:PERSID: QTWAUT2504
:END:

熙載本貫齊州。隱居嵩岳。雖叨科第。且晦姓名。今則慕義¶
來朝。假身為賈。既及疆境。合貢行藏。愚聞釣巨鼇者。不投¶
取魚之餌。斷長鯨者。非用割雞之刀。是故有經邦治亂之¶
才。可以踐股肱輔弼之位。得之則佐時成績。救萬姓之焦¶
熬。失之則遁世藏名。臥一山之蒼翠。某妄思幼稚。便異諸¶
童。竹馬蒿弓。固罔親於好弄。杏壇槐里。寧不倦於修身。但¶
厲志以為文。每棲身而學武。得麟經於泗水。寧怪異圖。授¶
<pb:KR4h0168_NKFB_0877-07b>
豹畧於邳圯。方酣勇戰。占惟奇骨。夢以生松。敢期墜印之¶
文。上媿擔簦之路。於是攖龍頷。編虎鬚。繕獻捷之師徒。築¶
受降之城壘。爭雄筆陣。決勝詞鋒。運陳平之六奇。飛魯連¶
之一箭。場中勍敵。不攻而自立降旗。天下鴻儒。遙望而盡¶
摧堅壘。橫行四海。高步出㣥。姓名遽列於煙霄。行止遂離¶
於塵俗。且口有舌而手有筆。腰有劍而袖有鎚。時方亂離。¶
迹猶飄泛。徒以術精韜畧。氣激雲霓。箕口張而陰電搖。怒¶
吻發而暑雷動。神驅鬼殿。天葢地車。鬬霹靂於雲中。未為¶
蹻捷。喝樗蒲於筵上。不是口豪。蘊機權而自有英雄。仗勁¶ 
<pb:KR4h0168_NKFB_0877-08a>
節而豈甘貧賤。但攘袂叱咤。拔劍長嗟。不偶良時。孰能言¶
志。既逢昭代。合展壯圖。伏聞大吳肇基。聿修文教。聯顯懿¶
於中土。走明恩于外方。萬邦咸貞。四海如砥。燮和天地。巖¶
廊有禹稷皋陶。灑掃煙塵。藩翰有韓彭衞霍。豈獨漢稱三¶
傑。周舉十人。凝王氣於神都。吐祥光於丹闕。急賢共理。侔¶
漢氏之懸科。待旦旁求。類周人之設學。而又鄰邦接畛。敵¶
境連封。一條雞犬相聞。兩岸馬牛相望。彼則待之以力。數¶
年而頗見傾亡。此則禮之以賢。一坐而更無騷動。由是見¶
盛衰之勢。審吉凶之機。得不上順天心。次量人事。且向陽¶
<pb:KR4h0168_NKFB_0877-08b>
背暗。捨短從長。聖賢所圖。古今一致。然而出青山而裹足。¶
渡長淮而棄繻。派遙終赴於天池。星遠須環於帝座。是攜¶
長策。來詣大朝。伏惟司空楚劍倚天。秦松發地。言雄武則¶
平窺綘灌。語兵機則高掩孫吳。經受素王。書傳元女。莫不¶
鞭撻宇宙。驅役風雷。勞愁積而髀肉生。憤氣激而臂臠起。¶
一怒而豺狼竄攝。再呼而神鬼愁驚。搥蠻鼓而簸朱旗。雷¶
奔電走。掉燕鎚而揮白刃。斗落星飛。命將拉龍。使兵合虎。¶
可以力平鯨海。可以拳擊鼇山。破堅每自於先登。敵無不¶
克。策馬常時於後殿。功乃非矜。國家賴如股肱。邊境用為¶ 
<pb:KR4h0168_NKFB_0877-09a>
保陣。勳藏盟府。名鏤景鐘。今則化舉六條。地方千里。示之¶
以寬猛。化之以溫恭。繕甲兵而耀武威。綏戶口而䘏農事。¶
漫灑隨車之雨。洗活嘉田。輕搖逐扇之風。吹消沴氣。可謂¶
仁而有斷。謙而逾光。賢豪向義以歸心。奸宄望風而屏迹。¶
佇見秉旄仗鉞。列土分茅。修我貢以勤王。控臨四海。率諸¶
侯而定霸。彈壓八方。遐邇具瞻。威名洽著。況復設庭燎以¶
待士。開雪宮以禮賢。前席請論其韜鈐。危坐願聞於興廢。¶
古今英傑。孰可比方。某才越通流。已觀至化。及陳上謁。罔¶
棄謏才。是敢輒述行藏。鋪盡毫幅。況聞鳥有鳳。魚有龍。草¶
<pb:KR4h0168_NKFB_0877-09b>
有芝。泉有醴。斯皆嘉瑞。出應昌期。某處士倫。謬知人理。是¶
以副明君之獎善。恢聖代之樂賢。昔婁敬布衣。上言於漢¶
祖。曹劌草澤。陳謀於魯公。失范增而項氏不興。得呂望而¶
周朝遂霸。使遠人之來格。實至德之克昭。謹具行止如前。¶
伏請准式。順義六年七月。歸(闕一字)進士韓熙載狀。¶ 

** 真風觀碑(并序)¶ 

:PROPERTIES:
:TITID: QTWTIT17663
:PERSID: QTWAUT2504
:END:

道生一。一氣剖。是為二儀。二儀分。是為萬象。故天得以覆。¶
地得以載。日月得以晦明。川岳得以融結。四時迭運。五才¶
以序。於是乎俶有生人。樹之司牧。當茲時也。天下為公。大¶ 
<pb:KR4h0168_NKFB_0877-10a>
道未隱。故不言而化。無為而治。逮夫裁道以成德。先仁而¶
後義。禮樂既設。巧偽遂生。聖人猶是著元言。開妙鍵。蓋將¶
拯其弊而反其源也。道也者。其大矣哉。用之私。則可以駕¶
景躡虛。拔一身於塵滓。用之公。則可以還淳反素。驅蒼生¶
於仁壽。噫。天下奉其教。尊其像。宮館相望者。豈徒然哉。我¶
國家墜業復興。澆風漸革。皇上受天明命。纘帝丕基。思致¶
時雍。精求化本。故能序百揆。敦九族。五音克諧。㣥望用秩。¶
人和既感。天瑞亦臻。允所謂孝格乎上元。而政符於大道¶
矣。以為崇清淨之教。則務在於化人。飾元元之祠。則義存¶
<pb:KR4h0168_NKFB_0877-10b>
於尊祖。於是乎名山福地。勝境靈蹤。壞室頹垣。荒壇廢址。¶
咸期完葺。式表興隆。廬山之陽。有女真觀曰崇善。松門蘚¶
磴。蘿蔦交陰。層巒浚流。嵐靄相接。怪石古木。峭壁懸崖。怪¶
狀奇姿。望欲騰擲。千尋落水。飛靜練於林端。萬仞危峯。聳¶
寒青於天半。晝夜若風雨。盛夏如素秋。高岡密林。豁達蓊¶
鬱。信洞府之絕境。神仙之勝遊也。而庭廡荒涼。殿堂傾側。¶
醮壇丹井。但有榛無。古像隳簷。畧存香火。是觀有女道士¶
楊保宗者。浮虛早悟。清凈自持。卻粒鍊形。幽棲巖谷。勤行¶
之績。達於九重。雲蹔出於碧山。鶴少畱於丹禁。乃訴其頹¶ 
<pb:KR4h0168_NKFB_0877-11a>
軒未葺。真侶奚依。欲就良因。實資帝力。上俞其請。賜以金¶
錢。六宮之中。競施服玩。珠珍綵繡。璀錯輝煌。載之旋歸。計¶
逾千萬。於是厂[:#AS-FBEE:●]¶ 
[:#AS-FE6D:●]徒度費。即舊創新。經之¶
營之。厥功遄就。爾其為狀也。則坱圠低昂。紛敷粲章。間以¶
金碧。飾以銀黃。層櫨次第以鱗集。厂宇參差而翼張。鏤盤¶
虬於密石。圖悍獸於飛梁。下窈窕以宏麗。上嵳峩兮煒煌。¶
寶鐸玲琅。鏗宮韻商。望之者愕眙。聽之者淒涼。何蓬萊與¶
方丈。忽山峙而鸞翔。夫其架飛觀以千霄。豁丹扉而瞰野。¶
迴廊夭矯以岡屬。正殿崔嵬而雲竦。墉垣繚繞。鈎楯連延。¶
<pb:KR4h0168_NKFB_0877-11b>
礱翠炎以為壇。範真金而作像。道場嚴肅。繪塑精明。聖祖¶
靈官。儼然如在。軒甍互映。丹漆相鮮。層殿初成。但有窺窗¶
之女。還丹儻就。寧無奔月之人。靈草奇花。千名萬品。間以¶
芳樹。洗其密篠。導以清流。濬為渟沼。扶疎葱蒨。演漾泓澄。¶
年年有異木含春。疑遊閬苑。夜夜而寒泉浸月。似到瑤池。¶
若乃環珮珊珊。笙磬寥寥。陟星壇於月夕。會真侶於霜朝。¶
唱步虛於縹緲。動霞帔之飄颻。朝禮將終。起彤雲於丹井。¶
靈仙若下。盤皓鶴於煙霄。顯敞幽陰。奇特[:#AS-9061:⿰王褱]美。雖鬼功神¶
運。亦無以加。足以增氣象於江山。誇壯麗於宮觀也。卓矣¶
乎。清淨之門既闢。¶ 

<pb:KR4h0168_NKFB_0877-12a>

元元之像又嚴。固將扇以真風。惇其孝治。皇王能事。孰與¶
為先。乃錫號曰真風。賜女真楊保宗紫衣。旌其幹也。下臣¶
承詔。作為是詩。美其功也。¶ 

道未形時。無有一物。形既有矣。萬象紛出。一動一靜。一出¶
一沒。運轉無窮。到於今日。中有大道。則之者誰。明明我后。¶
亦公亦私。百官承式。品物其宜。端拱而坐。融融怡怡。洪惟¶
我祖。實道之主。闡教利人。與天同溥。吾君奉之。為棟為宇。¶
欲化頹風。重為邃古。廬山之高兮高莫窮。隱映萬壑。岧嶢¶
<pb:KR4h0168_NKFB_0877-12b>
數峰。如削如畫。凌摩碧空。上有懸流之百丈。恒噴雪而號¶
風。下瞰長江之九派。時吐霧而隱虹。白雲兮翠靄。密竹兮¶
高松。清猨之與幽鳥。恣吟嘯乎其中。修鍊之徒。或釋或老。¶
亦有㣥儒。是論是討。簡寂之前。崇善為號。女真居焉。研味¶
其道。制作之野。同乎草樓。荒涼古迹。寂寞靈游。久而未葺。¶
抑有其由。良緣所屬。非聖而疇。㣥材既集。哲匠有程。攢櫨¶
簇栱。結棟飛甍。銀鋪飾戶。玉礎承楹。傅以朱綠。垂之璧瑛。¶
殿儼尊相。旁羅衆真。如聞大道。似演長生。修廊環布以曼¶
衍。危樓對峙而崢嶸。矗如山立。赩若霞明。望之則煥爛晶¶
熒。若經天台兮睹赤城。就之則想像威靈。若登丹邱兮趨¶ 
<pb:KR4h0168_NKFB_0877-13a>
福庭。天子聞之而動色。於是乎錫真風以為名。保大五年¶
歲次丁未八月壬午朔二十八日巳酉。虞部郎中韓熙載¶
記。¶ 

** 湯泉院碑¶ 
:PROPERTIES:
:TITID: QTWTIT17664
:PERSID: QTWAUT2504
:END:

嘗試論之。總兩儀二曜八卦五行。而播為四時。成乎萬化¶
者。惟陰與陽相盪相摩而已矣。然則剛柔靡殊。奇偶相待。¶
故火數二而成七。坎為男而本陰。由斯以推。則火得其寒。¶
水得其熱。亦理之常也。又意其泉脈通乎暘谷。每天輪激¶
轉。則太陽煎其下。及炎精迅發。又積壤鎮於上。會其迸泄。¶
<pb:KR4h0168_NKFB_0877-13b>
泉猶沸然。是以方輿之間。往往而出。此又得之於意表也。¶
或曰。有湯之處。下積流黃。厥論紛然。未知孰是。烏江縣有¶
湯泉古院。在縣北七十五里大路之西。江流其東。滁汛於¶
後。龍洞在其前。連山注其右。藂林隱藹。岡嶺縈迴。金地寶¶
階。纚連遺址。天佑甲子年。有江都開元寺惠鏡上人者。道¶
廣行堅。貌淳心古。倦捧帙於講肄。將持榼而遠遊。經此靈¶
泉。喟然駐錫。且曰。受佛付囑。行佛慈悲。是則祛幻身疾苦¶
之資。施衆生安穩之所。欲宏利益。捨此何之。乃有鄉人秦¶
岌秦璩。為檀信之首。上人手剗荊。躬捨[:#AS-8BE7:⿱一⿻九冫]礫。茅簷始葺。¶ 

<pb:KR4h0168_NKFB_0877-14a>

蔽病士之風霜。桂殿徐營。備游人之瞻禮。從甲子距壬戌。¶
住持凡六十載於茲矣。當其間也。龍爭虎鬬。山昏海沸。控¶
洪河之阻。詎免侵凌。越青泥之巔。亦聞塗炭。唯長淮之表。¶
大江之南。萬里封疆。兩朝清謐。人和歲稔。君明臣賢。外戶¶
不關。到於今日。所以上人安住於此。得行其心焉。凡供養¶
來往緇流萬有餘衆。造聖賢形像四十餘身。建三門房廊¶
鐘樓堂殿屋宇大小總六十間。粉壁丹楹。霞明月皎。香厨¶
豐潔。佛事精嚴。法侶從之。如泉赴壑。又勅賜湯院。逾七十¶
<pb:KR4h0168_NKFB_0877-14b>
間。揮鍤運斤。為土為水。既宏且壯。不飾不雕。其東西二湯。¶
相去百步。源清流潔。味美香和。澡身而漸失瘡痍。飲腹而¶
都忘熱惱。雖涼泉灑窮子之面。甘露沃餓鬼之心。若論其¶
利濟無窮。曾何足比。故男女緇素。道路纍纍。呻吟而來。笑¶
語而去。前後蠲除疾疹。二萬其徒。允所謂心有所便。而施¶
無求報矣。今上嘉其苦節。錫以華鐘。舂容在懸。洪纎斯應。¶
聞而悟道。信可度人。上人布褐長齋。自幼及老。護戒無缺。¶
勤心不渝。鄉閭耆年。敬若諸佛。又雅好賓客。謹於接對。遊¶
人旅客。憔悴輕肥。其來如歸。待必平等。門人同學。各盡所¶
長。和汝唱予。其徒有九。慧登師進典常住。慧深營供施。承¶ 
<pb:KR4h0168_NKFB_0877-15a>
規主功德。承矩承儼省真承晦承義應門戶。肘臂相運。不¶
為胡成。下官左宦歷陽。寓居佛廟。鏡公一日忽然而來。聽¶
談厥由。諷我刊石。敘事之竟。為辭美之曰。¶ 

天地造化。孰云難測。陰陽變通。人或可識。晝夜不定。水火¶
相激。鼎沸雲蒸。無窮無息。教亦有說。斯為靈湯。探之則熱。¶
赴且無傷。惡疾能愈。微疴可量。或飲或浴。心寧體康。基構¶
已平。源流空在。風雨雪霜。人焉攸賴。蓬蒿埋沒。多歷年載。¶
高僧聿來。崇茲勝㮣。若樓若殿。若房若廊。若廩之贍。若厨¶
之香。若來若去。若緇若黃。萬有餘衆。曾棲此堂。甄土導泉。¶
<pb:KR4h0168_NKFB_0877-15b>
上棟下宇。捷獵高簷。環旋峻堵。四達纍纍。呻吟傴僂。二萬¶
其徒。沉疴獲愈。鏡也惟仁。心真貌淳。麻衣粒食。苦思勞身。¶
本願云畢。斯文以陳。永永金石。傳諸後人。¶ 

** 元寂禪師碑¶ 
:PROPERTIES:
:TITID: QTWTIT17665
:PERSID: QTWAUT2504
:END:

(闕三字)婆以清淨妙心伏迦葉波迦葉而下以心(闕二字)二¶
十八傳珠聯印度一花五葉。香散支那。降及曹谿。得法者¶
衆。然則以一念攝於多法。以一塵統於沙界。此念此塵。彼¶
界彼法。二俱不有。空亦非斷。明是法者。於大悲海。運普濟¶
舟。開無相門。演不二法。化有情於一旨。獲當果於上乘。是¶
之¶ 
<pb:KR4h0168_NKFB_0877-16a>
謂大善知識者。元寂禪師其人也。師名隱微。豫章新淦人¶
也。夫其珠生媚澤。玉蘊良山。畱潤入纒。必歸族姓。故有楊¶
氏之託焉。異人之生(闕二字)奇應既(闕三字)亦表厥靈。故有光¶
明鑒室之祥焉。軒冕為累身之資。鼎鐘乃爽口之具。孔翠¶
彬蔚。網罟隨之。鴻鶴清素。霄漢自得。故有棄俗之誓焉。開¶
無師智。歸不二門。夫為在家則有師(闕一字)七歲詣(闕四字)院¶
道(闕一字)禪師(闕一字)弟子二十依洪州(闕一字)元寺智稱律師¶
受具戒。既還而歎曰。沙門者。達本識心之謂也。且戒惠之¶
學。未足明心。(闕一字)滅之宗。方為了義。清山有路。白雲無心。¶
<pb:KR4h0168_NKFB_0877-16b>
我之(闕一字)行。豈復他日。遂徧尋名嶽。歷抵禪林。順義中。卷¶
衣南行。遐趨五嶺。羅山法寶大師。巖頭真子。德嶺桂孫。智¶
鏡當臺。共仰不疲之鑑。鴻鐘在簴。咸聆應扣之音。師既解[:#AS-8867:⿳士冖䂞¶
]雲堂。端襟下榻。玉處石而光華尚隱。虎在山而清嘯難¶
藏。扣我機緣。自知時節。先是羅山有師子在窟出窟之句。¶
海內風傳。一日。法座高登。海徒雲萃。師遽前而禮。峻發問¶
端。羅山道眼素明。偉師崷崒。抗聲醻詰。衆莫之知。俄於欲¶
諾之間。豁然大悟。自是朝昏隨衆。語默全真。放曠四儀。盤¶
桓數稔。異日。羅山以師大緣將至。苦諷還鄉。太和中。杖策¶ 
<pb:KR4h0168_NKFB_0877-17a>
離㣥。擔簦度嶺。漸迴江介。涂次龍泉。邑宰李孟俊。一覩道¶
姿。深加凝注。邑有十善蘭若。經廢時多。願言葺興。強師駐¶
錫。冀揚大法。用福蒸民。師具順隨之心。盡檀那之請。元徒¶
輻湊。淨供山儲。應接隨宜。了無滯礙。有問如何是十善。橋¶
云險。過者如何云喪。參乎祖道。一以貫之。問而數窮。答有¶
餘力。達深德妙。斯之謂歟。時先朝端拱萬機。穆清大寶。遠¶
懷道德。思結深因。保大九年。始自龍泉詔歸鳳闕。命住龍¶
光梵剎。賜號覺寂禪師。高闡一音。將逾數歲。改賜奉先禪¶
院。用邇皇居。辛酉歲。將有事於省方。利建邦於洪井。千乘¶
<pb:KR4h0168_NKFB_0877-17b>
萬騎。咸從於和鑾。奇士高人。必先於行在。師首預清列。簡¶
自宸衷。既抵新都。復住大寧禪院。誨人無斁。學者有歸。迨¶
於鼎成之期。難豫因山之會。言念三世諸佛。皆入湼槃。吾¶
獨何人。自甘遲莫。其歲十月。見病者相。臥方丈中。是月二¶
十七日。剃髮浴身。升堂別衆。勤宣祖意。勉勗後流。語訖安¶
然。形畱氣盡。俗壽七十六。僧臘五十六。諡元寂禪師。塔名¶
常寂。歲在壬戍二月六日。歸葬於吉州吉水縣仁壽鄉太¶
平里之原。遵遺誡也。今元帥鄭王。備嘗道味。時任保釐。巨¶
捨信財。俾營塔廟。惟師夙宏道願。應生像年。道峻德充。名¶ 
<pb:KR4h0168_NKFB_0877-18a>
符實備。貌孤神王。語淡氣幽。情高而月冷(闕一字)空。格峭而¶
雲生碧嶠。以慈音而演法。用實智以化人。故得分契王臣。¶
心歸緇素。俄昏慧炬。永絕微言。贍道貌以長乖。覽清徽而¶
徒在。龍泉廣福十善禪院嗣法弟子契任行常相續住持。¶
小師自明自滿七十三人。懼歲時之浸遠。恐陵谷之貿遷。¶
願紀金碑。以旌元壤。其辭曰。¶ 

三界茫然兮四生蠢爾。背覺合塵兮死此生彼。有鑠開士¶
兮乘悲應世。端坐寶牀兮片言析理。道價既高兮迴心天¶
子。慈風又扇兮服膺多士。遠近瞻渴兮慕羶以至。白黑合¶
<pb:KR4h0168_NKFB_0877-18b>
禮兮得坻皆止。大緣告終兮魔雲忽起。覺日云沉兮法幢¶
遂靡。傳心羅山兮訓徒帝里。韜真豫章兮歸歟吉水。金骨¶
藏山兮德音無已。寶塔鎮地兮來者斯企。¶ 

¶
