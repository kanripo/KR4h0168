#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0180-19a> ¶¶
#+PROPERTY: JUAN 0181
欽定全唐文卷一百八十一¶ 

<pb:NFKB_QTW_p0181-01a>
　王勃(五)¶ 

** 別盧主簿序¶ 
:PROPERTIES:
:TITID: QTWTIT04669
:PERSID: QTWAUT0239
:END:

林慮主簿。清靈士也。達於藝。明乎道。詮柱下之理。駁河上¶
之義。撮其綱統。成其卷軸。吾儕服其精博。時議稱其典要。¶
可謂賢人師古。老氏不死矣。夫靈芝既秀。蘭蕙同薰。仙鳳¶
于飛。鵷鸞舞翼。何則。物類之相感也。况乎同得此義。目擊¶
道存。此僕所以望風投款。披襟請益。展轉於寤寐。殷勤於¶
左右。詩不云乎。中心藏之。何日忘之。然變動之不居。乃聚¶
散之恒理。琴樽暫離。山川有別。惟高明之捧檄。屬吾人之¶
<pb:NFKB_QTW_p0181-01b>
解帶。王事靡盬。良時易失。盍陳雅志。各敘幽懷。人賦一言。¶
同疏四韻云爾。¶ 

** 送劼赴太學序¶ 
:PROPERTIES:
:TITID: QTWTIT04670
:PERSID: QTWAUT0239
:END:

今之游太學者多矣。咸一切欲速。百端進取。故夫膚受末¶
學者因利乘便。經明行修者華存實爽。至於振骨鯁之風¶
標。服賢聖之言。懷遠大之舉。蓋有之矣。未之見也。可以深¶
慕哉。且吾家以儒輔仁述作存者八代矣。未有不久於其¶
道而求苟出者也。故能立經陳訓。刪書定禮。揚魁梧之風。¶ 

<pb:NFKB_QTW_p0181-02a>

樹清白之業。使吾徒子孫有所取也。大雅不云無念爾祖。¶
易不云幹父之蠱。書不云惟孝友于。詩不云不如友生。四¶
者備矣。加之執德宏。信道篤。心則口誦。廢食忘寢。渙然有¶
所成。望然有所伏。然後可以託教義。編人倫。彰風聲。議出¶
處。若意不感慨。行不卓絕。輕進苟動。見利忘義。雖上一階¶
履半級。何足恃哉。終見棄於高人。但自溺於下流矣。吾被¶
服家業。霑濡庭訓。切磋琢磨戰兢惕厲者二十餘載矣。幸¶
以薄伎。獲蠲戎役。嘗恥道未成而受祿。恨不得如古君子¶
<pb:NFKB_QTW_p0181-02b>
四十強而仕也。而房族多孤。飦粥不繼。逼父兄之命。覩饑¶
寒之切。解巾捧檄。扶老攜幼。今既至於斯矣。不蠶而衣。不¶
耕而食。吾何德以當哉。至於竭小人之心。申猶子之道。飲¶
食衣服。晨昏左右。庶幾乎令汝無反顧憂也。行矣自愛。游¶
必有方。離別咫尺。未足耿耿。嗟乎。不有居者。誰展色養之¶
心。不有行者。孰就揚名之業。籩豆有踐。菽水盡心。盍各賦¶
詩。敘離道意云爾。¶ 

** 感興奉送王少府序¶ 
:PROPERTIES:
:TITID: QTWTIT04671
:PERSID: QTWAUT0239
:END:

八十有遇。共太公晚宦未遲。七歲神童。與顏回早死何益。¶
僕一代丈夫。四海男子。衫襟緩帶。擬貯鳴琴。衣袖濶裁。用¶ 
<pb:NFKB_QTW_p0181-03a>
安書卷。貧窮無有種。富貴不選人。高樹易來風。幽松難見¶
日。羽翼未備。獨居草澤之間。翅翮若齊。即在雲霄之上。鳥¶
眾多而無辨鳳。馬㣥雜而不分龍。荊山看刖足之夫。湘水¶
聞離騷之客。人貧材富。罔窺卿相之門。貌弱骨剛。豈入王¶
侯之宅。王少府北辭伊闕。南登湎山。過我貧居。飲我清酒。¶
一談經史。亞比孔先生。再讀詞章。何如曹子建。山岳藏其¶
跡。川澤隱其形。一旦覩風雲。千年想光景。孔夫子何須頻¶
刪其詩書。焉知來者不如今。鄭康成何須浪注其經史。豈¶
覺今之不如古。王少府乃可畏後生。學問人也。各為四韻。¶
<pb:NFKB_QTW_p0181-03b>
共寫別懷。¶ 

** 越州永興李明府宅送蕭三還齊州序¶ 
:PROPERTIES:
:TITID: QTWTIT04672
:PERSID: QTWAUT0239
:END:

嗟乎。不游天下者。安知四海之交。不涉河梁者。豈識別離¶
之恨。薜衣松杖。琴樽為得意之親。臨遠登高。煙霞是賞心¶
之事。有梁孝王之下客。僕是河南之南。孟嘗君之上賓。子¶
在北山之北。幸屬一人。作寰中之主。翛然四皓。為方外之¶
臣。俱游萬物之間。相遇三江之表。許元度之清風朗月。時¶
慰相思。王逸少之修竹茂林。屢陪歡宴。加以惠而好我。攜¶
手同行。或登吳會而聽越吟。或下宛委而觀禹穴。良談落¶ 
<pb:NFKB_QTW_p0181-04a>
落。金石絲竹之音輝。雅致飄飄。松柏風雲之氣狀。當此時¶
也。嘗謂連璧無異鄉之別。斷金有好親之契。生平於張范¶
之年。齊物於惠莊之歲。三光迴薄。未殫投分之情。四序循¶
環。詎盡忘言之道。豈期我留子往。樂去悲來。橫咽水而東¶
西。緒愁雲於南北。况乎泣窮途於白首。白首非臨別之秋。¶
嗟歧路於他鄉。他鄉豈送歸之地。蓐收戒序。少昊司辰。清¶
風起而城闕寒。白露下而江山遠。徘徊去鶴。將別葢而同¶
飛。斷續來鴻。共離舟而俱泛。古人道別。動便經年。今我言¶
離。會當何日。山巨源之風猷令望。善佐朝廷。嵇叔夜之潦¶
<pb:NFKB_QTW_p0181-04b>
倒粗疎。甘從草澤。行當山中攀桂。往往思仁。野外紉蘭。時¶
時佩德。人非桃李。豈得無言。子是簫韶。當思振響。勉酌傷¶
離之酒。具陳感別之詞。各賦一言。俱題六韻。¶ 

** 三月上已祓禊序¶ 
:PROPERTIES:
:TITID: QTWTIT04673
:PERSID: QTWAUT0239
:END:

觀夫天下四方。以宇宙為城池。人生百年。用林泉為窟宅。¶
雖朝野殊致。出處異途。莫不擁冠葢於烟霞。披薜蘿於山¶
水。况乎山陰舊地。王逸少之池亭。永興新交。許元度之風¶
月。琴臺寥落。猶停隱遯之賓。釀渚荒凉。尚有過逢之客。仙¶
舟溶裔。若海上之槎來。羽葢參差。似遼東之鶴舉。或昂昂¶ 
<pb:NFKB_QTW_p0181-05a>
騏驥。或泛泛飛鳧。俱安名利之場。各得逍遙之地。而上屬¶
無為之道。下棲元邈之風。永淳二年。暮春三月。修祓禊於¶
獻之山亭也。遲遲風景。出沒媚於郊原。片片仙雲。遠近生¶
於林薄。雜花爭發。非止桃蹊。㣥鳥亂飛。有踰鸚谷。王孫春¶
草。處處爭鮮。仲統芳園。家家並翠。於是攜旨酒。列芳筵。先¶
祓禊於長洲。[:#AS-9BF8:⿰去⻏]申交於促席。良談吐玉。長江與斜漢爭流。¶
清歌遶梁。白雲將紅塵並落。他鄉易感。增悽愴於茲辰。羇¶
客何情。更歡娛於此日。加以今之視昔。已非昔日之歡。後¶
之視今。豈復今時之會。人之情也。能不悲乎。且題姓字。以¶
<pb:NFKB_QTW_p0181-05b>
表襟懷。使夫會稽竹箭。則推我於東南。崐阜琳琅。亦歸予¶
於西北。¶ 

** 上已浮江宴序¶ 
:PROPERTIES:
:TITID: QTWTIT04674
:PERSID: QTWAUT0239
:END:

吾之生也有極。時之過也多緒。若夫遭主后之聖明。屬天¶
地之貞觀。得[:#AS-FB55:●]¶ 
[:#AS-FBED:●]犬畝之相保。以農桑為¶
業。而託形宇宙者幸矣。况乃偃泊山水。遨遊風月。樽酒於¶
其外。文墨於其間。則造化之於我得矣。太平之縱我多矣。¶
茲以上已芳節。雲開勝地。大江浩曠。㣥山紛糾。出重城而¶
振策。下長浦而方舟。林壑清其顧盼。風雲蕩其懷抱。於時¶
序[:#AS-8850:⿰足⿸厂⿱田坴]清律。運啟朱明。¶ 

<pb:NFKB_QTW_p0181-06a>

輕荑秀而郊戍青。落花盡而亭皋晚。丹鸎紫蝶。候芳晷而¶
騰姿。早鷰歸鴻。俟迅風而弄影。巖暄蕙密。野淑蘭滋。弱荷¶
抽紫。疎萍泛綠。於是儼松舲於石㠗。停桂檝於璇潭。指林¶
岸而長懷。出河州而極睇。妍妝袨服。香驚北渚之風。翠幙¶
元帷。彩綴南津之霧。若乃尋曲渚。歷迴溪。榜謳齊引。漁歌¶
互起。飛沙濺石。湍流百勢。翠嶮丹崖。岡巒萬色。亦有銀鉤¶
犯浪。掛赬翼於文竿。瓊舸乘波。耀錦鱗於畫網。鍾期在聽。¶
元雲白雪之琴。阮籍同歸。紫桂蒼梧之醴。既而遊盤興遠。¶
<pb:NFKB_QTW_p0181-06b>
景促時淹。野日照晴。山烟送晚。方披襟朗詠。餞斜光於碧¶
岫之前。散髮高吟。對明月於青溪之下。客懷既暢。遊思遄¶
征。視泉石而如歸。佇雲霞而有自。昔周川故事。初傳曲路¶
之悲。江甸名流。始命山陰之筆。盍遵清轍。共抒幽襟。俾後¶
之視今。亦猶今之視昔。一言均賦。六韻齊疏。誰知後來者¶
難。輒以先成為次。¶ 

** 春日孫學士宅宴序¶ 
:PROPERTIES:
:TITID: QTWTIT04675
:PERSID: QTWAUT0239
:END:

若夫懷放曠寥廓之心。非江山不能宣其氣。負鬱怏不平¶
之思。非琴酒不能洩其情。則林泉為進退之場。樽罍是言¶
談之地。白衣送酒。青陽在節。鳧雁亂而江湖春。梅柳開而¶ 
<pb:NFKB_QTW_p0181-07a>
庭院晚。楚屈平之瞻望。放於何之。王仲宣之登臨。魂兮往¶
矣。俠客時有。且傾鸚鵡之杯。文人代興。聊舉麒麟之筆。人¶
采一字。四韻成篇。¶ 

** 春日桑泉別王少府序¶ 
:PROPERTIES:
:TITID: QTWTIT04676
:PERSID: QTWAUT0239
:END:

下官以窮途萬里。動脂轄以長驅。王公以傾餞百壺。別芳¶
筵而促興。是以青陽半序。明月中宵。離亭擁花草之芳。別¶
館積琴歌之思。去留歡盡。動息悲來。惜投分之幾何。恨知¶
音之忽間。他鄉握手。自傷關塞之春。異縣分襟。意切悽惶¶
之路。既而星河漸落。烟霧仍開。高林靜而霜鳥飛。長路曉¶
<pb:NFKB_QTW_p0181-07b>
而征驂動。含情不拜。空佇聽於南昌。揮涕無言。請投文於¶
西候。因探一字。四韻成篇。¶ 

** 與員四等宴序¶ 
:PROPERTIES:
:TITID: QTWTIT04677
:PERSID: QTWAUT0239
:END:

自嵇阮寂寥。尹班超忽。高筵不嗣。中宵誰賞。古今惜芳辰¶
者停鶴軫於風衢。懷幽契者佇鸞觴於月徑。已矣哉。林壑¶
遂喪。煙霞少對。良會不恒。神交復幾。請沃非常之思。但宣¶
絕代之遊。託同志於百齡。求知已於千載。道之存矣。無乃¶
然乎。人賦一言。俱裁四韻。¶ 

** 送李十五序¶ 
:PROPERTIES:
:TITID: QTWTIT04678
:PERSID: QTWAUT0239
:END:

<pb:NFKB_QTW_p0181-08a>

夫人生百齡。促膝是忘言之契。丈夫四海。交頤非贈別之¶
資。然乃想山川之遽遙。送歸將遠。惜歲年之不待。行樂無¶
時。於是輟征驂以少留。敞幽亭之多暇。山芳襲吹。坐疑蘭¶
室之中。水樹含香。宛似楓江之上。加以御溝新溜。近入離¶
絃。賓館餘花。遙催別酒。既而滎波東注。灞岸南登。浮蟻傾¶
而高宴終。踆烏落而離言促。雖相思有贈。終結想於華滋。¶
而素賞無暌。盍申情於麗藻。人為四韻。各賦一篇。¶ 

** 夏日宴宋五官宅觀畫障序¶ 
:PROPERTIES:
:TITID: QTWTIT04679
:PERSID: QTWAUT0239
:END:
¶
<pb:NFKB_QTW_p0181-08b>

宋五官芝庭襲譽。盛文史於三冬。桂幄凝歡。照綺羅於九¶
夏。樽浮綠蟻。每披仙霧之文。障列青牛。更寫行雲之態。爾¶
其龍編繡質。貝錦分花。隱映樓臺。比窗簾之在旦。參差花¶
葉。若桃李之恒春。楚媛調絃。韓娥對酒。虹橋度幔。鵲鏡臨¶
妝。佩引琅玕。詎動懷風之韻。鞍迴玳瑁。唯奔逐日之姿。魚¶
鳥冷而相親。泉石紛而在翫。宋家斯近。難別謝於登垣。秦¶
氏未遙。自堪留於駐馬。驚鴻擅美。丹青貴近質之奇。吐鳳¶
標華。宮徵得緣情之趣。遞揚筆妙。式暢辭端。¶ 

** 夏日登韓城門樓寓望序¶ 
:PROPERTIES:
:TITID: QTWTIT04680
:PERSID: QTWAUT0239
:END:

下官狂走不調。東西南北之人也。流離歲月。羇旅山川。輟¶ 
<pb:NFKB_QTW_p0181-09a>
仙駕於殊鄉。遇良朋於異縣。面勝地。陟危樓。放曠懷抱。驅¶
馳耳目。韓原奧壤。昔時開戰鬬之場。秦塞雄都。今日列山¶
河之郡。池臺左右。覺風雲之助人。林麓周迴。觀巖泉之入¶
興。則有驚花亂下。戲鳥平飛。荷葉滋而曉霧繁。竹院靜而¶
炎氛息。賞歡文酒。思挽雲霄。人賦一言。庶旌六韻云爾。¶ 

** 夏日登龍門樓寓望序¶ 
:PROPERTIES:
:TITID: QTWTIT04681
:PERSID: QTWAUT0239
:END:

夫益者三友。則道術可存。同心三人。則金蘭可裕。况乎詩¶
書舊好。披樂廣之高天。鄉黨新知。掃顏回之陋巷。尋勝地。¶
敘清蕪。脫野客之荷衣。入幽人之桂座。榴花浮酌。對文舉¶
<pb:NFKB_QTW_p0181-09b>
而無憂。葛蔓調絃。撫鍾期而有遇。既而南方夏晚。北牖晴¶
開。中園之弱柳含烟。曠野之陰雲蔽日。低虹飲水。向溪谷¶
而全斜。戲鳥淩空。狎林亭而半度。興酣情逸。共敦行役之¶
期。搦管含毫。獨對當仁之序。¶ 

** 夏日宴張二林亭序¶ 
:PROPERTIES:
:TITID: QTWTIT04682
:PERSID: QTWAUT0239
:END:

張二官松駕乘閒。桂筵追賞。引簪裾之勝侶。狎邱壑之神¶
交。辯縱於解頤。道深於喻指。香杯濁醴。是河朔之平生。雄¶
筆清詞。得高陽之意氣。林亭曠望。季倫調伎之園。泉石周¶
游。子晉登仙之浦。舟浮葉影。簟積花文。黃鵲度而飈驚。丹¶ 
<pb:NFKB_QTW_p0181-10a>
烏傾而日晚。出處之情一致。筌蹄之義兩忘。沈轄留驤。眺¶
乘羊於衞玉。揮毫可作。明擲地於孫金。共題橫吹之篇。用¶
記茲辰之樂。人採一字。四韻成篇。¶ 

** 夏日諸公見尋訪詩序¶ 
:PROPERTIES:
:TITID: QTWTIT04683
:PERSID: QTWAUT0239
:END:

天地不仁。造化無力。授僕以幽憂孤憤之性。稟僕以耿介¶
不平之氣。頓忘山岳。坎坷於唐堯之朝。傲想烟霞。顦顇於¶
聖明之代。情可知矣。賴乎神交勝友。得山澤之虬龍。隱路¶
幽居。降雲霄之鸞鳳。楊公沈公。行之者仁義禮智。用之也¶
乾元亨利。元經苦而白鳳翔。素牒開而紫鱗降。金門待詔。¶
<pb:NFKB_QTW_p0181-10b>
謁天子於朝廷。石室尋真。訪下走於邱壑。幽人待士。非無¶
北壁之書。隱士迎賓。自有西山之饌。席門蓬巷。佇高士之¶
來游。叢桂幽蘭。喜王孫之相對。山南花圃。澗北松林。黃雀¶
至而清風生。白鶴飛而蒼雲起。停琴綠水。仲長統之歡娛。¶
置酒青山。郭子期之賓客。人探一字。四韻成篇。¶ 

** 仲氏宅宴序¶ 
:PROPERTIES:
:TITID: QTWTIT04684
:PERSID: QTWAUT0239
:END:

僕不幸。在流俗而嗜烟霞。恨林泉不比德。而嵇阮不同時。¶
處良辰而鬱怏。仰高風而杼柚者多矣。豈夫司馬卿之車¶
騎。上客盈門。仲長統之園林。㣥英在席。坐臥南郭。蕭條東¶ 
<pb:NFKB_QTW_p0181-11a>
野。江波浩曠。晴山紛積。嘉鴛鸞之接翼。曜江漢之多才。顧¶
斜景而危心。瞻火雲而變色。思傳勝餞。敢振文鋒。蓋同席¶
者高人薛曜等耳。盍各賦詩。放懷敘志。俾山川獲申於知¶
已。烟霞受制於吾徒也。¶ 

** 餞宇文明府序¶ 
:PROPERTIES:
:TITID: QTWTIT04685
:PERSID: QTWAUT0239
:END:

昔者王烈登山。林泉動色。嵇康入座。左右生光。豈非仙表¶
足以感神。真姿可以錯物。况我巨山之稟孤出。昇華之麗¶
清峙。㣥公之好善。下官之惡俗。接霓裳於勝席。陪鶴轡於¶
中軒。俱持拔塵之標。各仗專門之氣。烟霞用足。江海情多。¶
<pb:NFKB_QTW_p0181-11b>
言泉共秋水同流。詞峯與夏雲爭長。雖揚亭載酒。方趨好¶
事之游。而樂肆含毫。請命昇僊之筆。同抽藻思。共寫離懷。¶ 

** 越州秋日宴山亭序¶ 
:PROPERTIES:
:TITID: QTWTIT04686
:PERSID: QTWAUT0239
:END:

昔王子敬瑯琊之名士。常懷習氏之園。阮嗣宗陳留之俊¶
人。直至山陽之坐。豈非琴樽遠契。必兆眹於佳辰。風月高¶
情。每留連於勝地。是以東山可望。林泉生謝客之文。南國¶
多才。江山助屈平之氣。况乎揚子雲之故地。巖壑依然。宓¶
子賤之芳猷。絃歌在屬。紅蘭翠菊。俯映砂亭。黛柏蒼松。深¶
環玉砌。參差夕樹。烟侵橘柚之園。的歷秋荷。月照芙蓉之¶ 
<pb:NFKB_QTW_p0181-12a>
水。既而星迴漢轉。露下風高。銀燭摛華。瑤觴抒興。一時仙¶
馭。方深擯俗之懷。五際飛文。時動緣情之作。人分一字。四¶
韻成篇。¶ 

** 秋日宴季處士宅序¶ 
:PROPERTIES:
:TITID: QTWTIT04687
:PERSID: QTWAUT0239
:END:

若夫爭名於朝廷者。則冠葢相趨。遯迹於邱園者。則林泉¶
見託。雖語默非一。物我不同。而逍遙皆得性之場。動息匪¶
自然之地。故有季處士者。遠辭濠上。來遊境中。披白雲以¶
開筵。俯青溪而命酌。昔時西北。則我地之琳琅。今日東南。¶
乃他鄉之竹箭。又此夜乘槎之客。猶對仙家。坐菊之賓。尚¶
<pb:NFKB_QTW_p0181-12b>
臨清賞。既而依稀舊識。歡吳鄭之班荊。樂莫新交。申孔程¶
之傾葢。向時朱夏。俄涉素秋。金風生而景物清。白露下而¶
光陰晚。庭前柳葉。纔聽蟬鳴。野外蘆花。行看鷗上。數人之¶
內。幾度琴樽。百年之中。少時風月。蘭亭有昔時之會。竹林¶
無今日之歡。丈夫不縱志於生平。何屈節於名利。人之情¶
矣。豈曰不然。人賦一言。各申其志。使夫千載之下。四海之¶
中。後之視今。知我咏懷抱於茲日。¶ 

** 秋日遊蓮池序¶ 
:PROPERTIES:
:TITID: QTWTIT04688
:PERSID: QTWAUT0239
:END:

人間齷齪。抱風雲者幾人。庶俗紛紜。得英奇者何有。烟霞¶ 
<pb:NFKB_QTW_p0181-13a>
召我。相望道術之門。文酒起子。放浪沈潛之地。少留逸客。¶
塞雁飛鳴。北斗橫而天地秋。西金用而風露降。幽居少事。¶
野性多閒。登石岸而鋪筵。坐沙場而列席。琳瑯觸目。朗月¶
清風之俊人。珠玉在傍。鸞鳳虬龍之君子。汀洲地遠。波濤¶
濺日月之輝。人野路殊。原隰擁神仙之氣。平郊樹直。曲浦¶
蓮肥。隱士泥清。仙人水綠。越林亭而極望。生死都捐。出宇¶
宙以長懷。心靈若喪。悲夫。秋者愁也。酌濁酒以蕩幽襟。志¶
之所之。用清文而銷積恨。我之懷矣。能無情乎。¶ 

** 秋日宴洛陽序¶ 
:PROPERTIES:
:TITID: QTWTIT04689
:PERSID: QTWAUT0239
:END:
¶
<pb:NFKB_QTW_p0181-13b>

夫以東京勝地。南呂高秋。三塗鎮而九派分。白露下而清¶
風肅。或出或處。人多朝野之歡。以嬉以遊。時極登臨之所。¶
征衣流寓。切下走之蓬襟。解榻邀期。屬上賓之桂席。於是¶
齊道實。款琴樽。倜儻論心。留連促膝。但有潘楊之密戚。得¶
無管鮑之深知。簪組盛而車馬喧。庭宇虛而管絃亮。近臨¶
銅陌。斜控銀墟。菊照新花。泛輕香於遠次。荷凋晚葉。翻翠¶
影於長波。聽矚方窮。獻酬逾洽。年忘小大。傲天地於平生。¶
志混榮枯。得林泉之意氣。願長繩以繫日。幾近光陰。思短¶
札以淩雲。或陳歌咏。人採古韻。成者先呈。¶ 

<pb:NFKB_QTW_p0181-14a>

** 綿州北亭㣥公宴序¶ 
:PROPERTIES:
:TITID: QTWTIT04690
:PERSID: QTWAUT0239
:END:

下官人間獨傲。海內少徒。志不屈於王侯。身不絕於塵俗。¶
孤吟五嶽。長嘯三山。昔往東吳。已有梁鴻之志。今來西蜀。¶
非無張載之懷。况乎踐名場。攜勝友。風月無幾。琴酒俄乖。¶
半面十年。一別千里。何少府故人攀桂。撫金石而論心。韓¶
法曹新識班荊。臨江湖而執手。離亭北望。烟霞生故國之¶
悲。別館南開。風雨積他鄉之思。於時蒼雲寡色。白日無光。¶
沙塵起而桂浦昏。鳧雁下而蘆洲晚。傍鄰蒼野。霜風橘柚¶
<pb:NFKB_QTW_p0181-14b>
之園。斜枕碧潭。夜月芙蓉之水。既而登臨惜別。驂駕少留。¶
季札何人。親逢贈縞。子荊不敏。思掛傾城。惆悵北梁。揖琴¶
臺而漸間。徘徊東道。思錦署以行遙。嗟乎。人事乖矣。江山¶
遠矣。請命離前之筆。為題別後之資。五際飛文。想㣥公之¶
不讓。一言有贈。知下筆之有神。¶ 

** 宇文德陽宅秋夜山亭宴序¶ 
:PROPERTIES:
:TITID: QTWTIT04691
:PERSID: QTWAUT0239
:END:

若夫龍津宴喜。地切登仙。鳳閣元虛。門稱好事。亦有登山¶
臨水。長想巨源。明月清風。每思元度。未有能星馳一介。留¶
美跡於芳亭。雲委八行。抒勞思於彩筆。遂令啟瑤緘者。攀¶
勝集而長懷。披瓊翰者。仰高筵而不暇。王子猷之獨興。不¶ 
<pb:NFKB_QTW_p0181-15a>
覺浮舟。嵇叔夜之相知。欣然命駕。琴樽佳賞。始詣臨卭。口¶
腹良遊。未辭安邑。乃知兩鄉投分。林泉可攘袂而遊。千里¶
同心。煙霞可傳檄而定。友人河南宇文嶠。清虛君子。中山¶
郎餘令。風流名士。或三秋意契。闢林院而開襟。或一面新¶
交。敘風雲而倒屣。彭澤陶潛之菊。影泛仙樽。河陽潘岳之¶
花。光懸妙理。巖巖思壁。家藏虹岫之珍。淼淼言河。各探驪¶
泉之寶。偶同金碧。暫照詞場。巴漢英靈。潛光翰院。亹亹焉。¶
蕭蕭焉。信天下之奇託也。於時白藏開序。青女御律。金風¶
高而林野動。玉露下而江山清。琴亭酒榭。磊落乘烟。竹徑¶
<pb:NFKB_QTW_p0181-15b>
松扉。參差向月。魚鱗積磴。還昇蘭桂之峯。鴛翼分橋。即映¶
芙蓉之水。亦有紅蘋綠荇。亘渚連翹。玉帶瑤華。分楹間植。¶
池簾夕敞。香牽十步之風。岫幌宵褰。氣襲三危之露。縱沖¶
衿於俗表。留逸契於人間。東山之賞在焉。南澗之情不遠。¶
夫以中牟馴雉。猶嬰觸網之悲。單父歌魚。罕繼鳴琴之趣。¶
俾夫一同詩酒。不撓於牽絲。千載巖溪。無慚於景燭云爾。¶ 

** 晚秋遊武擔山寺序¶ 
:PROPERTIES:
:TITID: QTWTIT04692
:PERSID: QTWAUT0239
:END:

若夫武邱仙鎮。吳王殉歿之墟。驪嶠崇基。秦帝升遐之宅。¶
雖珠衣玉匣。下賁窮泉。而廣岫長林。終成勝境。亦有霍將¶ 
<pb:NFKB_QTW_p0181-16a>
軍之大隧。迴寫祁連。樗里子之孤墳。竟開長樂。豈如武擔¶
靈嶽。開明故地。蜀夫人之葬迹。任文公之死所。岡巒隱隱。¶
化為闍崛之峯。松柏蒼蒼。即入祇園之樹。引星垣於沓障。¶
下布金沙。棲日觀於長崖。傍臨石鏡。瑤臺玉甃。尚控霞宮。¶
寶剎香壇。猶芬仙闕。琱櫳接映。臺凝夢渚之雲。璧題相暉。¶
殿寫長門之月。美人虹影。下綴虬幡。少女風吟。遙喧鳳鐸。¶
㣥公以玉律豐暇。傃林壑而延情。錦署多閒。想巖泉而結¶
興。於是披桂幌。歷松扉。梵筵霞屬。禪扃煙敞。雞林俊賞。蕭¶
蕭鷲嶺之居。鹿苑仙談。亹亹龍宮之偈。於時金方啟序。玉¶
<pb:NFKB_QTW_p0181-16b>
律驚秋。朔風四面。寒雲千里。層軒迴霧。齊萬物於三休。綺¶
席乘雲。窮九垓於一息。碧雞靈宇。山川極望。石兕長江。汀¶
洲在目。龍鑣翠轄。駢闐上路之遊。列榭崇闉。磊落名都之¶
氣。渺渺焉。洋洋焉。信三蜀之奇觀也。昔者升高能賦。勝事¶
仍存。登嶽長謠。清標未遠。敢攀盛烈。下揆幽襟。庶旌西土¶
之遊。遠嗣東平之唱云爾。¶ 

** 守歲序¶ 
:PROPERTIES:
:TITID: QTWTIT04693
:PERSID: QTWAUT0239
:END:

歲月易盡。光陰難駐。春秋冬夏。錯四序之凉炎。甲乙丙丁。¶
紀三朝之歷數。十二月之陰氣。玉律窮年。一萬歲之休禎。¶ 

<pb:NFKB_QTW_p0181-17a>

金觴獻壽。鼖鼓雷動。烟火星流。侲子黃童。統鉤陳而驅赤¶
疫。諸王等集。陳玉帛而朝諸侯。京兆天中。竦樓臺而徹漢。¶
長安路上。亂車馬而飛塵。王丞相之登臨。行將在目。戴侍¶
中之重席。忽爾明朝。槐火滅而寒氣消。蘆灰用而春風起。¶
魚鱗布葉。爛五色而翻光。鳳腦吐花。燦百枝而引照。悲夫。¶
年華將晚。志事寥落。公孫宏之甲第。天子未知。王仲宣之¶
文章。公卿不識。對他鄉之風景。憶故里之琴歌。柏葉為銘。¶
未泛新年之酒。椒花入頌。先開獻歲之詞。作者七人。同為¶
<pb:NFKB_QTW_p0181-17b>
六韻。¶ 

** 遊山廟序¶ 
:PROPERTIES:
:TITID: QTWTIT04694
:PERSID: QTWAUT0239
:END:

吾之有生。二十載矣。雅厭城闕。酷嗜江海。常學仙經。博涉¶
道記。知軒冕可以理隔。鸞凰可以術待。而事親多衣食之¶
虞。登朝有聲利之迫。清識滯於煩城。仙骨摧於俗境。嗚呼。¶
阮籍意疎。嵇康體放。有自來矣。常恐運促風火。身非金石。¶
遂令林壑交喪。烟霞板蕩。此僕所以懷泉塗而惴恐。臨山¶
河而歎息者也。粵以勝友良暇。相與遊於元武西山廟。蓋¶
蜀郡三靈峯也。山東有道君廟。古者相傳以名焉爾。其丹¶
壑藂倚。元崖糾合。俯臨萬仞。平視重元。乘杳冥之絕境。屬¶ 
<pb:NFKB_QTW_p0181-18a>
芬華之暮節。玉房跨霄而懸居。瓊臺出雲而高峙。亦有野¶
獸㣥狎。山鶯互囀。崇松埒巨柏爭陰。積瀨與幽湍合響。眇¶
眇焉。逌逌焉。王孫何以不歸。羽人何以長往。其元都紫微¶
之事耶。方歛手鐘鼎。息肩巖石。絕視聽於寰中。置形骸於¶
度外。不其然乎。時預乎斯者。濟陰鹿宏允安陽邵令遠耳。¶
蓋詩以言志。不以韻數裁焉。¶ 

** 秋日登洪府滕王閣餞別序¶ 
:PROPERTIES:
:TITID: QTWTIT04695
:PERSID: QTWAUT0239
:END:

南昌故郡。洪都新府。星分翼軫。地接衡廬。襟三江而帶五¶
湖。控蠻荊而引甌越。物華天寶。龍光射牛斗之墟。人傑地¶
<pb:NFKB_QTW_p0181-18b>
靈。徐孺下陳蕃之榻。雄州霧列。俊彩星馳。臺隍枕夷夏之¶
交。賓主盡東南之美。都督閻公之雅望。棨㦸遙臨。宇文新¶
州之懿範。襜帷暫駐。十旬休暇。勝友如雲。千里逢迎。高朋¶
滿座。騰蛟起鳳。孟學士之詞宗。紫電青霜。王將軍之武庫。¶
家君作宰。路出名區。童子何知。躬逢勝餞。時維九月。序屬¶
三秋。潦水盡而寒潭清。烟光凝而暮山紫。儼驂騑於上路。¶
訪風景於崇阿。臨帝子之長洲。得仙人之舊館。層臺聳翠。¶
上出重霄。飛閣流丹。下臨無地。鶴汀鳧渚。窮島嶼之縈迴。¶
桂殿蘭宮。列岡巒之體勢。披繡闥。俯雕甍。山原曠其盈視。¶ 

<pb:NFKB_QTW_p0181-19a>

川澤紆其駭矚。閭閻撲地。鐘鳴鼎食之家。舸艦彌津。青雀¶
黃龍之舳。虹消雨霽。彩徹雲衢。落霞與孤鶩齊飛。秋水共¶
長天一色。漁舟唱晚。響窮彭蠡之濱。雁陣驚寒。聲斷衡陽¶
之浦。遙吟俯暢。逸興遄飛。爽籟發而清風生。纖歌凝而白¶
雲遏。睢園綠竹。氣淩彭澤之[:#AS-82F9:⿰罇]。鄴水朱華。光照臨川之筆。¶
四美具。二難幷。窮睇盼於中天。極娛遊於暇日。天高地迥。¶
覺宇宙之無窮。興盡悲來。識盈虛之有數。望長安於日下。¶
指吳會於雲間。地勢極而南溟深。天柱高而北辰遠。關山¶
<pb:NFKB_QTW_p0181-19b>
難越。誰悲失路之人。萍水相逢。盡是他鄉之客。懷帝閽而¶
不見。奉宣室以何年。嗟乎。時運不齊。命途多舛。馮唐易老。¶
李廣難封。屈賈誼於長沙。非無聖主。竄梁鴻於海曲。豈乏¶
明時。所賴君子安貧。達人知命。老當益壯。寧知白首之心。¶
窮且益堅。不墜青雲之志。酌貪泉而覺爽。處涸轍而猶懽。¶
北海雖賒。扶搖可接。東隅已逝。桑榆非晚。孟嘗高潔。空懷¶
報國之情。阮籍猖狂。豈效窮途之哭。勃三尺微命。一介書¶
生。無路請纓。等終軍之弱冠。有懷投筆。慕宗慤之長風。捨¶
簪笏於百齡。奉晨昏於萬里。非謝家之寶樹。接孟氏之芳¶
鄰。他日趨庭。叨陪鯉對。今辰捧袂。喜托龍門。楊意不逢。撫¶ 
<pb:NFKB_QTW_p0181-20a>
淩雲而自惜。鍾期既遇。奏流水以何慚。嗚呼。勝地不常。盛¶
筵難再。蘭亭已矣。梓澤邱墟。臨別贈言。幸承恩於偉餞。登¶
高作賦。是所望於㣥公。敢竭鄙懷。恭疏短引。一言均賦。四¶
韻俱成。請灑潘江。各傾陸海云爾。¶ 

** 秋日楚州郝司戶宅餞崔使君序¶ 
:PROPERTIES:
:TITID: QTWTIT04696
:PERSID: QTWAUT0239
:END:

上元二載。高秋八月。人多汴北。地實淮南。海氣近而蒼山¶
陰。天光秋而白雲晚。川塗所亘。郢路極於崤潼。風壤所交。¶
荊門洎於吳越。憑勝地。列雄州。城池當要害之衝。寮寀盡¶
鵷鸞之選。昌亭旅食。悲下走之窮愁。山曲淹留。屬㣥公之¶
<pb:NFKB_QTW_p0181-20b>
宴喜。披鶴霧。陟龍門。故人握手。新知滿目。飲崔公之盛德。¶
果遇攀輪。慕郝氏之高風。還逢解榻。接衣簪於坐右。駐旌¶
棨於城隅。臨風雲而解帶。盼江山以揮涕。巖楹左峙。俯映¶
元潭。野徑斜開。傍連翠渚。青萍布葉。亂荷芰而動秋風。朱¶
草垂榮。雜芝蘭而涵晚液。艤仙舟於石岸。薦綺席於沙場。¶
賓友盛而芳[:#AS-82F9:⿰罇]滿。林塘清而上筵肅。琴歌迭起。俎豆駢羅。¶
烟霞充耳目之翫。魚鳥盡江湖之賞。情盤樂極。日暮途遙。¶
思染翰以淩雲。願麾戈以留景。嗟乎。素交為重。覺老幼之¶
同歸。朱紱儻來。豈榮枯之足道。且欣風物。共悅濠梁。齊天¶ 
<pb:NFKB_QTW_p0181-21a>
地於一指。混飛沈於一貫。嗟乎。此歡難再。慇懃北海之筵。¶
相見何時。惆悵南溟之路。請揚文筆。共記良遊。人賦一言。¶
俱成四韻云爾。¶ 

** 秋日餞別序¶ 
:PROPERTIES:
:TITID: QTWTIT04697
:PERSID: QTWAUT0239
:END:

黯然別之銷魂。悲哉秋之為氣。人之情也。傷如之何。極野¶
蒼茫。白露涼風之八月。窮途蕭瑟。青山白雲之萬里。奏鳴¶
琴則離鵾別鶴。驚歧路之悲心。來勝地則時雨涼風。助他¶
鄉之旅思。琴書人物。冀北關西。去馬歸軒。雲間日下。楊學¶
士天璞自然。地靈無對。二十八宿稟太微之一星。六十四¶
<pb:NFKB_QTW_p0181-21b>
爻受乾坤之兩卦。論其器宇。滄海添江漢之波。序其文章。¶
元圃積烟霞之氣。幾神之外。猶是卿雲。陶鑄之餘。尚同嵇¶
阮。接光儀於促席。直觀明月生天。響詞辯於中筵。但覺清¶
風滿室。悠哉天地。含靈有喜慍之容。邱也東西。悵望積別¶
離之恨。煙霞直視。蛇龍去而泉石空。文酒求朋。賢俊散而¶
琴歌斷。門生餞別。如北海之郡前。高士將歸。似東都之門¶
外。研精麝墨。運思龍章。希存宿昔之資。共啟相思之詠。¶ 

¶
