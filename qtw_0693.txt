#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0692-31a> ¶¶
#+PROPERTY: JUAN 0693
欽定全唐文卷六百九十三¶ 

<pb:NFKB_QTW_p0693-01a>

* 薛存誠¶ 
:PROPERTIES:
:PERSID: QTWAUT1636
:END:

存誠字資明。河東人。第進士。元和中累拜給事中。遷御史¶
中丞。卒贈刑部侍郎。¶ 

** 禎石賦(以素質元字篆隸相參為韻)¶ 

:PROPERTIES:
:TITID: QTWTIT13911
:PERSID: QTWAUT1636
:END:

上帝乃眷下顧。豐我皇祚。產禎石以報德。約遠人以遐赴。¶
外輝煥以發章。內清明而含素。方圓冰潔。篆隸星布。五千¶
符聖歷之長。一九合太陽之數。瑩然非追琢所及。忽爾若¶
<pb:NFKB_QTW_p0693-01b>
神靈來附。考乎文也。知諸受命之期。徵乎石焉。示此維城¶
之固。且夫文旌乎實。石堅乎質。垂本根以繁茂。作元后之¶
貞吉。驗符而天命有歸。貽慶而孫謀莫失。方洛書以自來。¶
狀河圖以負出。懿夫皪彩發鮮。隱起成妍。貿非工斲。字乃¶
神鐫。移篆文於玉璽之上。取隸則於銅棺之前。紛鳥跡以¶
屆漢。若飛騰而在泉。帝拜昌言。慶實延於卜代。名傳聖運。¶
功何異於補天。苟不思而來暨。恭承眷於上元。信乎瑞以¶
勤致。彰乎天賜。其為后也。貴乎無得而稱。其為石也。下乃¶
不求而致。豈比夫渭濱之璜兮空言佐命。峴首之碑兮永¶
沉文字。孰若我垂吉祚於當時。演昌期於後嗣。且夫文可¶ 
<pb:NFKB_QTW_p0693-02a>
嘉而不可卷。石可固而不可轉。題八角而爾乃增輝。刻九¶
言而吾斯盡善。宜子孫之蟄蟄。得先徵於隸篆。太宗勞謙¶
垂制。虔告上帝。伊連被而莫紀。自高祖而流裔。其石也為¶
遐玉之祥。惟孤也實先君之系。誠降慶之所致。敢欺紿於¶
輿隸。於是公卿列辟。劒佩鏘鏘。聯趨詣石。載拜稱觴。斯萬¶
人之有慶。表二聖之重光。不然。何炫發於石。玉侔其相。瑩¶
煌無點。璀璨有章。帝曰祖考之德惟覃。股肱之能以參。故¶
天錫之罔替。諒不穀而何堪。¶ 

** 僊石靈臺賦¶ 
:PROPERTIES:
:TITID: QTWTIT13912
:PERSID: QTWAUT1636
:END:
¶
<pb:NFKB_QTW_p0693-02b>

惟神化之所感。何禎祥之必臻。位將天而同德。天與日而¶
共新。百靈扶於三善。萬象資乎一人。是以英聲遠被。嘉貺¶
必陳。於是祕其迹則如畫如隱。圖其文則匪雕匪刻。屈若¶
絲縈。舒同髮直。彩非因染。辭無假飾。雖真籙之可觀。固神¶
功之靡測。若乃烟消字發。苔落文生。映月波起。含日金明。¶
彰八千之綿祚。著三代之珍名。或鸞迴而鳳轉。乍雲點而¶
霜橫。法兼篆籀。體備形聲。信天筆之攸假。實神翰之所成。¶
至如桂影宵臨。星光夜燭。分若珠解。連同瓊續。映朝霞以¶
散錦。流夕露以垂玉。紀三皇之故事。包五代之遺躅。足使¶ 
<pb:NFKB_QTW_p0693-03a>
濁河龍泳。清洛龜沈。既超前而冠後。亦挾古而光今。所以¶
管絃流韻。鐘石凝音。豈獨妙符至理。固亦道叶乾心。總㣥¶
瑞以考徵。實表盛乎貞紀。騰茂實於千載。激清流乎萬祀。¶
元象煥以呈祥。靈山鬱以効祉。明皇期(一作基)之永固。與天¶
地乎終始。嗟微臣之菲薄。屬欽明於暮齒。望天闕以長謠。¶
情顧戀其何已也。¶ 

* 孔戣¶ 
:PROPERTIES:
:PERSID: QTWAUT1637
:END:

戣字君嚴。冀州人。登進士第。元和初授嶺南節度使。穆宗¶
立。召為吏部侍郎。改右散騎常侍。轉尚書左丞。以禮部尚¶
<pb:NFKB_QTW_p0693-03b>
書致仕。長慶四年卒。年七十三。贈兵部尚書。諡曰貞。¶ 

** 謝致仕表¶ 
:PROPERTIES:
:TITID: QTWTIT13913
:PERSID: QTWAUT1637
:END:

臣某言。臣聞七十致政。禮經格言。此葢先王立教。示人有¶
終也。苟或冒榮貪祿。不知其退。亦搢紳之醜也。今臣年已¶
過矣。耄亦及之。顧盼班行。每懷慙靦。幸屬聖明御宇。多士¶
盈朝。百度既貞。萬靈遂性。躍魚戲在藻之樂。野夫盡擊壤¶
之歡。微臣叨逢此時。得以陳露。而猶進不知止。懼損明風。¶
况齒髮已衰。筋力不逮。雖列官次。恐貽敗闕。伏以南宮左¶
轄。華省紀綱。政理所關。選用為重。豈臣衰朽。久膺此任。伏¶ 
<pb:NFKB_QTW_p0693-04a>
乞聖鑒。察臣誠懇。賜臣骸骨。歸老邱園。所冀聖朝無浮食¶
之人。微臣免強飯之責。將違聖代。戀闕誠深。無任悃欵之¶
至。¶ 

** 謝賜手詔兼神刀藥金狀¶ 
:PROPERTIES:
:TITID: QTWTIT13914
:PERSID: QTWAUT1637
:END:

右。中使某至。伏奉墨詔。幷賜藥金一合神刀等。俯循陋質。¶
仰戴殊私。渤澥無比其深。山嶽無方其重。臣蓽門賤品。環¶
堵諸生。乏禦侮之籌謀。罕濟時之方畧。而因緣官學。塵忝¶
班行。效無可稱。事每逾量。聖慈過聽。擢領藩方。祗命戒途。¶
不敢陳讓。省躬撫事。益懼菲才。今又特降王人。遠臨郊甸。¶
<pb:NFKB_QTW_p0693-04b>
寶刀出於武庫。上藥本於金精。足以蠲除疫癘。激發忠勇。¶
顧惟孱懦。承此寶光。捐軀盡節。豈足為報。無任感戀懇款¶
之至。¶ 

** 謝借馬狀¶ 
:PROPERTIES:
:TITID: QTWTIT13915
:PERSID: QTWAUT1637
:END:

右。中使至。奉宣進止。將前件馬送臣至京兆路界。祗承寵¶
光。載兢載惕。微臣猥以庸瑣。謬分憂寄。拜命之日。已受賜¶
於龍媒。遵路之時。復假榮於天驥。恩私稠疊。渥澤殊常。豈¶
謂聖意不遺。獨懷軫念。輟驊騮於內[:#AS-8D74:⿸广既]。騁逸步於長衢。驅¶
馳忘勞。服習如志。誓當夙駕。奔走所部。冀安夷獠。以免聖¶ 
<pb:NFKB_QTW_p0693-05a>
憂。無任感恩懇款之至。¶ 

** 賀冊尊號狀¶ 
:PROPERTIES:
:TITID: QTWTIT13916
:PERSID: QTWAUT1637
:END:

右。臣聞唐德格天。列聖垂祐。必紀名號。以彰治功。伏惟元¶
和聖文神武法天應道皇帝陛下纘戎十聖。時乘六龍。躬¶
一德而善繼丕承。罄有形而天覆地載。既休武力。方用文¶
經。遺步驟於殷周。振聲容於華夏。既而天人合應。億兆叶¶
心。探至道於邦家之先。揭鴻猷於彊名之域。陛下初違㣥¶
議。方守謙光。旋體至公。遽迴慈睠。德意既降。盛禮將陳。凡¶
在品彙。無任幸甚。臣以待罪遐徼。不獲稱慶闕庭。徒勤子¶
<pb:NFKB_QTW_p0693-05b>
牟江海之心。有同太史滯留之日。無任歡抃之至。¶ 

** 為崔大夫賀冊皇太子狀¶ 
:PROPERTIES:
:TITID: QTWTIT13917
:PERSID: QTWAUT1637
:END:

臣聞帝皇立極。必建儲貳。俾承宗祧。所以祗奉粢盛。永固¶
社。稷者也。伏惟睿聖文武皇帝陛下積德承業。光有天下。¶
思正國本。以和人心。載考春秋之義。以明君臣之道。主茲¶
匕鬯。允屬元良。推明至公。振舉舊典。皇太子體仁秉哲。既¶
嫡且賢。溫文發中。孝友聞外。欽若丕訓。允膺冊禮。陛下將¶
嗣十聖之休烈。垂百代之懿範。大備禮物。廣設明庭。陰氣¶
方晦而忽銷。旭日既昇而增朗。夷夏胥悅。神祗克諧。足以¶ 
<pb:NFKB_QTW_p0693-06a>
包夏孕商。跨周軼漢。夫何晉魏以降。易置瑣瑣。不足侔比。¶
盛禮既畢。洪恩又洽。恤刑議獄。旌善賞勞。禮問高年。存恤¶
疾隱。皇王之德。於茲備矣。臣忝列近侍。親承睿謨。抃蹈之¶
切。不任愚懇。¶ 

** 奏加嶺南州縣官課料錢狀¶ 
:PROPERTIES:
:TITID: QTWTIT13918
:PERSID: QTWAUT1637
:END:

右。伏以前件州縣。或星布海壖。或雲絕荒外。首領強黠。人¶
戶傷殘。撫御緝綏。尤藉材幹。刺史縣令。皆非正員。使司相¶
承。一例差攝。貞廉者懇不願去。貪求者苟務狥私。臣自到¶
州。深知其弊。必若責之以理。莫若加給料錢。今具分折如¶
<pb:NFKB_QTW_p0693-06b>
前。幷不破上供錢物。輒陳管見。務在遠圖。伏乞天恩。允臣¶
所請。¶ 

** 又謝賜藥金狀¶ 
:PROPERTIES:
:TITID: QTWTIT13919
:PERSID: QTWAUT1637
:END:

右。內給事袁思藝至。奉宣聖旨。賜臣江東成金二挺。若服¶
之後。深有補益。兼延駐者。伏以仙方所秘。靈藥稱珍。必候¶
休明之辰。上益無疆之壽。不意俯迴天眷。念及微臣。賜九¶
轉之金。駐百年之命。且螻蟻賤質。豈能長固。蒲柳易朽。常¶
慮先彫。竊荷生成之恩。寧酬造化之德。澤如河海。空欣羽¶
翼之期。寵若邱山。何伸灰粉之謝。¶ 

<pb:NFKB_QTW_p0693-07a>

* 元錫¶ 
:PROPERTIES:
:PERSID: QTWAUT1638
:END:

錫字君貺。元和九年蘇州從事。歷淄王傅。終衢州刺史。¶ 

** 蘇州刺史謝上表¶ 
:PROPERTIES:
:TITID: QTWTIT13920
:PERSID: QTWAUT1638
:END:

臣某言。伏奉十一月七日恩勅。授臣持節蘇州諸軍事守¶
蘇州刺史。以今月六日到州上訖。臣績用無聞。寵章非次。¶
恩崇效淺。任過憂深。承命震惶。不知所措。臣某中謝。伏惟¶
睿聖文武皇帝陛下道符乾元。功配坤德。盛明參於兩曜。¶
休烈冠於百王。覆幬㣥生。憂勤庶政。至於牧人長吏。簡在¶
<pb:NFKB_QTW_p0693-07b>
宸衷。然後明視達聰。獎勞懲過。俗臻壽域。垓靡窮人。是以¶
列郡庶尹。莫不甘於隕首。以荅元造。臣藝術非工。吏能罕¶
立。累因過幸。嘗忝官榮。所歷衢婺兩州。皆屢荒殘之後。侵¶
漁稍息。是朝廷法令之明。饑饉不生。屬年歲豐稔之運。績¶
無異等。恩被殊私。累貪天功。以竊身寵。况東吳繁劇。首冠¶
江淮。自非良能。豈可妄處。受任踰重。兢慙失圖。獨不汰侈¶
於法程。晏安於寢食。誓刻肌骨。用申涓毫。無任受恩慙懼¶
之至。¶ 

** 福州刺史謝上表¶ 
:PROPERTIES:
:TITID: QTWTIT13921
:PERSID: QTWAUT1638
:END:

臣某言。臣才不過人。任忽踰量。跼蹐無措。憂慙不容。臣某¶ 
<pb:NFKB_QTW_p0693-08a>
誠惶誠懼頓首頓首。臣歷忝方州。誠無異效。至如俗幸不¶
擾。人懷小安。是屬天時。實非臣力。况自永貞以來。陛下每¶
降卹隱之澤。則惸嫠保安。發賑救之仁。則癘災不起。法令¶
昭著。姦邪已清。時歲豐穰。流庸自占。比屋日用。豈臣之功。¶
陛下勸獎道崇。葺綏念切。採擢凡品。統臨列城。將何以表¶
正一方。肅清㣥吏。庶竭微力。仰酬天慈。力不足則繼之以¶
死。是臣職分所當奉行。秉茲一心。敢有貳事。以今月二十¶
八日到所部上訖。謹奉表陳謝以聞。¶ 

** 衢州刺史謝上表¶ 
:PROPERTIES:
:TITID: QTWTIT13922
:PERSID: QTWAUT1638
:END:
¶
<pb:NFKB_QTW_p0693-08b>

臣某言。伏奉九月二十一日恩旨。授臣衢州刺史。以今月¶
十八日到州上訖。祗承寵光。魂首飛越。臣已嘗試任。績用¶
無聞。薦沐恩私。兢惶靡措。臣本諸生。行能罕立。徒以親知¶
謬舉。踐履踰涯。常叨省署之榮。亟歷萬方之重。事懷靦冒。¶
恩戴生成。伏以浙東諸州。衢為大郡。累經荒儉。切在保綏。¶
憂勤所分。求非易。臣自量智力。懼不勝任。守信偷安。踰年¶
受代。當此益重。實昧寵章。頃屬旱災相繼。夭喪過半。生聚¶
長育。理難卒平。賦斂徵求。物有常數。自前年以來。陛下以¶
覆育之慈。深布弔憫。賑貽口食。蠲復地征。人用昭蘇。氣¶ 
<pb:NFKB_QTW_p0693-09a>
消疵癘。竊以匹夫遂性。天下懷仁。况江表獲安。動踰百萬。¶
臣職當撫字。倍切常情。欲宣明詔條。通達幽隱。敦實務本¶
者勸之以農。開通明敏者進之以學。奉朝廷法制。守使府¶
規模。克勵小心。庶無大悔。有渝此志。敢逭明刑。¶ 

** 宣州刺史謝上表¶ 
:PROPERTIES:
:TITID: QTWTIT13923
:PERSID: QTWAUT1638
:END:

臣某言。中使王文朝至。伏奉六月六日恩制。授臣宣州刺¶
史兼御史中丞充宣歙池等州都團練觀察處置等使。以¶
七月二十九日到鎮上訖。臣謬承寵章。顧影慙灼。祗奉明¶
詔。撫心震驚。臣某中謝。伏惟元和聖文神武法天應道皇¶
<pb:NFKB_QTW_p0693-09b>
帝陛下嗣承大寶。光啟中興。德洽生靈。道超今古。平逆亂¶
之本。建太平之階。將澄化源。先正理道。詳授長吏。撫綏疲¶
人。冀厚生成。用頒教化。以臣庸昧。何以表率一方。以臣孱¶
微。何以訓齊百姓。始懼貪冒。終思悔尤。伏以人之性命。懸¶
在衣食。衣食所繫。蠶農為先。使蠶不失時。農無愆候。其在¶
姦豪屏息。賦役均平。既絕侵漁。雖災害不困。既均物力。雖¶
貧乏亦安。不困而安。可成富庶。臣累叨重任。願効微功。嘗¶
所粗知。猶勉懼不至。况有未達。豈昏愚可任。竊自思惟。不¶
遑寢食。至若鉛刀一割之用。駑馬再馳之勤。所願酬恩。更¶ 
<pb:NFKB_QTW_p0693-10a>
期効命。旬歲無補。刑章敢逃。無任受恩惶恐之至。¶ 

* 薛平¶ 
:PROPERTIES:
:PERSID: QTWAUT1639
:END:

平字坦塗。贈太保平陽郡王嵩子。累官左龍武大將軍。授¶
鄭滑節度使。入為左金吾衞大將軍。帥鄭滑。徙盧平。封魏¶
國公。拜河中絳隰節度使。更封韓。召拜太子太保。以司徒¶
致仕。卒年八十。贈太傅。¶ 

** 奏騶虞見狀¶ 
:PROPERTIES:
:TITID: QTWTIT13924
:PERSID: QTWAUT1639
:END:

當管虞鄉縣王賢鄉有白虎入靈峯觀。謹按孫氏瑞應圖。¶
白虎者義獸也。名騶虞。王者德至鳥獸。澤洞幽冥。則見。謹¶
<pb:NFKB_QTW_p0693-10b>
畫圖進上。¶ 

* 李涉¶ 
:PROPERTIES:
:PERSID: QTWAUT1640
:END:

涉。洛陽人。初與弟渤偕隱廬山。自號清溪子。憲宗朝為太¶
子通事舍人。謫峽州司倉參軍。太和中為太學博士。復以¶
事流康州。¶ 

** 南溪元巖銘(幷序)¶ 

:PROPERTIES:
:TITID: QTWTIT13925
:PERSID: QTWAUT1640
:END:

桂為郡也巖。其先之有井室人民。百千祀矣。居是邦者。匪¶
哲則豪。何四三里之內。而巖不載於前籍。為巖將屈於古¶
而合伸於今哉。為人未知其巖。巖俟人以時哉。青溪子昧¶ 
<pb:NFKB_QTW_p0693-11a>
而未詳也。予之仲曰渤。受天雅性。生不雜玩。少嘗讀高士¶
傳列仙經。遊衡霍幽遐之境。巢嵩廬水石之奧。凡俗所覯。¶
必皆礱磨大璞。翦鑿遺病。意適而制。非主於名。寶歷初。自¶
給事中出藩於桂。一之年治鄉野之病。二之載搜郛郭之¶
遺。得隱山元巖。冥契素尚。余因謫去炎海。途由桂林。巖之¶
勝再遂其賞。勒銘洞石。表遠跡於他年。銘曰。¶ 

桂之有山。潛靈億年。拔地騰霄。㦸列刀攢。巖之有洞。窈窕¶
鬱盤。虎挂龍懸。形狀萬端。旁馳杳冥。仰踏巑岏。玉落磬墜。¶
幽深晝寒。巴陵地道。小有洞天。文籍之囿。吾何有焉。酒一¶
<pb:NFKB_QTW_p0693-11b>
卮兮琴一曲。元巖之下。可以窮年。¶ 

* 王涇¶ 
:PROPERTIES:
:PERSID: QTWAUT1641
:END:

涇官河南府密縣尉。元和元年入為太常博士。¶ 

** 中宗廟主當遷議¶ 
:PROPERTIES:
:TITID: QTWTIT13926
:PERSID: QTWAUT1641
:END:

禮經祖有功宗有德。皆不毀之名也。惟三代行之。漢魏已¶
降。雖曰祖宗。親盡則遷。無功亦毀。不得行古之道也。昔夏¶
后氏十五代。祖顓頊而宗禹。殷人七代。祖契而宗湯。周人¶
三十六王。以后稷為太祖。祖文王而宗武王。聖唐德厚流¶
廣。遠法殷周。奉景皇帝為太祖。祖高祖而宗太宗。皆在百¶ 
<pb:NFKB_QTW_p0693-12a>
代不遷之典。故代宗升祔。遷代祖也。德宗升祔。遷高宗也。¶
今順宗升祔。中宗在三昭三穆之外。謂之親盡。遷於太廟¶
夾室。禮則然矣。或諫者以則天太后革命。中宗復而興之。¶
不在遷藏之例。臣竊未喻也。昔者高宗晏駕。中宗奉遺詔。¶
自儲副而陟元后。則天太后臨朝。廢為廬陵王。聖歷元年。¶
太后詔復立為皇太子。屬太后聖壽延長。御下日久。奸臣¶
擅命。紊其紀度。敬暉桓彥範等五臣。俱唐舊臣。匡輔王室。¶
翊中宗而承大統。此乃子繼父業。是中宗得之而且失之。¶
母授子位。是中宗失之而復得之。二十年間。再為皇太子。¶
<pb:NFKB_QTW_p0693-12b>
復踐皇帝位。失之在巳。得之在巳。可謂革命中興之義殊¶
也。又以周漢之例推之。幽王為犬戎所滅。平王東遷。周不¶
以平王為中興不遷之廟。其例一也。漢呂后專權。產祿秉¶
政。文帝自代邸而立之。漢不以文帝為中興不遷之廟。其¶
例二也。霍光輔遷之廟。其例三也。伏以中宗孝和皇帝於¶
聖上為六代伯祖。尊非正統。廟亦親盡。爰及周漢故事。是¶
與中興功德之主不同。奉遷夾室。固無疑也。¶ 

** 大唐郊祀錄序¶ 
:PROPERTIES:
:TITID: QTWTIT13927
:PERSID: QTWAUT1641
:END:

朝散郎前行河南府密縣尉太常禮院修撰臣涇言。臣聞¶ 
<pb:NFKB_QTW_p0693-13a>
在昔聖王之御宇也。仰則觀天以知變。俯則考地以取象。¶
因順變之道。作為禮樂。化成人文。以光天下者。莫大乎郊¶
祀。著之方策。豈微臣詎一二所能盡。臣聞禮有志誠。非玉¶
帛無以見乎外。樂有志節。非鐘磬無以達乎中。故自五帝¶
殊時。三王異禮。莫不因之沿革。觀損益焉。伏惟皇帝陛下¶
承天景命。列聖重光。法唐堯無為而化。致大禹黻冕之美。¶
明德超於千古。至誠通於百靈。玉帛牲縣。大備前典。微臣¶
謬參綿蕝。久歷歲時。每仰絲綸。輒書故實。謹集歷代郊廟¶
享祀之要。及聖朝因革沿襲之由。倫比其文。各標篇目。裁¶
<pb:NFKB_QTW_p0693-13b>
為大唐郊祀錄十卷。其中義有同異。皆隨文注釋。神位升¶
降。幷寫而為圖。祝史陳告之詞。工歌大雅之什。亦俱編於¶
次。謹詣光順門隨表封進。伏望頒諸東觀。庶有補於將來。¶
上表陛下教敬之原。下伸微臣蟻術之望。無任屏營懇款¶
之至。¶ 

* 李虞仲¶ 
:PROPERTIES:
:PERSID: QTWAUT1642
:END:

虞仲字見之。趙郡人。元和初進士。又擢宏詞。累拜中書舍¶
人。大和中累遷兵部侍郎。改吏部。開成四年卒。年六十五。¶
贈吏部尚書。¶ 

<pb:NFKB_QTW_p0693-14a>

** 授學士王源中戶部侍郎制¶ 
:PROPERTIES:
:TITID: QTWTIT13928
:PERSID: QTWAUT1642
:END:

勅。竭誠於補察。必罄訏謨。鋪文於誥命。以光鴻業。非明識¶
屢經於體遠。麗藻已著於知微。則何以副我虛求。充於任¶
使。翰林學士中散大夫中書舍人上柱國賜紫金魚袋王¶
源中。天籟無器。大球不磨。範圍可以程搢紳。刀尺可以制¶
度量。自拔於郎署。寘諸中禁。嘗因進見。敷奏以言。揖黃憲¶
而褊胸不生。覩汲黯而風神自整。今時方無事。政在和平。¶
外付股肱。內倚心腹。必冀協恭以奉上。營道而同方。俾下¶
<pb:NFKB_QTW_p0693-14b>
無間言。上無偏聽。萬物攸繫。朕時賴之。勉勤夙夜之規。以¶
副簡求之望。可尚書戶部侍郎知制誥。依前充翰林學士。¶
散官勳賜如故。¶ 

** 授學士李讓夷職方員外郎充職制¶ 
:PROPERTIES:
:TITID: QTWTIT13929
:PERSID: QTWAUT1642
:END:

勅。夫言語侍從之臣。非賢不命。久而加獎。則彞典也。翰林¶
學士朝議郎行左補闕賜緋魚袋李讓夷。器以琢成。材為¶
眾出。蘊積邁時之志。發明扶道之心。學務研精。文推軼拔。¶
早飛聲於戎幕。遂躐位於諫垣。忠言屢聞。密命斯委。果揚¶
溫雅之稱。宜獲持謙(一作訏謨)之效。亦既久次。所宜轉遷。受遐¶
寵於握蘭。用酬勞於視草。勉宏前懿。以服寵榮。可行尚書¶ 
<pb:NFKB_QTW_p0693-15a>
職方員外郎。依前充翰林學士。散官賜如故。¶ 

** 授學士王源中等中書舍人制¶ 
:PROPERTIES:
:TITID: QTWTIT13930
:PERSID: QTWAUT1642
:END:

勅。朝庭之制。外有綸闈之職。以奉大猷。中有翰苑之司。以¶
專密命。帝王懿範。備舉而行。森然在前。其道一貫。朝散大¶
夫守尚書戶部郎中充翰林學士上柱國賜紫金魚袋王¶
源中。能斷大事。美秀而文。服君子之儒。乘賢人之業。朝議¶
郎行尚書禮部員外郎充翰林學士上柱國賜紫金魚袋¶
宋申錫。和順積中。英華發外。懷致君之志。布經國之文。二¶
者皆國器也。先皇帝能用之。顧予沖人。敢不加敬。申命執¶
<pb:NFKB_QTW_p0693-15b>
事。崇其寵章。藉右掖之芳名。參內庭之重任。思為盡飾。朝¶
典宜之。源中可權知中書舍人。依前翰林學士。散官勳賜¶
如故。申錫可守尚書戶部侍郎知制誥。充翰林學士。散官¶
勳賜如故。¶ 

** 授學士路隋等中書舍人制¶ 
:PROPERTIES:
:TITID: QTWTIT13931
:PERSID: QTWAUT1642
:END:

勅。夫秩高綸闈。職贊書命。禁署之內。用才尤難。葢以討論¶
而功垂無窮。潤色而言流有截。非嘉績日著。雄文風翔。則¶
何以茂於轉遷。副此僉屬。朝議郎守諫議大夫充翰林學¶
士上輕車都尉賜紫金魚袋路隋。澄澄天倪。落落風韻。氣¶ 
<pb:NFKB_QTW_p0693-16a>
含古道。行為人師。朝議郎行尚書庫部員外郎充翰林學¶
士上柱國賜紫金魚袋韋表微。符彩外朗。誠明中虛。言皆¶
本仁。動必循矩。而皆揚歷榮序。輝耀朝倫。以高行清議發¶
於身。以精理敏識稱於職。而澄㣥(疑)之聽。昭宣素風。况選¶
自先朝。擢居內職。或依經而諫諍為志。或視草而周密居¶
心。言念前勞。是嘉成績。洎予嗣位。思親賢人。覩形容而鄙¶
恡自袪。察言行而公忠益見。奧詞達學。偉望清規。式叶予¶
求。宜從朝獎。中書理本。內禁化源。幷承訓誥之榮。往勵將¶
明之道。我方舉爾善。爾宜懋厥官。隋可守中書舍人。依前¶
<pb:NFKB_QTW_p0693-16b>
翰林學士。散官勳賜如故。表微可守本官知制誥。依前翰¶
林學士。散官勳賜如故。¶ 

** 授柏耆兵部郎中等制¶ 
:PROPERTIES:
:TITID: QTWTIT13932
:PERSID: QTWAUT1642
:END:

勅。夏官之屬。以九法平簡稽。司寇之列。以三典詰邦禁。選¶
用郎吏。斯為重難。朝議郎前使持節婺州刺史上柱國騎¶
都尉賜紫金魚袋柏耆。勁正誠明。富以材識。揚聲禮閣。直¶
筆諫垣。徵事郎使持節蘄州諸軍事守蘄州刺史驍騎尉¶
賜緋魚袋狄兼謩。舊德在人。文風擅價。興起憲署。勞徠疲¶
甿。有以恬退自安。遇事而後發。有以昭融美稱。非道而莫¶ 
<pb:NFKB_QTW_p0693-17a>
遷。顧茲缺員。宜乎幷拜。懋承寵擢。以奉彌綸。耆可守尚書¶
兵部郎中。散官勳賜如故。兼謩可守尚書司門郎中。散官¶
勳賜如故。¶ 

** 授王政雅等兵部郎中制¶ 
:PROPERTIES:
:TITID: QTWTIT13933
:PERSID: QTWAUT1642
:END:

勅。朝議大夫郎守尚書戶部郎中兼侍御史知雜事上輕¶
車都尉賜緋魚袋王政雅朝議郎守尚書戶部郎中上柱¶
國賜紫金魚袋豆盧曙等。御史府紀綱中外。事雜而繁。故¶
常以侍御史一人綜其庶務。政無大小。罔不關決。繇是得¶
參舉中臺郎之可者以兼領焉。既而第其諫績。以勸能吏。¶
<pb:NFKB_QTW_p0693-17b>
陟明者必載遷於省閣。當選者復繼入於憲闈。此其可以¶
為重也。爾等皆以簡愿端明。修詞踐行。發強可以守直。開¶
敏可以適中。嘗遊刃於京邑。亦坐籌於戎閫。臺閣之上。聲¶
華益高。贊均輸於財征。表明慎於郵罰。分曹左右。其用維¶
新。是宜舉武部之雄。以獎成績。授都曹之重。以勵兼才。博¶
觀稱服之能。式副有司之請。政雅可守兵部郎中兼侍御¶
史知雜事。散官賜如故。豆盧曙可職方郎中。¶ 

** 授蕭睦祠部員外郎制¶ 
:PROPERTIES:
:TITID: QTWTIT13934
:PERSID: QTWAUT1642
:END:

勅。朝散大夫使持節袁州諸軍事守袁州刺史上柱國蕭¶ 
<pb:NFKB_QTW_p0693-18a>
睦。中臺總天下之務。分以郎吏。各有司存。前代用人。率為¶
慎選。以爾克茂才實。嘗擢科名。操尚端貞。職業修舉。累登¶
使局。頃綰郡章。去常見思。居不自伐。是宜陟以郎署。竚其¶
彌綸。能稽舊章。則無敗事。可行尚書祠部員外郎。散官勳¶
如故。¶ 

** 授李行修刑部員外郎制¶ 
:PROPERTIES:
:TITID: QTWTIT13935
:PERSID: QTWAUT1642
:END:

勅。登仕郎殿中侍御史內供奉護軍李行修。沉正為質。發¶
彊於用。敏識可以周務。懿文可以誠身。連擢憲闈。聲績甚¶
茂。近以江淮災旱。睠切疲黎。舉爾忠實。往申慰撫。攬轡有¶
<pb:NFKB_QTW_p0693-18b>
䘏人之色。登車多濟物之心。既表嘉庸。仍當滿秩。優其遷¶
擢。以勸公勤。刑曹詳讞之難。郎署彌綸之重。斯為盛選。無¶
愧當官。可守刑部員外郎。散官勳如故。¶ 

** 授張勝之比部員外郎制¶ 
:PROPERTIES:
:TITID: QTWTIT13936
:PERSID: QTWAUT1642
:END:

勅。宣武軍節度判官朝議郎檢校尚書戶部郎中兼侍御¶
史賜緋魚袋張勝之。卑以自牧。文而有禮。既踐憲臺。遂參¶
相府。事人見必盡之操。在醜有不爭之美。尚書列屬。分曹¶
涖職。聽其會計。以考歲成。擢用為郎。是稱清選。勉爾從政。¶
以休輿議。可行尚書比部員外郎。散官賜如故。¶ 

<pb:NFKB_QTW_p0693-19a>

** 加劉栖楚御史大夫制¶ 
:PROPERTIES:
:TITID: QTWTIT13937
:PERSID: QTWAUT1642
:END:

勅。都輦之下。居百郡之首。尹正之重。俾四方承流。苟或枹¶
鼓不驚。豪右自息。所宜增秩。以稱任能。朝議郎守京兆尹¶
上柱國賜紫金魚袋劉栖楚。長才挺生。利用能斷。徇公忘¶
已。奉上絕私。居多急病之心。動著必聞之美。黃旐之姦不¶
發。赭裾之盜靡聞。載勤檢馭之方。頗精風化之本。繫爾才¶
術。副予簡求。朕所以惜其聲猷。難議遷擢。尚留劇任。更俟¶
當官。就加青綬之秩。重委黃圖之理。宜崇望實。無替威名。¶
<pb:NFKB_QTW_p0693-19b>
可以本官兼御史大夫。餘如故。¶ 

** 授崔㣥右僕射兼太常卿制¶ 
:PROPERTIES:
:TITID: QTWTIT13938
:PERSID: QTWAUT1642
:END:

勅。僕射貳令之職也。奉常正卿之選也。假中臺之極稱。冠¶
列寺之崇秩。受此兼命。必資重賢。前荊南節度管內觀察¶
處置等使銀青光祿大夫檢校吏部尚書江陵尹御史大¶
夫上柱國清河縣開國公食邑一千五百戶崔㣥。道合時¶
中。識通政本。含五行之秀氣。為一代之偉人。文學致名。公¶
忠涖職。清貞不撓。方廉自持。曩升台階。助我憲祖。實著贊¶
時之績。用存經國之規。周旋累朝。揚歷大位。出作垣翰。入¶
標羽儀。風雨有不已之鳴。雪霜無可變之色。秉是全德。罔¶ 
<pb:NFKB_QTW_p0693-20a>
聞異詞。乃者輟自夏卿。授之戎閫。統荊衡之巨鎮。嗣羊杜¶
之前聲。政推洽平。理在徵復。禮樂之器。予心所難。冀流合¶
雅之音。將考依經之制。慎簡斯久。僉諧乃俞。俾迴軍旅之¶
謀。式暢人祗之職。伯夷官業。佇乃修明。可檢校尚書右僕¶
射兼太常卿。散官勳封如故。¶ 

** 授楊歸厚太子右庶子制¶ 
:PROPERTIES:
:TITID: QTWTIT13939
:PERSID: QTWAUT1642
:END:

勅。為宮相者。非班位已深。名望有素。則不可也。前東都留¶
守判官朝議郎檢校太子右庶子兼侍御史上柱國賜緋¶
魚袋楊歸厚。詞塲英華。諫省勤舊。及典列郡。政聲必聞。乃¶
<pb:NFKB_QTW_p0693-20b>
者罷符印之勞。佐保釐之重。賢士君子。歎其不遷。儲闈屬¶
寮。中庶為美。爰用分職。爾其往哉。可守太子右庶子分司¶
東都。散官勳賜如故。¶ 

** 授高重同州刺史兼防禦使制¶ 
:PROPERTIES:
:TITID: QTWTIT13940
:PERSID: QTWAUT1642
:END:

勅。漢號左馮翊。分理浩穰。近者非清名顯秩。不在茲選。正¶
議大夫行給事中上柱國渤海縣開國男食邑三百戶賜¶
紫金魚袋高重。沉厚守道。貞介操身。以禮法為踐履之途。¶
以學行為游泳之地。堅金不耗。止水無波。穆然士風。休有¶
美論。屬者侍周禁署。駮議瑣闈。重席有戴憑之名。通經得¶ 
<pb:NFKB_QTW_p0693-21a>
陳邵之美。侍從之暇。附益宏多。移於牧人。宜有善政。吾以¶
商原故地。豐水攸同。襟帶山川。接畛甸服。掌離宮之管鑰。¶
領近關之式遏。俾揚風化。思得兼材。爾宜提舉政經。蘇息¶
物力。清靜率下。以奉詔條。用荅寵榮。勿替休問。可使持節¶
同州諸軍事同州刺史充本州防禦長春宮等使。散官勳¶
封賜如故。¶ 

** 授裴浰郭曥等諸州刺史制¶ 
:PROPERTIES:
:TITID: QTWTIT13941
:PERSID: QTWAUT1642
:END:

勅。朝散大夫前守蓬州刺史上輕車都尉裴浰朝議郎前¶
守通州刺史賜緋魚袋郭曥等。夫上之化下。猶泥之在鈞。¶
<pb:NFKB_QTW_p0693-21b>
唯甄者之所為耳。以爾等前所為政。皆播能名。人多袴襦¶
之謠。理有綏定之績。衡陽苞湖。賦繁地闊。尤藉良牧。以扇¶
仁風。勉奉詔條。陟明斯在。浰可守衡州刺史。散官勳如故。¶
曥可守利州刺史。散官賜如故。¶ 

** 授王承休等諸州刺史制¶ 
:PROPERTIES:
:TITID: QTWTIT13942
:PERSID: QTWAUT1642
:END:

勅。致果校尉守右監門衞將軍兼御史中丞王承休朝議¶
郎守太子少尹賜紫金魚袋王宏質等。咸以事勞。顯於中¶
外。或武稱和義。環衞有嚴。或吏能適時。長征攸佐。循其履¶
歷。頗謂優深。寵以郡符。俾洽條理。夫以巴賨雜俗。山谷異¶ 
<pb:NFKB_QTW_p0693-22a>
宜。必在通其有無。繕其征賦。勉茲勤䘏。用表分憂。承休可¶
朝請郎使持節陵州諸軍事陵州刺史。散官如故。宏質可¶
使持節澤州諸軍事守澤州刺史。散官賜如故。¶ 

** 授李渤給事中鄭涵中書舍人等制¶ 
:PROPERTIES:
:TITID: QTWTIT13943
:PERSID: QTWAUT1642
:END:

勅。舉才命官。得人斯重。詢事考績。稱職為難。况較正違失。¶
典司文誥。參我密命。為吾近臣。非望實兼優。則不在茲選。¶
朝議郎守諫議大夫知匭使上騎都尉賜緋魚袋李渤。清¶
標雅裁。器韻不㣥。贍學積文。泉源益濬。有濟人經國之術。¶
資通時利物之才。朝散大夫守尚書司封郎中知制誥上¶
<pb:NFKB_QTW_p0693-22b>
柱國鄭涵。操履堅明。雄文炳蔚。虛懷宏達。雅思沖深。立言¶
嘗見其著誠。秉志頗聞其經遠。夫澄其源者必清其流。端¶
其本者必正其末。其便蕃禁掖。潤色王猷。君不可以私其¶
人。臣不可以虛其受。簡材既因於朕志。當官爰俟於爾能。¶
其有嘉聞。以光茂選。渤可守給事中。散官勳賜如故。涵可¶
守中書舍人。散官勳如故。¶ 

** 賈餗等中書舍人制¶ 
:PROPERTIES:
:TITID: QTWTIT13944
:PERSID: QTWAUT1642
:END:

勅。參掌有密。斧藻訓誥。侍立於文陛之下。揮翰於禁署之¶
中。非第一流。不在其位。朝散大夫守太常少卿知制誥上¶ 
<pb:NFKB_QTW_p0693-23a>
柱國賈餗。器範溫雅。詞藻宏麗。朝散大夫守尚書職方郎¶
中知制誥上柱國清河縣開國男食邑五百戶崔咸。學探¶
奧旨。文有正聲。而皆公論所歸。清規擅稱。比美玉而光彩¶
外溢。服華組而煥耀揚輝。(闕)苟大章之才(闕)識王濬沖之¶
質則損乎文佇爾酌。中明吾試。可無使相如視草。專美於¶
前時也。其懋承之。餗可守中書舍人。散官勳如故。咸可守¶
中書舍人。散官勳如故。¶ 

** 重定房式諡議¶ 
:PROPERTIES:
:TITID: QTWTIT13945
:PERSID: QTWAUT1642
:END:

式之在西蜀也。入人耳目。其事熟矣。固非愛之者所能粉¶
<pb:NFKB_QTW_p0693-23b>
飾而文其論。惡之者所能披抉而[:#AS-88E3:●]其說。蜀之此時。雖女¶
子小人。亦知兇闢斷頭之不日。然為其用者。乃救死於頸。¶
語其無勇烈之心。斯可矣。豈可盡披其附麗之名乎。如式¶
之於劉闢。既不能死。可謂求生害仁者也。而駁議曰大節¶
已虧。無乃過言歟。何從聞之。闢之走西山也。召所疑畏者¶
十數輩於庭。將盡殺之然後去。而式在其間。蒼黃之際。闢¶
黨有護持者。僅免於難。推嚮之論。則不當如是明矣。然居¶
此時。有將見危授命之義殺身成仁之道詰之者。稱式無¶
愧色。愚不信也。如是則式之去希烈也。理河南也。廉宣城¶ 
<pb:NFKB_QTW_p0693-24a>
也。何以無忠敬之目歟。愚論之曰。式也不疾任求之目。不¶
閉吉邑之口。其罪也。無王浩棄家之心。無譙元受毒之志。¶
其罪也。如闢之反天子棄墳墓。乃曰顧式說一夢以結其¶
心。署一牒以張其勢。豈其然乎。夫人臣不幸罹於是。惟死¶
而已矣。然孟子曰。生吾所欲也。矧自軻已下哉。使死之易。¶
則王諒李業虞悝鴻信不足貴也。意者將不可以必死望¶
人乎。始以不死罪之。以懷生貶之。是異論也。夫諡者易其¶
名者也。夫子曰。名以出信。又曰。名之必可言也。名不正則¶
言不順。以至于刑罰不中。正謂此耳。夫豈容易哉。語曰。於¶
<pb:NFKB_QTW_p0693-24b>
其所不知。葢闕如也。恍惚之夢。駁議之外無言者。懼非所¶
以昭示後世也。臯陶謨曰。五刑五用哉。言用刑當其罪也。¶
刑其支體於一時。猶須當其罪。矧刑其行義。揭之於千萬¶
年歟。康誥曰。敬明乃罰。請依前諡為傾。¶ 

* 杜周士¶ 
:PROPERTIES:
:PERSID: QTWAUT1643
:END:

周士。京兆人。鄉貢進士。¶ 

** 樂德教冑子賦(以育材訓人之本為韻)¶ 

:PROPERTIES:
:TITID: QTWTIT13946
:PERSID: QTWAUT1643
:END:

國家自誠而明。講信修睦。既移風以設教。每登賢而制祿。¶
由是命司樂之職。掌彼成均。教舞勺之童。取諸鄉族。常德¶ 
<pb:NFKB_QTW_p0693-25a>
咸事。庸言可復。納諸軌物。則物有其容。攝以威儀。則儀無¶
不淑。日就月將。不疾而速。於以見中和之教克修。梓之材¶
可育。觀鼓篋請益。攝齊員來。嚴師尊道。至矣休哉。捧函丈¶
之筵。無思不厭。聽撞鐘之問。有說必該。心不忘於翼翼。視¶
有主於梅梅。審依仁即童蒙之求我。語成器如梓人之理¶
材。且鼓舞鏗鏘。徒聞於物格。興道諷誦。亦資於釋回。豈如¶
中以理心。和而適分。敬居簡而可久。德有常而不紊。孝實¶
天經。友為義訓。本其至也。可以賾天地之情。引而伸之。可¶
以暢雍熙之運。則知敦和章德。在聖與仁。革蒙惑於初志。¶
<pb:NFKB_QTW_p0693-25b>
致輝光於日新。於以代天工。則庶績時序。於以施邦教。則¶
百姓皆淳。斯可謂理以樂成俗。師以賢得人。於戲。至教在¶
茲。無從匪彞。合游洋以來學。任道德而為資。孝友祗庸。則¶
無不順者。自上下下。可咸使由之。夫然。則樂之教也。義微¶
而婉。以八音為制。以六德為本。既履孝而資忠。宜任重而¶
道遠。若然者。安得不慎其終而思其反者也。¶ 

** 代孔大夫乞朝覲表¶ 
:PROPERTIES:
:TITID: QTWTIT13947
:PERSID: QTWAUT1643
:END:

臣某言。臣以斗筲之資。荷旄[:#AS-96F7:⿰金戊]之寄。職兼千乘。位總十連。¶
而節制頒條。曾無可紀。妨賢專祿。亦已四年。由是再陳表¶ 
<pb:NFKB_QTW_p0693-26a>
章。備瀝衷懇。誠在必達。義無苟安。伏惟元和聖文神武法¶
天應道皇帝陛下憂勤萬務。砥礪庶工。服勞中外者有更¶
踐之常。受寄方隅者無專任之幸。所以俗用丕變。官稱得¶
人。坐致平治。實使均一。天下幸甚。天下幸甚。今輒冒犯嚴¶
譴。更陳丹悃。不敢廣引遠事。請以近日言之。至如楊於陵¶
鄭絪馬總等。或從偏鎮陟授。或自周行莅事。或三年獲歸。¶
或三考除替。公議惟允。私願亦伸。伏乞聖慈平分。許循往¶
例。賜停見職。擇用㣥才。則聖代盛審官之規。微臣無去國¶
之歎。無任禱祈之至。¶ 
¶
<pb:NFKB_QTW_p0693-26b>

** 代崔中丞請朝覲表¶ 
:PROPERTIES:
:TITID: QTWTIT13948
:PERSID: QTWAUT1643
:END:

臣某言。臣歷刺三州。連總三府。外任逾紀。入覲無階。就日¶
望雲。魂飛心往。臣某中謝。伏惟睿聖文武皇帝陛下覆載¶
無私。遐邇同欽。復昇平之故事。繼前聖之高蹤。中外踐更。¶
出入迭用。臣以虛薄。叨受恩榮。徒竭夙夜之心。未伸朝夕¶
之敬。天威咫尺。誠寤寐而無違。雲漢昭回。固瞻仰而何及。¶
是以前在朗寧。封章累上。及移臨松漠。星紀屢周。微衷尚¶
隔於戴盆。積望徒懸於窺管。葵藿之誠彌切。犬馬之戀愈¶
深。人欲天從。於茲未驗。下情上達。終冀不誣。敢黷宸嚴。罄¶ 
<pb:NFKB_QTW_p0693-27a>
陳丹懇。伏乞賜臣除替。許至闕庭。厠蹈舞於㣥寮。備班行¶
之散地。足趨中禁。目覩大明。俾成九族之榮。以盡百生之¶
幸。非敢竊國賓五獻之禮。希康侯三接之恩。一覿龍顏。萬¶
死為足。無任懇到迫切之至。謹遣某官陳乞以聞。¶ 

¶
