#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0880-15a> 
#+PROPERTY: JUAN 0881
欽定全唐文卷八百八十一¶ 

<pb:NFKB_QTW_p0881-01a>
　徐鉉(四)¶ 

** 百官奏請行聖尊后冊禮表¶ 
:PROPERTIES:
:TITID: QTWTIT17759
:PERSID: QTWAUT2505
:END:

文武百官臣某等言。伏奉制旨。以聖尊后冊禮。奉令旨俟¶
百日後上進者。仰承嚴命。固合遵行。但以事有未安。理須¶
陳奏。中謝。伏以歷代已來。嗣極之主。禮之大者。尊奉上宮。¶
倘或正儀未行。庶事莫敢先舉。所以陛下裁膺冊禮。即下¶
制書。長樂歸尊。已先孝理。百司承式。將撰吉辰。及金輅言¶
旋。六宮即敘。惟有典禮。已屬稽遲。遽覩絲言。備聽慈旨。在¶
苴麻之次。誠極感傷。然吉凶之儀。本無妨礙。歷稽前代。徧¶
<pb:NFKB_QTW_p0881-01b>
考儒臣。法度具存。事體至大。况渙汗之澤。暜及諸侯。冊之¶
行。便當相次。未修大禮。交歉㣥情。伏乞陛下再禀嚴慈。俯¶
迴聽允。臣等幸列有位。庶免曠官。冒瀆冕旒。無任云云。¶ 

** 賀德音表¶ 
:PROPERTIES:
:TITID: QTWTIT17760
:PERSID: QTWAUT2505
:END:

文武百官某等言。伏覩御札。崇尚儉約。克已庇民。節省服¶
用。去金玉之飾。減放嬪御。屏聲色之娛。供進珍羞。制作奇¶
巧。中禁賜與。內門資用。竝從損廢。以緩征徭。宸翰章明。德¶
音流布。凡百卿士。至於兆人。歡呼感動。倍百常品。中賀。臣¶ 
<pb:NFKB_QTW_p0881-02a>
聞文武之政。方策存焉。知之非艱。行之不易。故自三代已¶
降。繼體之君。有師保之訓。以制其情。有諫諍之臣。以救其¶
失。及其行也。猶未臻焉。豈有發自宸衷。出於獨斷。乾文昭¶
煥。至德宏新。聳動四方。如此之盛者也。伏惟陛下重熙撫¶
運。下武膺期。翼翼小心。乾乾夕惕。寅畏所感。人神罔弗和。¶
仁明所加。細大罔弗理。然猶勞謙訪道。虛已求才。日照天¶
臨。山藏海納。體唐堯之仁。以親九族。極虞舜之孝。以奉上¶
宮。率天下之尊。以承顏問安。居四海之富。以扇枕調膳。德¶
既充矣。化亦孚矣。然後䘏小民之艱食。閔㣥吏之急徵。息¶
<pb:NFKB_QTW_p0881-02b>
澤虞之征。釋公田之禁。崇足用之本。近取諸身。致九年之¶
儲。無求於外。斥靡曼之色。咸遂物情。除珍玩之飾。率由舊¶
典。去淫巧以急用。罷私積以歸公。生人之耳目惟新。風俗¶
之澆浮立變。先皇帝貽翼子之訓。垂聖人之資。言有所未¶
宣。行有所未遠。陛下奉揚先志。推而行之。數年之間。盛美¶
斯備。向若非陛下之孝心廣達。無以見先帝之聖作惟幾。¶
巍乎煥乎。不可得而名已。昔者成湯因嵗旱而罪已。周成¶
動天威而責躬。咸能即致時雍。永錫繁祉。豈若陛下春秋¶
方富。中外方寧。制於幾先。行此難事。宗社之降靈可見。邦¶ 
<pb:NFKB_QTW_p0881-03a>
家之流祚何窮。率土之濱。孰不幸甚。則臣向所謂知之非¶
難。行之不易。陛下既能行之矣。臣又聞行之甚易。終之實¶
難。願陛下慎而守之。則登三邁五。夫何遠耶。臣等幸塵班¶
列。無補明德。徒慚充位之譏。但賀蒼生之福。措詞有盡。順¶
美難周。臣等無任瞻天仰德歡呼躍踴之極云云。¶ 

** 謝詔撰元宗實錄表¶ 
:PROPERTIES:
:TITID: QTWTIT17761
:PERSID: QTWAUT2505
:END:

臣鉉伏奉詔諭。以元宗皇帝實錄命臣修撰。才微任重。恩¶
厚責深。拜捧絲綸。若臨冰谷。中謝。臣聞握圖御宇。既憲章¶
於在昔。創法垂統。亦啟佑於後昆。然則至德無名。元功無¶
<pb:NFKB_QTW_p0881-03b>
迹。惟日用而不竭。豈淺局之能量。是以良史之才。歷代為¶
重。以南董之直。而無聞於成編。如遷固之能。而不絕於浮¶
議。則知鋪陳王業。昭灼皇圖。求之當仁。豈易輕授。伏惟元¶
宗皇帝紹中興之統。承累洽之基。大孝邁於有虞。仁恕逾¶
於漢祖。愛人節用。得孝文之風。重學崇儒。有建元之烈。東¶
京則光武章明以憂勤立政。魏室則太祖陳王以文藻化¶
人。綜是全功。允昭聖德。對越上帝。敷佑下民。二十年間。慎¶
終如始。陛下嗣膺寶歷。欽若天明。以累聖之資。輔生知之¶
哲。導揚休命。啟煥貽謀。故得畏軒后之神。更延三百。配文¶ 
<pb:NFKB_QTW_p0881-04a>
王之祀。永奉明堂。必將著以丹青。播於金石。斯為重任。宜¶
在鴻儒。如臣者。章句末流。記問微學。遭逢之便。塵玷司言。¶
豈意天鑒不遺。宸慈過聽。猥加寵寄。及此非才。進退莫遑。¶
怔忪失次。然臣祇事先帝。常忝近司。沐王澤以滋深。欽皇¶
風而永久。報大君之厚德。誠有愚心。厠作者之清塵。其如¶
公議。戴恩愈極。揣分彌驚。未識津涯。徒知慶躍云云。¶ 

** 謝賜莊田表¶ 
:PROPERTIES:
:TITID: QTWTIT17762
:PERSID: QTWAUT2505
:END:

右。臣伏蒙宸慈。念及闕乏。特降宣旨。為置莊田。仍且於少¶
府監賜熟米二百石者。望外之恩。莫知所自。撫躬拜命。終¶
<pb:NFKB_QTW_p0881-04b>
懼且驚。伏以臣稟性顓愚。觸塗疎拙。幸緣際會。早玷清華。¶
祿秩之資。既為過量。吉凶之備。皆沐優恩。空費稻粱。寧裨¶
海嶽。但以家傳清白。族有羈孤。雖欲居常。終慚逼下。蓋亦¶
闇於世務。非敢竊效古人。伏惟陛下明極燭幽。仁深廣覆。¶
親加寵諭。曲軫殊私。昔者葛亮薄田。不聞君賜。孫宏脫粟。¶
尚獲時譏。如臣非才。何以致此。辭讓則有辜憫惻。祇受則¶
更覺貪饕。徒承推食之恩。轉積素餐之懼。乾坤之施。無可¶
上酬。螻螘之軀。惟知畢命。¶ 

** 昭惠皇后諡議¶ 
:PROPERTIES:
:TITID: QTWTIT17763
:PERSID: QTWAUT2505
:END:

<pb:NFKB_QTW_p0881-05a>

臣聞廣莫極於坤元。則含容光大。擬議著焉。尊莫隆於皇¶
后。則窈窕思賢。詠歌發焉。是以上德無名。而稱謂流於百¶
代。至道無象。而儀刑表於四方。此固天理出於自然。聖人¶
所以無避者也。矧惟節惠之禮。百王盛典。述德之議。史臣¶
至公。誕昭耿光。敢揚懿德。伏惟大行國后生商遺烈。安劉¶
積慶。淑質奇相。惠問英才。光映台華。作儷公族。紹隆藩閫。¶
載輯儲闈。世子專寢門之禮。孝心不匱。大君以家人之慶。¶
天覆有加。誠由肅雍之德。叶此睦婣之盛。言內則者。以為¶
<pb:NFKB_QTW_p0881-05b>
美談。及運屬飛天。尊歸配地。嚴恭匪懈。稟母儀於上宮。慈¶
惠積中。率婦道於天下。澣濯是服。而六衣有煒。環佩中節。¶
而九御有倫。思脫簪之戒。以成憂勤之政。躬大練之飾。以¶
輔純儉之風。陰教既孚。王化茂遠。方輿告變。椒風永閟。慟¶
結長樂。哀纏紫宸。龜筮叶從。攢塗將啟。旌德之號。彤管斯¶
存。若乃山河表德。而文之以禮。金玉其相。而守之以恭。垂¶
訓以慈。進賢以哲。至於誦經習詩之敏。審音知樂之明。超¶
然遠識。敻絕終古。勤行孝養。下自從化。故寬裕懷於六宮。¶
天資明惠。學無不通。故遺愛鍾於宸眷。載稽具美。實光前¶
烈。謹案諡法。德禮不愆容儀恭美皆曰昭。慈哲遠識寬裕¶ 
<pb:NFKB_QTW_p0881-06a>
遺愛皆曰惠。仰惟實錄。足表鴻猷。諡曰昭惠后。謹議。¶ 

** 薦處士陳禹狀¶ 
:PROPERTIES:
:TITID: QTWTIT17764
:PERSID: QTWAUT2505
:END:

右。臣伏覩國家裒采㣥才。搜揚片善。有上書言事者。猶有¶
可取。必加甄錄。廣納之意。遐邇知恩。然臣竊嘗觀之。率皆¶
淺近。止於采取金寶。檢榷賦租。製作舟車。斬伐材木。巡察¶
關禁。收捕寇攘。既利害相參。亦虛實畧半。食祿者眾。成務¶
者稀。若乃先王教化之源。朝廷刑政之本。謂之迂濶。竟爾¶
寂寥。得人之盛。未可致也。去夏有布衣陳禹。詣獻納院上¶
疏。獨與眾異。其言曰。五常之教不立。度量之器不均。又曰。¶
<pb:NFKB_QTW_p0881-06b>
江鄉之民。存不事之以禮。沒不祭之於室。斯實有意於教¶
化。而不汨於流俗者也。臣於是訪其為人。則鄉曲無過。延¶
之與語。則靜默寡詞。倘使行顧其言。才副其識。則古之循¶
吏。何以踰之。願陛下以親民之職。試其為理。考績之際。自¶
有常科。臣忝預銓司。顧慙則哲。謬妄論薦。俯伏兢惶。謹奏。¶ 

** 為蕭給事與楚王書¶ 
:PROPERTIES:
:TITID: QTWTIT17765
:PERSID: QTWAUT2505
:END:

世事推移。長塗暌隔。違離軒砌。二十餘年。追念生平。有靦¶
心目。伏承大王英謀奮發。妙畧宏施。長驅伐叛之師。克正¶
奪宗之罪。奉天朝之正朔。慰全楚之謳歌。成功上簡於帝¶ 
<pb:NFKB_QTW_p0881-07a>
心。惠澤遠敷於疲俗。風猷所及。慶快同深。儼早被恩私。今¶
通信問。欣躍之極。倍萬常情。¶ 

** 又代蕭給事與楚王書¶ 
:PROPERTIES:
:TITID: QTWTIT17766
:PERSID: QTWAUT2505
:END:

儼聞君子退人。忠臣去國。舊君有反服之禮。交絕無惡聲¶
之嫌。以義始終。今古一也。某受性無術。闇於事機。佩師訓¶
以周旋。忘時態之險易。追惟疇昔。受遇先王。國士之知。何¶
嘗暫忘。某復曳裾侯館。委質府庭。松楸所依。兄弟少長。大¶
義若此。乃心如何。而世事推移。讒言交構。忠信獲罪。干戈¶
日尋。某雖不才。非敢愛死。過君以求名則不忍。苟生以失¶
<pb:NFKB_QTW_p0881-07b>
節則不能。誠恐蕞爾之身。終為執事之累。所以仰冒嚴禁。¶
逃還故鄉。出魯國以悲歌。向西河而下泣。子鮮去衞。非欲¶
立宗。梁鴻適吳。本期自質。先皇帝恩深善貸。義極綏懷。采¶
鄉曲之棄妻。收荊岑之遺璞。遂得服勤州縣。歷職朝廷。始¶
望初心。豈將及此。但封疆敻隔。玉帛不尋。奕世君臣。一朝¶
吳越。愧三州之父子。羨五部之弟兄。外靦交朋。俯慚章綬。¶
每春秋代序。霜露交零。飛江南之㣥鸎。嘶代北之朔馬。悲¶
興觸緒。淚落霑襟。自分沒身。長懷永嘆。而天將厭亂。人或¶
與能。大王以命世之資。克清家難。聖上以至仁之舉。大濟¶ 
<pb:NFKB_QTW_p0881-08a>
橫流。車書既同。冠葢相望。方承大王念紉蘭之逐客。哀叢¶
棘之離人。煦以恩光。感之意氣。乘軒食肉。有若平時。始聽¶
音塵。猶疑夢寐。且悲且慰。五情無主。苟非大人之德。不以¶
細故介懷。則惠好所臻。孰能若是。某又聞善父母者。必推¶
錫類之感。善兄弟者。必廣常棣之風。故能功冠生民。道濟¶
天下。大王英謀遠畧。宏量深仁。上國仰其嘉猷。全楚被其¶
渥澤。如某昔年事分。曾無蠆芥之嫌。今日支離。合在昭蘇¶
之數。况東西一體。道路無虞。倘蒙閔以懸旌。全斯大造。兄¶
弟子姪。並許還朝。存者荷二天之恩。沒者釋九原之恨。則¶
<pb:NFKB_QTW_p0881-08b>
生死骨肉。未可比量。瀝膽隳肝。寧申萬一。某以學古為家¶
業。以感義為素懷。空言虛詞。且非說客。皇天后土。實鑒此¶
心。猶覬拭玉張旃。或從行人之末。捧禽執贄。重趨典客之¶
傍。丹懇獲申。微願斯畢。雖復身填溝壑。猶望魂魄知歸。攬¶
筆陳詞。悲來橫集。¶ 

** 復方訥書¶ 
:PROPERTIES:
:TITID: QTWTIT17767
:PERSID: QTWAUT2505
:END:

鉉以疎拙之性。頑滯之資。厠於人曹。無足比數。然以荷先¶
人之業。猥踐清貫。讀往聖之書。頗識通方。累朝舊恩。漸於¶
肌骨。至於行道濟物。立身揚名。報國士之知。成天下之務。¶ 

<pb:NFKB_QTW_p0881-09a>

竊不自揆。頗嘗有心。故膺耳目之寄。當津要之路。侃然受¶
任。不以為憂。而才與心違。命與運背。言出而不能悟主。身¶
廢而無足救時。三年之中。百艱備歷。干戈擾於內地。烽火¶
照於闕庭。奔走道路。容身靡所。當此時也。苟得耕於南畝。¶
齊於一民。以斯終焉。尚為幸也。而副君將聖。王道漸亨。博¶
採遺賢。以濟多難。贊諭之任。首及非才。拜命以來。翻自憂¶
媿。何者。儲后踐納麓之重。而處於承顏之地。有從諫之善。¶
而立於無過之場。徒欲持稊米以實太倉。秉燭火以助羲¶
<pb:NFKB_QTW_p0881-09b>
御。恐不足以副上德之舉。塞故人之望也。但當正身潔已。¶
徇公滅私。使內不媿於本心。外不違於所學而已。閣下德¶
我太甚。期我太深。歷陽郡佐白君至京。辱貺手札。慶譽優¶
渥。勗勵殷勤。知己之情。無以過此。然此日副君之垂顧。乃¶
昔時閣下前席品題之所致也。緘藏佩服。何日忘之。今兵¶
難少寧。烝民未泰。頂踵利物。斯實其時。閣下高臥已久。㣥¶
望頗鬱。宣室之召。斯在不遠。勉慎興居。以副翹企。悽悽之¶
意。遲用面諭。不宣。再拜。¶ 

** 答左偃處士書¶ 
:PROPERTIES:
:TITID: QTWTIT17768
:PERSID: QTWAUT2505
:END:

月日。東海徐鉉答拜稽首。復書處士足下。鉉讀聖人之書。¶ 

<pb:NFKB_QTW_p0881-10a>

探作者之意。出處語默。信非徒然。故高臥堯舜之代。不為¶
背時。濡足楚漢之際。不為趨利。嗟乎。天下兵起。百年於茲。¶
立功名取富貴者有之。貞苦節安徒步者。何寂寞而無聞¶
也。愚常疑廉恥之風。於是乎絕。而足下負磊落之氣。畜清¶
麗之才。褐衣韋帶。賦詩自釋。介然之操。其殆庶乎。悠悠之¶
人。尚未識其所謂。惟韓君叔言知之。以鉉愛奇好古者也。¶
故屢稱足下之行。亟誦足下之詩。相視欣然。以為今猶古¶
也。然鉉才名地望。遠謝韓君。極慮息心不足當隱君子之¶
<pb:NFKB_QTW_p0881-10b>
厚顧。足下德我太甚。惠我好音。咫尺之書。則古人之道在¶
其中。百篇之詩。則作者之序冠其首。先以溢美之贈。益以¶
謙光之詞。發緘欣玩。不能自巳。又念昔之隱者。消聲物外。¶
絕迹時人。今足下高蹈如彼。自屈若此。得非以吾道久否。¶
思發憤而振起之爾。鉉誠淺劣。不足以堪。願契素交。嵗寒¶
然後盛集。續當歸納。不宣。鉉再拜。¶ 

** 答林正字書¶ 
:PROPERTIES:
:TITID: QTWTIT17769
:PERSID: QTWAUT2505
:END:

十二月日。復書正字足下。辱貺長牋。詞高旨遠。循環捧讀。¶
欲罷不能。見顧之深。良足愧也。吾子以老成之智。蘊救世¶
之心。一言悟主。俯拾初筮。雖位未充量。然升聞特達。超然¶ 
<pb:NFKB_QTW_p0881-11a>
獨異。亦古之所難也。推是而往。其道可知。鉉也不才。猥厠¶
先達。雖復識不能見之於未兆。才不能濟之於已形。然而¶
振天下之公議。舉天下之公器。推轂後進。心無適莫。庶幾¶
不下於昔賢。吾子異日當知為不妄。其古今之變。安危之¶
勢。忽乎微哉。未可一二以言語盡也。謹俟暇日。當接餘論。¶
聊奉還答。伏惟鑒悉。徐鉉白。¶ 

** 御製春雪詩序¶ 
:PROPERTIES:
:TITID: QTWTIT17770
:PERSID: QTWAUT2505
:END:

臣聞堯尚文思。書有永言之目。漢崇儒學。史稱好道之名。¶
所以澤及四海。化成天下。其後迂濶王道。蕩淫淳風。正始¶
<pb:NFKB_QTW_p0881-11b>
之音。闕而莫續。魏帝浮雲之句。不接輿詞。王融曲水之篇。¶
無聞聖作。將興古義。允屬昌期。我皇帝陛下常武功成。右¶
文業廣。明踰日月。不以聖智自居。思掞雲天。不以才能格¶
物。其或南薰有懌。東作無憂。民思秋稼之娛。物茂冬烝之¶
禮。恩覃在鎬。調振橫汾。天籟發音。疇非聳聽。乾文垂象。寧¶
隔仰瞻。信可以暢列聖之謨猷。變生人之耳目者也。於是¶
嵗[:#AS-8850:⿰足⿸厂⿱田坴]作噩。序首青陽。元鳥司啟之明晨。白獸稱觴之節日。¶
有唐中興之一紀。皇上御歷之七年。地平天成。時和嵗稔。¶
衢樽之味。暜洽元風。擊壤之聲。散為和氣。同雲暗野。朔雪¶ 
<pb:NFKB_QTW_p0881-12a>
飛空。急勢隨風。影亂東郊之仗。凝華接曙。光浮元會之筵。¶
星蹕既移。雲罍□啟。太弟以龍樓之盛。入奉垂旒。齊王以¶
鳳沼之崇。來參鑾几。霞軒結轍。革履齊趨。唯陳韶濩之音。¶
無取魚龍之戲。喜油油之既洽。顧奕奕之方呈。筆落天波。¶
言成帝典。七言四韻。宣示㣥臣。乃命太弟太傅建勳翰林¶
學士給事中朱鞏常夢錫翰林學士中書舍人殷崇義游¶
簡言吏部尚書毗陵郡公景運工部尚書上饒郡公景遜¶
左常侍勤政殿學士張義方諫議大夫勤政殿學士潘處¶
常魏岑駕部員外郎知制誥喬舜主客員外郎知制誥徐¶
<pb:NFKB_QTW_p0881-12b>
鉉膳部員外郎知制誥張緯光祿卿臨汝郡公景遼鴻臚¶
卿文安郡公景遊太府少卿陳畱郡公景道左衞將軍樂¶
安郡公宏茂駕部郎中李瞻等。或賡元首之歌。或和陽春¶
之曲。如葵心之向日馭。似蟄戶之環雷門。二十一篇。咸從¶
奏御。皆所以美豐年之兆。申萬物之情。非徒載笑載言。一¶
咏一吟而已。昔者白雲之唱。七萃驅馳。黃竹之詩。萬人凍¶
餒。王猷且塞。後嗣何觀。孰若偃仰大庭。優游六藝。初筵有¶
秩。而六宮不移。夜漏未央。而百官已事。被之樂府。授以史¶
官。煥乎文章。無得而稱也。有詔為序。以紀嵗月。(御批云宿¶
來健否酒)¶ 

<pb:NFKB_QTW_p0881-13a>
(醒詩畢可有餘力何妨一為之序以紀嵗月呵呵)天慈過聽。猥屬微臣。徐樂上¶
書。徒慙暮入。(其日內宴臣鉉迨後方赴)安國作序。幸冠首篇。狂僅成。兢¶
憂罔措。謹上。¶ 

** 御製春雪詩後序¶ 
:PROPERTIES:
:TITID: QTWTIT17771
:PERSID: QTWAUT2505
:END:

昔者漢宮故事。著成王負扆之圖。魯殿宏規。紀黃帝垂衣¶
之象。用能昭文昭物。雖十世而可知。如玉如金。更百王而¶
不易。况乎天統建寅之首。皇猷累洽之辰。上瑞方呈。宸游¶
載穆。拱北極而眾星咸在。祝南山而萬壽無踰。明皇花萼¶
之樓。風流不泯。德祖中和之節。雅頌常垂。實奕世之耿光。¶
<pb:NFKB_QTW_p0881-13b>
為中朝之盛觀。固當騰之竹帛。飾以丹青。襲六藝以同明。¶
與天文而共麗。皇太弟重離暜照。博望凝思。敦古道以致¶
君。法前經而作事。命千秋而指畫。召立本以趨馳。粲然後¶
素之功。焯爾彰施之象。煦如就日。肅不違顏。萬國式瞻。若¶
奉衣裳之會。㣥臣仰止。似聞輿馬之音。盛德形容。於斯大¶
備者也。初外朝既罷。內宴方陳。赴召者上自副君。逮於戚¶
里。銅壺已晏。聖藻爰飛。或逡巡而載歌。或蹈詠而不作。既¶
而有詔。出示㣥官。臣建勳義方鉉等。聞命在前。援先就。因¶
承中旨。入奉斯筵。而兩省眾篇。翌日咸集。故奉和者二¶ 
<pb:NFKB_QTW_p0881-14a>
十一首。而侍宴者十有四人。前序闕遺。被令重述。謹上。¶ 

** 御製雜說序¶ 
:PROPERTIES:
:TITID: QTWTIT17772
:PERSID: QTWAUT2505
:END:

臣聞軒后之神也。畏愛止乎三百。唐虞之聖也。倦勤及乎¶
耄期。文王之明夷也。爻象周於六虛。宣父之感麟也。裦貶¶
流於百代。乃知功利之及物者。與形器而有限。道德之垂¶
憲者。將造物而常新。是故體仁者必懇懇於立言。務遠者¶
必勤勤於宏道。然則封泰山告成功七十二家。正禮樂刪¶
詩書一人而已。大矣哉立教之難也。有唐基命。長發祥符。¶
舊物重甄。斯文不墜。皇上高明博厚。濬哲文思。既承累聖¶
<pb:NFKB_QTW_p0881-14b>
之資。仍就甘盤之學。鴻才綺縟。理絕名言。默識泉深。事符¶
影響。自祇膺眷命。欽若重熙。廣大孝以厚時風。勵惟精而¶
勤庶政。宥萬民而罪巳。體百姓以為心。俗富刑清。時安嵗¶
稔。其或萬幾暇豫。禁籞晏居。接對侍臣。宵分乃罷。討論墳¶
典。昧旦而興。口無擇言。手不釋卷。嘗從容謂近臣曰。卿輩¶
從公之暇。莫若為學為文。為學為文。莫若討論六籍。游先¶
王之道義不成。不失為古儒也。今之為學。所宗者小說。所¶
尚者刀筆。故發言奮藻。則在古人之下風。以是故也。其高¶
識遠量。又如此焉。昔魏武帝有言老而勤學。而所著止於¶ 
<pb:NFKB_QTW_p0881-15a>
兵書。吳大帝亦云學問自益。而無聞述作。風化之旨。彼其¶
恧歟。屬者國步中艱。兵鋒始戢。惜民力而屈已。畏天命而¶
側身。靜慮凝神。和光戢耀。而或深惟邃古。遐考萬殊。懼時¶
運之難并。鑑謨猷之可久。於是屬思天人之際。游心今古¶
之間。觸緒研幾。因文見意。縱橫毫翰。炳煥縑緗。以為百王¶
之季。六樂道喪。移風易俗之用。蕩而無止。慆心堙耳之聲。¶
流而不反。故演樂記焉。堯舜既往。魏晉已還。授受非公。爭¶
奪萌起。故論享國延促焉。三正不修。法弊無救。甘心於季¶
世之偽。絕意於還淳之理。故論古今淳薄焉。戰國之後。右¶
<pb:NFKB_QTW_p0881-15b>
武賤儒。以狙詐為智能。以經藝為迂濶。此風不革。世難未¶
巳。故論儒術焉。父子恭愛之情。君臣去就之分。則裦申生。¶
明荀彧。俾死生大義。皎然明白。推是而往無弗臻。皆天地¶
之深心。聖賢之密意。禮樂之極致。教化之本源。六籍之微¶
辭。㣥疑之互見。莫不近如指掌。煥若發蒙。萬物之動。不能¶
逃其形。百王之變。不能異其趣。洋洋乎大人之謨訓也。夫¶
天工不能獨運。元后不能獨理。故有道無時。孟子所以咨¶
嗟。有君無臣。鄭公所以嘆恨。庶乎斯民有幸。大道將行。舉¶
而錯之域中。則三五之功。何遠乎爾。臣又聞將順致美。鋪¶ 
<pb:NFKB_QTW_p0881-16a>
陳耿光。布堯言於萬邦。稱漢德於殊俗。蓋詞臣職也。若乃¶
嚮明而理。負扆而朝。慶賞威刑。豫游言動。則有太史氏存¶
焉。又若雅頌文賦。凡三十卷。鴻筆麗藻。玉振金相。則有中¶
書舍人集賢殿學士徐鍇所撰御集序詳矣。今立言之作。¶
未即宣行。理冠皇墳。謙稱雜說。臣鉉以密侍禁掖。首獲觀¶
瞻。有詔冠篇。勒成三卷。而三卷之中。文義既廣。又分上下¶
焉。凡一百篇。要道備矣。將五千而竝久。與二曜以同明。昭¶
示孫謨。永光冊府。謹上。¶ 

** 北苑侍宴詩序¶ 
:PROPERTIES:
:TITID: QTWTIT17773
:PERSID: QTWAUT2505
:END:
¶
<pb:NFKB_QTW_p0881-16b>

臣聞通物情而順時令者。帝王之能事。感惠澤而發頌聲¶
者。臣子之自然。况乎上國春歸。華林雨霽。宸游載穆。聖藻¶
先飛。雷動風行。君唱臣和。故可告於太史。播在薰絃。帝典¶
皇墳。莫不由斯者已。嵗躔己巳。月屬仲春。主上御龍舟。游¶
北苑。親王舊相。至於近臣。並儼華纓。同參曲宴。時也風清¶
景淑。物茂人和。望蔣嶠之嶔崟。祝為聖壽。汎潮溝之清淺。¶
流作天波。絲簧與擊壤齊聲。醆斚共君恩竝醉。乃命即席。¶
分題賦詩。睿思雲飄。天詞綺縟。文明所感。蹈詠皆同。既擊¶
鉢以爭先。亦分題而較勝。長景未暮。百篇已成。自揚大雅¶ 
<pb:NFKB_QTW_p0881-17a>
之風。豈在遒人之職。奉詔作序。冠於首篇。授以集書。藏之¶
金匱。謹上。¶ 

** 文獻太子詩集序¶ 
:PROPERTIES:
:TITID: QTWTIT17774
:PERSID: QTWAUT2505
:END:

鼓天下之動者在乎風。通天下之情者存乎言。形於風可¶
以言者。其惟詩乎。粵若書契肇生。雅頌乃作。達朝廷邦國¶
之際。其用不窮。更治亂興替之時。其流不竭。六義浸遠。百¶
代可知。若夫王公大人。居尊履正。其行道也無迹。其成務¶
也不宰。所以可則可象。有功有親。非夫詠言。何以觀德。周¶
文陳王業之什。召穆糾宗族之篇。聖人輯之。皇猷備矣。子¶
<pb:NFKB_QTW_p0881-17b>
桓振建安之藻。昭明總著作之英。體有古今。理無用舍。夫¶
機神肇於天性。感發由於自然。被之管絃。故音韻不可不¶
和。形於蹈厲。故章句不可不節。取譬小而其指大。故禽魚¶
草木無所遺。連類近而及物遠。故容貌俯仰無所隱。怨惻¶
可戒。贊美不誣。斯實仁者之愛人。智士之博物。王室光啟。¶
人文化成。上去刪詩。綿二千祀。其用益廣。其制益精。絕其¶
流冗。結以周密。王言帝典。炳蔚於縑緗。詞人才子。充溢於¶
圖牒。若乃練調暢。則高視前古。神氣淳薄。則存乎其人。亦¶
何必於苦調為高奇。以背俗為雅正者也。殿下挺生知¶ 
<pb:NFKB_QTW_p0881-18a>
之哲。有累聖之資。道冠三才。學兼百氏。虞庠齒冑。騰聲於¶
就傅之年。侯社錫圭。底績於為邦之際。隨城封壤。人歌召¶
伯之棠。浙右控臨。時賴京師之潤。戎機鞅掌。曾不勞神。閒¶
館娛游。未嘗釋卷。深遠莫窺其際。喜慍不見於容。唯奮藻¶
而摛華。則緣情而致意。至鍾山樓月。登臨牽望闕之懷。北¶
固江春。眺聽極朝宗之思。賞物華而頌王澤。覽穡事而勸¶
農功。樂清夜而宴嘉賓。感邊塵而憫行役。沈吟命筆。顧盼¶
成章。理必造於元微。詞必關於教化。或寓言而取適。終持¶
正於攸歸。著於篇。凡若干首。及玉符來覲。元圃歸尊。臨飛¶
<pb:NFKB_QTW_p0881-18b>
閣之華池。即洊雷之講肆。斯文間作。盛德日新。蓋曠代之¶
宗英。實一時之師匠。以鉉幸塵贊論。嘗典絲綸。謂可言詩。¶
因令視草。聽鈞天之奏。徒欲動心。酌滄海之波。唯知滿腹。¶
敬抽短翰。式繼頌聲。謹序。¶ 

** 翰林學士江公集序¶ 
:PROPERTIES:
:TITID: QTWTIT17775
:PERSID: QTWAUT2505
:END:

士君子藏器於身。應物如響。成天下之務者。存乎事業。通¶
萬物之情者。在乎文辭。然則日月不知。人亡政息。瞻之則¶
渺然在羲軒之上。蹈之則肅然若旦暮之間。自非遺文餘¶
教。則作者之道或幾乎息矣。嗟乎。天地長久。英靈超忽。鄴¶ 
<pb:NFKB_QTW_p0881-19a>
中才子。與樂事以俱淪。江左名臣。及元譚而共盡。清流可¶
楫。勝氣猶生。閱蠧以凄凉。撫絕韋而慷慨。斯文未喪。何代¶
無人。濟陽江公。鍾川岳之粹靈。體角犀之奇相。芳蘭十步。¶
本自天資。建木千尋。非求外獎。弱齡聞道。夙嵗馳名。竹箭¶
稱美於東南。來充王府。天馬擅奇於西北。入奉乘黃。於時¶
聖歷中興。賢才間出。公從容冠葢之際。頡頏臺閣之間。文¶
高學深。識優理勝。虛襟接物。易多通。正色當官。直方無擾。¶
定祖宗之大號。功補神明。端風憲之直繩。氣懾姦宄。身可¶
屈而名不辱。用即行而舍即藏。故叢棘三年。雅懷自若。承¶
<pb:NFKB_QTW_p0881-19b>
明再入。時望彌高。人無間然。道亦光矣。嗚乎。運逢上聖。年¶
在中身。人之云亡。空嗟殄瘁。死而可作。誰與同歸。詩所謂¶
胡不萬年。傳有云古之遺愛者也。昔襄陽孟浩然。年五十¶
有二。疾發背而亡。公豈其後身歟。何符合之若此。惟公以¶
進士擢第。以詞賦馳名。事藩邸參管記之司。登朝籍專掌¶
綸之任。奏議表啟。時然後言。詩筆歌頌。和者彌寡。絕文場¶
而遠騖。橫學海以孤飛。綜南北之清規。盡古今之變體。優¶
游兩制。不亦宜乎。然而初無編。文乃亡逸。嗣子翹門生王¶
克珍等。或搜諸經笥。或傳於人口。或焚藳之外。或¶ 
<pb:NFKB_QTW_p0881-20a>
削材之餘。彙聚㣥分。凡得十卷。授之執友。以命冠篇。鉉族¶
近情親。官聯迹密。每西垣景晏。北第風清。忘形樽俎之間。¶
得意筌蹄之表。西江東海。俱為賦鵩之鄉。北門右掖。竝對¶
受釐之問。嗟乎。相如既往。空存封禪之書。季子云來。但有¶
心期之劍。寢門流慟。已隔生平。都門長送。遽成今昔。追託¶
言於夙契。申永悼於斯文。援毫悲吒。存諸梗㮣云耳。¶ 

** 蕭庶子詩序¶ 
:PROPERTIES:
:TITID: QTWTIT17776
:PERSID: QTWAUT2505
:END:

人之所以靈者情也。情之所以通者言也。其或情之深。思¶
之遠。鬱積乎中。不可以言盡者。則發為詩。詩之貴於時久¶
<pb:NFKB_QTW_p0881-20b>
矣。雖復觀風之政闕。遒人之職廢。文質異體。正變殊塗。然¶
而精誠中感。靡由於外獎。英華挺發。必自於天成。以此觀¶
其人。察其俗。思過半矣。比夫澤宮選士。入國知教。其最親¶
切者也。是以君子尚之。蘭陵蕭君。江左之英。詩苑之精。其¶
為人也樂易。其處世也靜默。忘形衡泌之下。苦節戎馬之¶
間。其道日新。其名益震。諸侯虛左。五府交辟。今晉王殿下¶
樹藩作相。樂善愛才。幕府初開。君實首冠。由典校書。至儀¶
曹郎。出入兩宮。官無虛授。優游多士。交必正人。每良辰美¶
景。登高送遠。適莫不存於心府。勢利不及於笑談。含毫授¶ 
<pb:NFKB_QTW_p0881-21a>
。唱予和汝。其性淡。故畧淫靡之態。其思深。故多清苦之¶
詞。大雅之士。何以過此。鉉與君為友。幾將二紀。其間聚散¶
窮達。罕或寧居。淡成之懷。終始若一。靜言投分。想見古人。¶
丁巳嵗。撫王高讓承華。出分陝服。君以宮省舊德。復踐初¶
筵。撰行之夕。俾予視草。鉉也不佞。無足揚君之美。徒欲申¶
別恨。敘交情。故作斯文。冠於篇首云爾。¶ 

¶
