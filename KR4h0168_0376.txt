#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:KR4h0168_NKFB_0375-21a> 
#+PROPERTY: JUAN 0376
欽定全唐文卷三百七十六¶ 

<pb:KR4h0168_NKFB_0376-01a>

* 任華¶ 
:PROPERTIES:
:PERSID: QTWAUT0800
:END:

華。元宗時官祕書省校書郎。出為桂州刺史參佐。¶ 

** 明堂賦¶ 
:PROPERTIES:
:TITID: QTWTIT07912
:PERSID: QTWAUT0800
:END:

粵若稽古巨唐。千靈累聖。二葉重光。思文烈以宗祀。象天¶
地之圓方。考遺訓。建明堂。俯南端之赫赫。㨖北極之鏘鏘。¶
盤螭黝糾。捧神珠而高翥。遊鵾翕習。仰層檻以迴翔。星辰¶
出納於疏牖。虹蜺縈帶於軒廊。遠而望之。若扶桑吐日生¶
高岡。近而察之。若叢雲轉蓋陵昊蒼。屹崢嶸以岑立。漫披¶
<pb:KR4h0168_NKFB_0376-01b>
離而翼張。其奧祕也。懿濞退㮣。靈仙髣髴。肅枚枚以實實。¶
窅眇清爽。日月來往。赫昈昈以煌煌。階陛嶙峋而分據。欒¶
櫨磊落以相望。實造化之難測。非翰墨之所詳。吾君正冠¶
冕。垂衣裳。佩玉璽。腰干將。猛簴列。崇牙張。百揆時序。萬國¶
來王。敦行尚年。既在南而近夏。貴仁親族。乃居東而曰陽。¶
中主尊於太室。西導德於總章。務兢兢之孝理。匪晏晏之¶
樂康。然後知嚮明之位正。隨時之教盛。因方備色。乘五運¶
以順行。選士養賢。崇四學而敷令。豈直若斯而已哉。其宮¶
十二以象辰。行水四周而為海。堂筵楣徑。可以見乾坤之¶ 
<pb:KR4h0168_NKFB_0376-02a>
籌策。暑往寒來。可以知六九之變改。室也州之數。牕也卦¶
之在。高得黃鍾之實。柱懸列星之彩。畢千古之能事。終一¶
人之不宰。至有虞之總期。夏后之太室。殷重屋以五。周太¶
廟以七。伊數君之餘制。各殊途而並逸。雖信美於當年。是¶
無取於今日。別有清河絆鳥。長沙求贄。討論公玉之圖。錯¶
綜伯喈之議。儻繡桷之有漸。庶青雲之可致。¶ 

** 與庾中丞書¶ 
:PROPERTIES:
:TITID: QTWTIT07913
:PERSID: QTWAUT0800
:END:

中丞閤下。公久在西掖。聲華滿路。一昨遷拜中憲。臺閣生¶
風。甚善甚善。華竊有所怪。請試言之。何者。華自去冬拜謁。¶
<pb:KR4h0168_NKFB_0376-02b>
偏承眷顧。幸辱以文章見許。以補衮相期。眾君子聞之當¶
信矣。華頃陪李太僕詣闕廷。公乃謂太僕曰。任子文辭。可¶
為卓絕。負寃已久。何不奏與太僕丞。華也不才。皆非所望。¶
然公之相待。何前緊而後慢若是耶。豈華才減於前日。而¶
公之恩遇薄於茲辰。退思服念。良增歎惋耳。況華嘗以三¶
數賦筆奉呈。展手劄云。足下文格。由來高妙。今所寄者。尤¶
更新奇。公言之次。敢忘推薦。朝廷方以振舉遺滯為務。在¶
中丞今日得非公言之次乎。當公言之次。曾不聞以片言¶
見及。公其意者豈欲棄前日之信乎。華本野人。常思漁釣¶ 
<pb:KR4h0168_NKFB_0376-03a>
尋常。杖策歸乎舊山。非有機心。致斯扣擊。但以今之後進。¶
咸屬望於公。公其留意焉。不然。後進何望矣。任華頓首。¶ 

** 與京尹杜中丞書¶ 
:PROPERTIES:
:TITID: QTWTIT07914
:PERSID: QTWAUT0800
:END:

中丞閤下。僕常以為受人恩不易。何以言之。昔辟陽侯欲¶
與朱建相知。建不與相見。無何。建母喪。家貧。假貣服具。而¶
辟陽侯乃奉百金往裞焉。及辟陽侯遭讒而竟獲免者。建¶
之力也。其後淮南王以諸呂之故。誅辟陽侯。而建以曾往¶
來。亦受其禍。是知相知之道。乃是禍福存亡之門。固不易¶
耳。僕到京輦。常以孤介自處。終不能結金張之援。過衞霍¶
<pb:KR4h0168_NKFB_0376-03b>
之廬。苟或見招。輒以辭避。所以然者。以朱建自試。一昨不¶
意。執事猥以文章見知。特於名公大臣。曲垂翦拂。由是以¶
公為知已矣。亦嘗造詣門館。公相待甚厚。談笑怡如。僕由¶
是益知公懿德宏遠。必能永保貞吉。而與人有終始之分。¶
不然。何乃前日輒不自料。而有祈丐於公哉。若道不合。雖¶
以王侯之貴。親御車相迎。或以千金為壽。僕終不顧。肯策¶
款段崎嶇傍人門庭開強言乎。矧僕所求不多。公乃曰亦¶
不易致。即當分減。然必若易致。則已自致矣。安能煩於公。¶
且凡有濟物之心。必能輟於已。方可以成濟物之道。公乃¶ 
<pb:KR4h0168_NKFB_0376-04a>
曰分減。豈輟已之義哉。況自蒙見許。已經旬日。客舍傾聽。¶
寂寞無聲。公豈事繁遺忘耶。當不至遺忘。以為閒事耶。今¶
明公位高望重。又居四方之地。若輕於信而薄於義。則四¶
方無所取。惟公留意耳。任華頓首。¶ 

** 告辭京尹賈大夫書¶ 
:PROPERTIES:
:TITID: QTWTIT07915
:PERSID: QTWAUT0800
:END:

大夫閤下。昔侯嬴邀信陵君車騎過屠門。而信陵為之執¶
綏。此豈辱公子耶。乃所以成公子名耳。王生命廷尉結襪。¶
廷尉俯僂從命無難色。此豈辱廷尉耶。亦以成廷尉之名¶
耳。僕所邀明公枉車過陋巷者。豈徒欲成君之名而已哉。¶
<pb:KR4h0168_NKFB_0376-04b>
竊見天下有識之士。品藻當世人物。或以君之才望。美則¶
美也。猶有所闕焉。其所闕者。在於恃才傲物耳。僕感君國¶
士之遇。故以國士報君。其所以報者。欲澆君恃才傲物之¶
過。而補君之闕。宜其允迪忠告。惠然來思。而乃躊蹰數日¶
不我顧。意者恥從賣醪博徒遊者乎。觀君似欲以富貴驕¶
僕。乃不知僕欲以貧賤驕君。君何見之晚耶。抑又聞昔有¶
躄者。恥為平原君家美人所笑。乃詣平原君請笑者頭。平¶
原君雖許之。終所不忍。居無何。賓客別去過半。平原君怪¶
之。有一客對曰。以君不殺笑躄者。用君為愛色而賤士。平¶ 
<pb:KR4h0168_NKFB_0376-05a>
原君大驚悔過。即日斬美人頭。造躄者門謝焉。賓客由是¶
復來。今君猶惜馬蹄不顧我。況有請美人頭者。豈復得哉。¶
僕亦恐君之門客於是乎解體。僕解體者也。請從此辭。任¶
華頓首。¶ 

** 上嚴大夫牋¶ 
:PROPERTIES:
:TITID: QTWTIT07916
:PERSID: QTWAUT0800
:END:

逸人姓任名華。是曾作芸省校書郎者。輒敢長揖。俾三尺¶
之童奉牋於御史大夫嚴公麾下。僕隱居巖壑。積有歲年。¶
銷宦情於浮雲。擲世事於流水。今者輟魚釣。詣旌麾。非求¶
榮。非求利。非求名。非求媚。是將觀俯仰。察淺深。何也。公若¶
<pb:KR4h0168_NKFB_0376-05b>
帶驕貴之色。移夙昔之眷。自謂威足凌物。不能禮接於人。¶
則公之淺深。於是見矣。公若務於招延。不隔卑賤。念半面¶
之曩日。迴親眼於片時。則公之厚德。未易量也。惟執事少¶
留意焉。且君子成人之美。僕忝士君子之末。豈不敢成公¶
之美事乎。是將投公藥石之言。療公膏肓之疾。未知雅意¶
欲聞之乎。必欲聞之。則當先之以卑辭。申之以喜色。則膏¶
肓之疾。不勞扁鵲而自愈矣。公其善聽之。何者。當今天下¶
有譏諫之士。咸皆不減於先侍郎矣。然失在於倨。闕在於¶
怒。且易曰。謙謙君子。卑以自牧。論語曰。君子之道。忠恕而¶ 
<pb:KR4h0168_NKFB_0376-06a>
已矣。公之頃者。似不務此道。非恐乖於君子。亦應招怒於¶
時人。禍患之機。怨讎之府。豈在利劒相擊。拔㦸相撞。其亦¶
在於辭色相干。拜揖失節。則潘安仁以孫季獲罪。嵇叔夜¶
為鍾會所圖。古來此類。蓋非一也。公所明知之。又安可不¶
以為深誡乎。必能遇士則誡於倨。撫下則宏以恕。是可以¶
長守富貴而無憂危矣。成人之美。在此而已矣。念之哉。任¶
華一野客耳。用華言亦唯命。不用華言亦唯命。明日當拂¶
衣而去矣。不知其他。¶ 

** 送李侍御充汝州李中丞副使序¶ 
:PROPERTIES:
:TITID: QTWTIT07917
:PERSID: QTWAUT0800
:END:
¶
<pb:KR4h0168_NKFB_0376-06b>

華州汝州。兩京股肱郡也。朝廷以股肱之郡。非有股肱之¶
才者。則不可造次任焉。是以命華州牧兼御史中丞李公。¶
亟乘轅於汝。所以輟於華而急於汝者何。蓋由華已致理。¶
而汝久缺人。久缺者何。不易其遷故也。然則州有兵而刺¶
史為之使。使不可以獨理。爰命前監察御史李公為之副。¶
清泗上朝周之路。絕漢東封汝之心。屹然長城。蕃我王室。¶
亦在副貳之力也。且御史仲兄金吾將軍。嘗處中司之雄¶
職。鎮於上洛之要地。招我於芸閣之上。假我以柏臺之榮。¶
與華甚厚。同於骨肉。華見侍御。如見金吾。方將遠別。值余¶ 
<pb:KR4h0168_NKFB_0376-07a>
有犬馬之疾。不遂攜酒灞岸。賦詩河梁。魂消暮雲。心折秋¶
草而已矣。汝潁自古頗多奇士。荀陳令族。豈無子孫。君其¶
善待之。無忘推遷。至如公堂閑坐。對三十六峯。或青雲半¶
收。或新月初挂。當有佳句。時時寄來。¶ 

** 送王舍人歸壽春侍奉序¶ 
:PROPERTIES:
:TITID: QTWTIT07918
:PERSID: QTWAUT0800
:END:

太子舍人王良輔。時人覩之。呼為玉人。我心重之。有如瓊¶
枝。今隴西公。即舍人譚公之親也。公尤哀而憐之。情義同¶
於長兄。禮秩優於諸弟。夫如是。豈得為萬里之別乎。蓋以¶
舍人急於倚門之期。切以趨庭之戀。若之何。因留之贈言。¶
<pb:KR4h0168_NKFB_0376-07b>
贈言伊何。莫過於勤孝。立身伊何。莫過於守正而已。秋天¶
壓溟海。白波走洞庭。後期何日。悵惘猿聲。¶ 

** 送祖評事赴黔府李中丞使幕序¶ 
:PROPERTIES:
:TITID: QTWTIT07919
:PERSID: QTWAUT0800
:END:

自武陵守擁旄分閫。有唐已來。李公一人而已。自非忠義¶
特達。有文武才畧者。曷以致茲。公以黔巫之地。西控微瀘¶
彭濮。東接桂林象郡。北漸巴峽。南馳滄溟。蓋蠻夷獷俗。罕¶
遵聲教。必藉於幕畫而詳延祖生。豈伊異人。即我府主隴¶
西公之嘉客也。方將表於金闕而加之鐵冠。適會有黔中¶
之命。相繼而至。夫天下之寶。當與天下共之。況黔中桂林。¶ 

<pb:KR4h0168_NKFB_0376-08a>

兄弟之國。又何閒然哉。俾朝廷知黔中得人。與桂林得人¶
何異。出餞何許。舜亭峩峩。凭檻窺黿鼉之窟。酹酒滴魚龍¶
之背。金石絲竹。雖有秦聲。青山白雲。恨非吾土。華承命製¶
序。因贈以言。不慮吾子以忠貞為本。又當指蹤不選地。感¶
恩不顧身死。見賢良則引而薦之。勿憚勿疑。見仇怨則報¶
之以德。勿瑕勿疵。吾常以此為終身之寶。今以終身之寶¶
贈君。以為何如也。¶ 

** 送杜正字暫赴江陵拜覲叔父序¶ 
:PROPERTIES:
:TITID: QTWTIT07920
:PERSID: QTWAUT0800
:END:
¶
<pb:KR4h0168_NKFB_0376-08b>

吾見驥子齠齔之時。愛其神清。知其才清。今果爾也。頃漂¶
淪荊楚。既孤且貧。求食於誰。託身於誰。四海茫茫。未獲所¶
寄。及遇我隴西公。獲所寄矣。公以故人之子。憐而收之。去¶
溝壑而寄乎南山。罷轉蓬而蔭於桃李。君子曰。隴西公在。¶
正字為不孤已。今離叔父頗久。蹔歸阮家之巷。感知已厚¶
恩。尋赴李膺之門。華與臨別。撫其背曰。高門積慶。無忘乎¶
聿修厥德。大名難繼。宜其自彊不息。念哉。¶ 

** 送溫司馬進降誕方物序¶ 
:PROPERTIES:
:TITID: QTWTIT07921
:PERSID: QTWAUT0800
:END:

昔者黃帝生於壽邱。文王生於岐陽。數千年閒。以為盛美。¶
況我明主感龍而生。如鳳之鳴。黃河為之清。率土為之寧。¶ 

<pb:KR4h0168_NKFB_0376-09a>

豈壽邱岐陽足云哉。是以四方牧守。咸獻方物。用賀南山¶
之壽。長居北極之尊。今此邦使乎。誰膺慎擇。則司馬溫曥¶
其人也。曥相門子。溫其如玉。五德備焉。堅其如金。百鍊成¶
焉。既出車彭彭。㣥公追餞於北郭草草亭。巃嵷㣥峯。謺出¶
青石。逶迤秋水。下藏碧沙。對此為別。飲酒而已。¶ 

** 送宗判官歸滑臺序¶ 
:PROPERTIES:
:TITID: QTWTIT07922
:PERSID: QTWAUT0800
:END:

大丈夫其誰不有四方志。則僕與宗衮。二年之閒。會而離。¶
離而會。經途所亘。凡三萬里。何以言之。去年春會於京師。¶
<pb:KR4h0168_NKFB_0376-09b>
是時僕如桂林。衮如滑臺。今年秋。乃不期而會於桂林。居¶
無何。又歸滑臺。王事故也。舟車往返。豈止三萬里乎。人生¶
幾何。而倏聚忽散。遼敻若此。抑知已難遇。亦復何辭。歲十¶
有一月。二三子出餞於野。霜天如掃。低向朱崖。加以尖山¶
萬里。平地卓立。黑是鐵色。銳如筆鋒。復有陽江桂江。畧軍¶
城而南走。噴入滄海。橫浸三山。則中朝㣥公。豈知遐荒之¶
外。有如是山水。山水既爾。人亦其然。衮乎對此。與我分手。¶
忘我尚可。豈得忘此山水哉。¶ 

** 桂林送前使判官蘇侍御歸上都序¶ 
:PROPERTIES:
:TITID: QTWTIT07923
:PERSID: QTWAUT0800
:END:

桂林。秦所置郡也。南臨天池。東枕滄溟。西馳牂牁。北走洞¶ 
<pb:KR4h0168_NKFB_0376-10a>
庭。地方三千里。帶甲數萬卒。實五府一都會矣。連帥之任。¶
朝廷難其人。往年命御史中丞張公。公號為稱職。去年又¶
命我以佐之。初張公受命之日。以為五嶺荒服。不同於他¶
邦。百蠻獷俗。不可以獨理。乃薦武功蘇澣。自祕書省校書¶
郎除金吾掾攝監察御史以佐焉。澣在幕中。多所匡輔。洎¶
張公家艱去職。澣統其留務。凜其正色。操持紀綱。而十州¶
之地晏如也。洎我公至止。觀其迹而美其政。將表請焉。澣¶
辭以久辭墳墓。不見兄弟已六年。願得生入武關。一到闕¶
下足矣。公從之。或筵於西堂。或[:#AS-82F9:⿰罇]於東樓。或饌於亭皋。凡¶
<pb:KR4h0168_NKFB_0376-10b>
飲餞之盛。未有若此之綢繆者也。且予有善。公為揚之。予¶
有功。公為敘之。予有患。公為排之。予有屈。公為伸之。亦何¶
異脫騏驥於鹽車。擲秋鷹於天畔。乃騰騁難料。擊搏在即。¶
亦足以快意矣。且爾兄吾兄也。爾身吾身也。雖萬里為別。¶
何別之哉。雖然。不能不愴恨。儻見二相國。當為深陳江嶺¶
安危之體焉。料子必見潘庶子。因登高把酒。南望千峯。白¶
雲離披。橫在山畔。與我疇昔所見。豈有異乎。由是益令人¶
思北歸。¶ 

** 送姜司戶赴宣州序¶ 
:PROPERTIES:
:TITID: QTWTIT07924
:PERSID: QTWAUT0800
:END:

<pb:KR4h0168_NKFB_0376-11a>

士莫不伸於知已。屈於不知已。頃姜生以調集不偶。薄言¶
東歸。乃告辭於吏部徐公。公素知其才。惜其去。竟不與之¶
別。無何。授宣城掾。得不謂少伸於知已乎。秋天晚晴。碧色¶
如掃。橫度一鳥。時時行雲。益令姜生有懷吳會。況還家有¶
循陔之慶。趨府有牒辟之命哉。僕與斯人。曾未覯止。其友¶
人姜正範與余善。邀余序之。範誠以我筆家流。則不知姜¶
意以為何如也。¶ 

** 送李彞宰新都序¶ 
:PROPERTIES:
:TITID: QTWTIT07925
:PERSID: QTWAUT0800
:END:
¶
<pb:KR4h0168_NKFB_0376-11b>

宗室後進有以學術辭藻著稱者。彞也。少好學。通九流百¶
家之言。善屬文。頗有大節。去年制舉不捷。無何。以書歷抵¶
二相國。論安邊術。由是召試西掖。凡數十百人。彞與莊若¶
訥高郢同入高等。何垂翅於制舉。而奮翼於西掖哉。蓋道¶
之屈伸。命之通塞。各有時也。執政以彞大人在蜀。故授新¶
都以榮之。彞豈不欲高步臺省。時時與朝廷㣥公談笑。所¶
以俯就遠縣。蓋為大人屈耳。秦雲滿天。倏聚忽散。與子分¶
飛亦爾也。古人別遠。貴於贈言。子昔為什邡令。蓋鳴琴不¶
下堂而理。今領新都。則異於彼焉。蓋以廬井灰於焚之後。¶
甿庶瘡於刀箭之末。樹立存育。洪惟艱哉。況奔衝填湊。¶ 

<pb:KR4h0168_NKFB_0376-12a>

晝夜風雨。誅求供應。旬晦山岳。其親庶務。則宜戴星而出。¶
戴星而入焉。其接賓客。則宜一沐三起。一飯三吐焉。此朋¶
友之望也。如月照雪峯。花飛錦江。當有新詩時時復寄來。¶
念之哉李生。¶ 

** 秦中奉送前涪城賀拔明府歸蜀序¶ 
:PROPERTIES:
:TITID: QTWTIT07926
:PERSID: QTWAUT0800
:END:

吾嘗以忠孝禮義清慎。此六者士君子立身從政之道。而¶
兼之者稀。涪城兼之矣。何以知之。嘗糾余郡。又宰吾邑。每¶
升其堂。以觀其政。況不以編戶遇我。而以國士待我。情願¶
<pb:KR4h0168_NKFB_0376-12b>
交深。貫於金石。自我不見。於茲五年。長安相逢。如自天落。¶
而喜可知也。公以時命未偶。駕言于歸。南山巖巖。分我鄉¶
之南北。秦雲日暮。類吾徒之聚散。況公之仲兄季弟。與余¶
為忘年友。涪水春風。巴山秋月。靡游不同。久阻山陽之歡。¶
又此河梁之別。二事交戰。祗醉我心。今紫微郎常公。朝廷¶
之詞伯。而公之舊也。君其請賦一詩。以大誇西蜀父老矣。¶ 

** 薦福寺後院送辛嶼尉洛郊序¶ 
:PROPERTIES:
:TITID: QTWTIT07927
:PERSID: QTWAUT0800
:END:

一昨渭北節度工部尚書臧公表薦辛嶼尉洛郊。蓋知嶼¶
事親以孝聞。與朋友以信聞。於吏道以幹聞。不然。非所聞¶
也。秋七月。將之官。乃胥命於此寺後庭。蓋所以破臨歧之¶ 
<pb:KR4h0168_NKFB_0376-13a>
妄想。銷操袂之煩惱也。僧院少客。蒼苔滿地。終南曉晴。洗¶
然黛色。日暮飲罷。鐘聲傍山。贈言曰。子之叔父以清白著¶
稱。歷踐臺省。官至二千石。子其克已自勵。無墜叔父之風。¶ 

** 送李審秀才歸湖南序¶ 
:PROPERTIES:
:TITID: QTWTIT07928
:PERSID: QTWAUT0800
:END:

平西原之歲。隴西李審自湘東來。才甚清。氣甚和。節甚奇。¶
心甚高。僕是以恨相知晚也。秋九月。又言歸於湘東。眾君¶
子出餞於北郭。碧峯巉巉。出於柏梢。有如虎牙。夾天而立。¶
加以白日欲落。挂在巖半。橫照灘水。月帶微明。操袂於茲。¶
揮袂於茲。恨無崑山片玉以相贈。贈君桂林之一枝。審再¶
<pb:KR4h0168_NKFB_0376-13b>
拜曰。幸甚。¶ 

** 重送李審却赴廣州序¶ 
:PROPERTIES:
:TITID: QTWTIT07929
:PERSID: QTWAUT0800
:END:

吁嗟乎。蒼梧之片雲。或隨風而東。或隨風而西。片雲既如¶
是。孤客亦如是。昨日李生言歸湘東。今日李生將赴南海。¶
昨日今日。豈有二李生乎。亦猶前日蘇秦。與今日蘇秦不¶
殊耳。所以然者何耶。蓋乘流則進。見機而作。明有志於四¶
方。非凝滯於一途。其中或有不得已之事。亦不怪有也。昔¶
孔某嘗為東西南北之人。張儀亦為燕趙齊楚之客。其已¶
乎。滄波遠天。混和暮色。孤舟一去。曷日而旋歸哉。¶ 

<pb:KR4h0168_NKFB_0376-14a>

** 送標和尚歸南岳便赴上都序¶ 
:PROPERTIES:
:TITID: QTWTIT07930
:PERSID: QTWAUT0800
:END:

南岳有大比邱。其名曰道標。性聰惠㯋悟。通於禪門。精於¶
律儀。善於說法。該於儒術。是以禪師伯之。律師仰之。法師¶
宗之。儒流服之。自登戒壇。凡四十餘夏。致弟子彌漫於江¶
嶺閒。不下萬二千人。不然。安得前後連率。新舊岳牧。莫不¶
嚮風稽首焉。屬我中司隴西公方崇東流之法。化南越之¶
俗。是以惠然杖錫。而公待之禮敬甚厚。前隴西公曰。維摩¶
經不云乎。法無往來。常不住故。金剛經不云乎。應無所住。¶
<pb:KR4h0168_NKFB_0376-14b>
而生其心。每念雙林樹下。將歸乎湘東郡。又憶王舍城中。¶
當詣於漢北闕。公難違其意。悵然久之。乃命幕中樂安任¶
華為之序。序云。彼上人者。甚為稀有。方以般若為舟。而浮¶
於洞庭。以大乘為車。而游於京師。皇帝深信釋氏。必將延¶
入內殿。問以祕藏。豈唯將相得歸依之地。王侯發迴向之¶
心而已乎。王(疑)曰。如吾言焉。¶ 

** 送虔上人歸會稽覲省便游天台山序¶ 
:PROPERTIES:
:TITID: QTWTIT07931
:PERSID: QTWAUT0800
:END:

圖書所載名山。如天台者鮮矣。故老萊游於斯。應真游於¶
斯。虔上人亦游於斯。老萊崇於孝者也。應真崇於道者也。¶
二公之美。上人兼而有焉。上人緇侶之澄肇。詞場之沈謝。¶ 

<pb:KR4h0168_NKFB_0376-15a>

讀盡貝葉。能了於空。淨如蓮花。不著於水。不然。安得眾君¶
子禮敬若是焉。言歸膝下。則孝名為戒。將遊物外。而朗詠¶
長川。豈徒蔭長松以隱身。承瀑布以洗足。是將採掇靈藥。¶
搜訪仙經。歸獻北堂。永同西母也。鏡湖秋月。當見色空。稽¶
山片雲。能引詩興。剡溪白鳥。知爾無機。雲門疎鐘。訝君來¶
暮。豈不謂然耶。今朝贈別桂林花。洞庭白烟濕袈裟。上人¶
與君各在天一涯。¶ 

** 送魏七秀才赴廣州序¶ 
:PROPERTIES:
:TITID: QTWTIT07932
:PERSID: QTWAUT0800
:END:
¶
<pb:KR4h0168_NKFB_0376-15b>

此邦詞客往來。亦云多矣。其有論詩則為詩人。對酒則為¶
酒徒。如魏秀才元稹者。不可多得。況爾兄殿中侍御史萬¶
成吾友。將為遠別。豈同他人。江亭暮天。勿辭一醉。醉後解¶
纜。則月照滄海。猿啼碧山。其奈爾何。¶ 

** 夏夜對雨餞李玕擢第還鄭州序¶ 
:PROPERTIES:
:TITID: QTWTIT07933
:PERSID: QTWAUT0800
:END:

今年東都秀才登第者。凡十數人。隴西李玕為之稱首。且¶
宗伯方以拔淹滯愍勤舊為務。而玕則年甫二十餘。豈張¶
公意耶。其如考舊文則上等。試文策又上等。欲以年少棄。¶
可乎不可也。朝廷由是翕然。謂張公之用心也。周選才也。¶
當不膠柱於一途耳。夏五月。李玕將歸於鄭。我中司李公。¶ 

<pb:KR4h0168_NKFB_0376-16a>

惜明晨東郊之別。成此夜西園之會。桐葉滴其疏雨。竹枝¶
鳴其夕風。夜酒既醉。俾我小為之序。¶ 

** 隨求即得大自在陁羅尼神咒經序¶ 
:PROPERTIES:
:TITID: QTWTIT07934
:PERSID: QTWAUT0800
:END:

我本師說教。務存饒益。會因啟聖。方有激揚。則大梵懷愍¶
念之心。如來演神妙之句。使無願不滿。有求則隨。故此經¶
標之。為其品題矣。夫大自在者天之王。陁羅尼者咒之目。¶
蓋以憑神咒威力。同天王自在。且咒有八首。除八難也。經¶
惟一軸。明一乘也。若聽受講誦。若書寫帶持。即是金剛之¶
<pb:KR4h0168_NKFB_0376-16b>
身。便作如來之眼。是知煩惱大海。本從妄想中生。業障高¶
山。亦因覺悟而破。則頸邊瓔珞。衣中寶珠。未足比其珍矣。¶
懿夫能摧他敵。不假韓信之登壇。能致甘雨。乃同傅說之¶
作相。此則有功於國矣。至若火坑成水。刀刃為塵。毒龍生¶
慈。夜义作禮。此則有功於人矣。及乎泥黎自苦。阿旁驚怪。¶
人便生於天上。塔猶在於城南。此則有功於鬼矣。非我有¶
九十九億那由他諸佛同心同德。安樂天人。曷致於此矣。¶
粵有雅和尚者。誕生中土。如從西域而來。不讀外書。只說¶
東流之法。丙午歲。訪余於景城西巖之蘭若。從容曰。此咒¶
有不可思議之力。竟無序述。謂之何哉。華答曰。唯然和尚。¶ 

<pb:KR4h0168_NKFB_0376-17a>

謹聞命矣。將欲無垢之咒可驗。淨居之言足徵。豈獨施於¶
信者。亦將悟彼疑者。若可信而不信。不應疑而疑。則三途¶
之中。不出入此輩。畧述少言耳。亦乃勉旃諸仁。¶ 

** 西方變畫讚¶ 
:PROPERTIES:
:TITID: QTWTIT07935
:PERSID: QTWAUT0800
:END:

離一切相。修諸善法。夫如是。乃得菩薩心。心所感者為應。¶
夫如是。乃膺多福。道無上者歸極。感罔極者報親。在心佛¶
在相。唯心與相。唇齒相依。二事同源。百行宗孝。蔣氏兄弟。¶
惟孝也哉。前殿中侍御史蔣鍊。鍊弟前右拾遺鎮。鎮弟前¶
<pb:KR4h0168_NKFB_0376-17b>
無錫尉鏑。鏑弟前千牛鏠。鏠弟前協律郎錡等。泣血三年。¶
哀過乎禮。願西方上聖。永福先人。故尚書左丞贈太常卿¶
汝南侯大祥敬畫妙法蓮華變一鋪。惟此經開佛知見。授¶
聲聞記。如來祕藏。菩薩上緣。始發乎鍊也伯仲之心。見乎¶
法如來大士之相。終成乎太常無餘之度。孝矣哉。太常盛¶
德公才。師訓天下。朝廷遂謙沖之德。後生興祿士之歎。邦¶
國殄瘁。元元安仰。華太常故吏也。侍御以華情之拳拳。見¶
示經變。泣對靈相。祗感遺仁。侍御女弟潤州長史京兆王¶
宙妻。次前信州刺史高陽齊䎖妻。季前拾遺東海徐閟妻。¶
哀禮兼極。此道也古所難。況衰俗乎。敬為讚曰。¶ 

<pb:KR4h0168_NKFB_0376-18a>

大孝尊親。其次用勞。其次用力。蔣氏之子。三者備極。誠哉¶
孝德。匱竭精素。哀空上慈。乃繢靈相。光儀既備。景福隨之。¶
並無衡量。¶ 

¶
