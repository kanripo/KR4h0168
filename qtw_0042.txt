#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0041-27a> ¶¶¶¶¶¶¶¶
#+PROPERTY: JUAN 0042
欽定全唐文卷四十二¶ 

<pb:NFKB_QTW_p0042-01a>

* 肅宗皇帝¶ 
:PROPERTIES:
:PERSID: QTWAUT0007
:END:

帝諱亨。元宗第三子。景雲二年生。初名嗣昇。先天元年封¶ 
陝王。開元十五年徙封忠王。改名浚。又改名璵。二十六年¶ 
六月冊為皇太子。改名紹。天寶三載改今名。十五載七月¶ 
即位於靈武郡。至德三載正月。上皇冊帝尊號曰光天文¶ 
武大聖孝感皇帝。乾元二年正月。上尊號乾元大聖光天¶ 
文武孝感皇帝。在位七年。年五十二。諡曰文明武德大聖¶ 
大宣孝皇帝。廟號肅宗。¶ 
<pb:NFKB_QTW_p0042-01b>

** 御丹鳳樓大赦制¶ 
:PROPERTIES:
:TITID: QTWTIT01610
:PERSID: QTWAUT0007
:END:

我國家出震乘乾。立極開統。謳歌歷數。啟聖千齡。文物聲¶ 
名。握圖六葉。安祿山夷羯賤類。頑凶殘愎。頃以捍邊有功。¶ 
專制方面。同人者貌。謂報效恩私。異人者心。乃包藏逆亂。¶ 
以為中原無備。干戈可動。而毒深流禍。變起倉卒。塗炭萬¶ 
姓。興言痛憤。朝市之內。忽肆凶殘。衣冠之中。咸被點汙。朕¶ 
作人父母。志雪國讎。是用中夜奮發。提戈問罪。自靈武聚¶ 
一旅之衆。至鳳翔合百萬之師。親總元戎。掃清羣孽。出師¶ 
之日。仍下寬令。殲厥渠魁。餘無所問。有能翻然歸順。自縛¶ 
<pb:NFKB_QTW_p0042-02a>
軍門。復其官爵。仍加優賞。將士等以大軍一舉。玉石俱焚。¶ 
元惡就誅。凶殘並戮。僵屍遍野。匹馬不遺。今西土罷兵。咸¶ 
以寧輯。河雒氛祲。一朝翦除。廣平王俶。受委元帥。能振天¶ 
聲。左僕射子儀。決勝無前。克成大業。復有回紇葉護。及雲¶ 
南子弟。並諸蕃兵馬等。皆竭誠向化。力戰賈勇。事同破竹。¶ 
易若摧枯。朕入城之日。百姓咸思戴商。復喜睹漢。煙風雲¶ 
景。皆是祥光。里巷懽呼。惟聞相慶。朕早承聖訓。嘗讀禮經。¶ 
義切奉先。恐不負荷。今復宗廟於函雒。迎上皇於巴蜀。導¶ 
鑾輿而反正。朝寢門而問安。寰宇載寧。朕願畢矣。且復人¶ 
<pb:NFKB_QTW_p0042-02b>
將有主。敢當天地之心。興豈在予。實憑社稷之祐。京城僧¶ 
道耆老百姓等。比者時穀翔貴。薪芻不給。困窮之極。朕常¶ 
繫心。緣初收京城。倉庫未積。待國用稍足。豈忘施惠。其諸¶ 
色行人因陣沒。并坊市百姓。及諸色蕃胡召募。并元惡凶¶ 
黨。昨因破敗。所在潛藏。并仰於府縣及御史臺陳首。一切¶ 
原其罪。如有被人言告捉獲者。並從軍令。其京城內外文¶ 
武官。有受賊補署。罄其心腹。自祖及父。皆承國恩。就逆背¶ 
順。頓忘臣節。或有守舊官者。請俸料為賊判官。或判官之¶ 
際。中閒得替。並有攝賊偽官。兼知職掌。其中有京官及私¶ 
<pb:NFKB_QTW_p0042-03a>
白身。皆受擢用。其中有隱迹不出。固辭疾病。色類既廣。人¶ 
數又多。宜令御史臺憲部大理三司據狀勘責。條件聞奏。¶ 
其外官充使。及先有職掌。並事故及隔絕未赴任在京者。¶ 
亦委三司勘責奏聞。又賊中臺府坊市所繇人等。比與逆¶ 
賊追捕。造事之端。損害忠良。仍奪財物。為蠧尤甚。情不可¶ 
容。宜令崔光遠禁身。切加推勘。一一狀奏。勿令漏網。其內¶ 
侍省及左右龍武羽林軍。並閑廄飛龍諸武官。應先合從¶ 
駕人等。其中臨行潛避。遂受賊驅使。並使各委本司使括¶ 
責。量情狀輕重奏聞。其隱盜倉庫。及偷劫逆賊家錢物。或¶ 
<pb:NFKB_QTW_p0042-03b>
受賊寄附。並與賊請料祿等。因此隱沒者。並限勅到十日¶ 
內。於所繇陳首。其物便準數送納。本色並還。不須科罪。慮¶ 
巳有破用。徵納艱辛。仍十分放三。以示宏貸。其近日逆人¶ 
及隔絕人莊宅。宜即括責。一切官收。又聞人家子女。多被¶ 
侵逼。且非本情。宜一切不須尋問。或與逆賊居住隣近。及¶ 
作義故往來。情非切害。一時之事。有殊逆黨。亦宜釋放。其¶ 
有受賊偽度人。宜令所司括責。並勒還俗。其僧及道士各¶ 
收本色。所在寺觀。勿許居止。今兩京無虞。三靈通慶。何以¶ 
昭事。宜在覃恩。待上皇到日。當更處分。咨爾有衆。知朕意¶ 
<pb:NFKB_QTW_p0042-04a>
焉。¶ 

** 封回紇葉護忠義王制¶ 
:PROPERTIES:
:TITID: QTWTIT01611
:PERSID: QTWAUT0007
:END:

功濟艱難。義存邦國。萬里絕域。一德同心。求之古今。所未¶ 
聞也。回紇葉護。特稟英姿。挺生奇略。言必忠信。行表溫良。¶ 
才為萬人之敵。位列諸蕃之長。屬凶醜亂常。中原未靖。以¶ 
可汗有兄弟之約。與國家興父子之軍。奮其智謀。討彼凶¶ 
逆。一鼓作氣。萬里摧鋒。二旬之閒。兩京克定。力拔山岳。精¶ 
貫風雲。蒙犯曾不辭其勞。急難無以踰其分。固可懸之日¶ 
月。傳諸子孫。豈惟裂土之封。誓河之賞而巳矣。夫位之崇¶ 
<pb:NFKB_QTW_p0042-04b>
者。司空第一。名之大者。封王最高。可司空。仍封忠義王。每¶ 
載送絹二萬匹至朔方軍。宜差使受領。¶ 

** 寧國公主下降制¶ 
:PROPERTIES:
:TITID: QTWTIT01612
:PERSID: QTWAUT0007
:END:

朕聞古之聖王。臨御天下。功懋受賞。道無隔於華夷。義存¶ 
有孚。信必全於終始。故能德被寰宇。化延殊俗。是以周稱¶ 
柔遠。克著康濟之圖。漢結和親。式宏長久之策。繇來尚矣。¶ 
朕祗若元命。永惟稽古。內申九命。勉膺嗣夏之期。外接百¶ 
蠻。庶廣懷荒之澤。頃自兇渠作亂。宗社阽危。回紇特表忠¶ 
誠。載懷奉國。所以兵踰絕漠。力徇中原。亟除青犢之妖。實¶ 
<pb:NFKB_QTW_p0042-05a>
賴烏孫之助。而先有情款。固求姻好。今兩京厎定。百度惟¶ 
貞。奉皇輿而載寧。纉鴻業而攸重。斯言可復。厥德難忘。爰¶ 
申降主之禮。用答勤王之志。且骨肉之愛。人情所鍾。離遠¶ 
之懷。天屬尤切。況將適異域。寧忘軫念。但上緣社稷。下為¶ 
黎元。遂抑深慈。為國大計。是用築茲外館。割愛中闈。將成¶ 
萬里之婚。冀定四方之業。以其誠信所立。家國攸寧。義以¶ 
制名。式崇寵號。宜以幼女封為寧國公主。應緣禮會。所司¶ 
準式。其降蕃日。仍令堂弟銀青光祿大夫殿中監漢中郡¶ 
王瑀充冊命英武威遠毗伽可汗使。以堂姪正議大夫行¶ 
<pb:NFKB_QTW_p0042-05b>
右司郎中上柱國上邽縣公賜紫金魚袋巽為副。特差重¶ 
臣開府儀同三司尚書左僕射冀國公裴冕送至界首。凡¶ 
百臣庶。宜悉朕懷。¶ 

** 授郭子儀中書令李光弼侍中制¶ 
:PROPERTIES:
:TITID: QTWTIT01613
:PERSID: QTWAUT0007
:END:

朕聞古之哲王。成功立極。莫不旁求賢佐。用康帝道。由是¶ 
軒登風力。所以戡亂保邦。漢用蕭曹。所以勤王足國。故能¶ 
上扶王室。下濟蒼生。為社稷之寶臣。資帝王之大業。丕膺¶ 
鼎位。實屬斯人。司徒兼尚書右僕射同中書門下平章事¶ 
兼靈州大都督府長史朔方節度使上柱國代國公子儀。¶ 

<pb:NFKB_QTW_p0042-06a>

道備文武。衷懷忠亮。表宏才而應運。申茂績而經邦。司空¶ 
兼戶部尚書同中書門下平章事太原尹河東節度使上¶ 
柱國薊國公光弼。業盛。勳賢。材優將相。蘊權謀而制敵。勵¶ 
誠節以匡時。往屬凶醜亂常。雲雷經始。咸能外持戎律。內¶ 
翊皇圖。披荊棘而有功。歷險艱而無易。或分麾東討。掃昏¶ 
祲於兩都。或仗節北臨。備長城於萬里。並以掃清寇孽。任¶ 
切股肱。永惟締構之勳。久著山河之誓。今殘妖佇翦。介士¶ 
猶虞。將終九伐之功。實藉二南之力。是用增其秩序。寵以¶ 
樞衡。宜正位於台司。俾克宣於嘉績。子儀可中書令。光弼¶ 
<pb:NFKB_QTW_p0042-06b>
可侍中。¶ 

** 授呂諲同平章事制¶ 
:PROPERTIES:
:TITID: QTWTIT01614
:PERSID: QTWAUT0007
:END:

出納絲綸。是稱喉舌。調和鼎飪。必在鹽梅。況艱難之際。擇¶ 
賢必資於選衆。密勿之地。論道固期於得人。兵部侍郎呂¶ 
諲。閒氣挺生。宏才迥發。訥言敏行。強識博聞。謀猷出三傑¶ 
之先。德業處五人之上。久在朝列。尤推審慎。復得釣璜之¶ 
慶。宜膺補衮之求。可同中書門下平章事。¶ 

** 授李峴吏部尚書李揆中書侍郎第五琦戶部侍¶ 
郎並平章事制¶ 
<pb:NFKB_QTW_p0042-07a>

:PROPERTIES:
:TITID: QTWTIT01615
:PERSID: QTWAUT0007
:END:

出納帝命。經綸王言。兆若見於非熊。位必登於仲虺。行御¶ 
史大夫兼京兆尹李峴。朝廷碩德。宗室藎臣。中書舍人兼¶ 
禮部侍郎李揆。文房學府。命代挺生。行戶部侍郎兼御史¶ 
中丞第五琦。武庫智囊。應期閒出。皆中和秀氣。維嶽降靈。¶ 
可以宣暢謀猷。闡宏體要。庶得道光風力。名重伊皐。俱當¶ 
入夢之辰。共舉從繩之直。既用立汝。宜其弼予。峴可行吏¶ 
部尚書同中書門下平章事。揆可中書侍郎同中書門下¶ 
平章事。琦可戶部侍郎同中書門下平章事。¶ 

** 授李光弼副知行營事制¶ 
:PROPERTIES:
:TITID: QTWTIT01616
:PERSID: QTWAUT0007
:END:
<pb:NFKB_QTW_p0042-07b>

元帥之任。實屬於師貞。左軍之選。諒資於邦傑。自非道申¶ 
啟沃。學富韜鈐。則何以翊分閫而專征。膺鑿門而受律。求¶ 
諸將相。允得其人。司空兼侍中鄭國公光弼。器識宏遠。志¶ 
懷沈毅。蘊孫吳之略。有文武之材。往屬艱難。備彰忠勇。協¶ 
風雲而經始。保宗社於阽危。由是出備長城。入扶大廈。茂¶ 
功懸於日月。嘉績被於巖廊。屬殘寇猶虞。總戎有命。用擇¶ 
唯賢之佐。式宏建親之典。必能緝寧邦國。協賛天人。誓於¶ 
丹浦之師。剿彼綠林之盜。載明朝獎。爰藉舊勳。宜副出車¶ 
之命。仍踐分麾之寵。為天下兵馬元帥趙王係之副。知節¶ 
<pb:NFKB_QTW_p0042-08a>
度行營事。¶ 

** 貶第五琦忠州長史制¶ 
:PROPERTIES:
:TITID: QTWTIT01617
:PERSID: QTWAUT0007
:END:

台庭之位。陶甄是屬。在和羹而或爽。當折足而貽憂。由是¶ 
舜舉二臣。叶心者俾乂。漢閎三相。無能者同免。苟虧公議。¶ 
抑有彞章。正議大夫行尚書戶部侍郎同中書門下平章¶ 
事權知門下省事上柱國扶風縣男賜紫金魚袋第五琦。¶ 
夙表材幹。累昇要近。久專司於國賦。常有利於公家。往自¶ 
艱難。備經任使。以獎其勤効。拔在鈞衡。比事以來。跡每涉¶ 
私。政非近體。率情變法。且違行古之方。封己怙權。稍闕在¶ 
<pb:NFKB_QTW_p0042-08b>
公之義。薄國靡費。聚歛尤繁。既罔上而取容。亦害下而恣¶ 
怨。凡所進拔。悉收瑕釁。又與賀蘭進明並居權要。潛結往¶ 
來。嘗夜會於私第。歸必淹於永漏。殊乖憲典。足表異端。頗¶ 
招黨比之嫌。甚失弼諧之望。稽諸故事。合議刑章。但以任在¶ 
股肱。理無按問。遂抑情於含匿。斯以禮而始終。豈可更¶ 
踐台階。尚塵樞禁。宜申遠謫之命。俾肅懲違之典。可忠州¶ 
長史員外置同正員。外官勳封如故。¶ 

** 授李光弼太尉中書令制¶ 
:PROPERTIES:
:TITID: QTWTIT01618
:PERSID: QTWAUT0007
:END:

上公之位。寵極人臣。中書之本。政先綸綍。是知應乾成象。¶ 

<pb:NFKB_QTW_p0042-09a>

用分台鼎之司。為國作楨。必藉勳賢之業。所以漢庭多難。¶ 
絳侯居太尉之尊。晉室未安。溫嶠掌中書之務。至若任兼¶ 
公相。道濟生靈。必俟非常之才。用膺莫大之寄。司空兼侍¶ 
中幽州大都督府長史河北節度支度營田經略等使副¶ 
元帥知諸道節度行營上柱國鄭國公光弼。器格沈正。襟¶ 
靈邃遠。感風雲之密契。蘊縱橫之大才。成經綸之功。足以¶ 
靜亂。懷忠孝之道。故能匡國。自狂胡構禍。寰宇未清。義勇¶ 
竭於忠心。勳庸著於王室。頃者豺狼餘孽。尚稽天討。蚊蚋¶ 
相依。仍侵河外。是用仗其深略。為我長城。有穰苴之法令。¶ 
<pb:NFKB_QTW_p0042-09b>
亞夫之威略。遂能挫羣兇之銳。全百勝之師。為廟堂之寶¶ 
臣。成軍國之重任。雖吉甫作憲。道可經邦。而孫武行兵。謀¶ 
能制敵。克壯大業。無愧前賢。且官惟其人。固難虛授。業以¶ 
存善。抑聞舊章。況經綸之時。義參於締搆。艱難之際。功茂¶ 
於始終。不有殊獎。寧彰厥德。是以載疇嘉績。俾允具瞻。宜¶ 
進上台之秩。仍兼右弼之寵。可太尉兼中書令。¶ 

** 流第五琦夷州制¶ 
:PROPERTIES:
:TITID: QTWTIT01619
:PERSID: QTWAUT0007
:END:

君之使臣。期叶心以輔政。臣之事主。當盡忠以明職。苟或¶ 
冒官罔上。黷利崇姦。靡懲折鼎之凶。載履覆車之轍。自貽¶ 
<pb:NFKB_QTW_p0042-10a>
厚責。難捨刑章。正議大夫行忠州長史員外置同正員上¶ 
柱國扶風縣男第五琦。素以幹能。早膺任使。自艱難之際。¶ 
帑藏是司。久彰歲月之勞。頗申強濟之用。所以收其課績。¶ 
擢在台階。而行闕由衷。任惟過量。務容身之計。虧許國之¶ 
誠。變法多紊於常經。率情每違於直道。交惟黨比。用匪忠¶ 
良。頗乖秉鈞之體。諒乏致君之志。頃者遂從貶削。爰示典¶ 
章。是以輿議日聞。僭違益露。引承福於肘腋。殖貨於中。處¶ 
宋晦於膏腴。竊貲於外。懷金暗室。曾不慚於四知。納賄私¶ 
家。動有踰於萬計。比令按問。咸伏其辜。且國賦邦徭。軍儲¶ 
<pb:NFKB_QTW_p0042-10b>
歲備。朕以戎車屢駕。甿俗未康。常有戒勅。令其節省。豈謂¶ 
陰圖聚斂。擅出科條。上延謗於公家。下益疲於人業。徇私¶ 
封己。歸怨稱君。忝曰人臣。胡寧忍此。況又深尤隱慝。累干¶ 
刑書。朕亦含垢匿瑕。為之掩惡。議以明刑。合從秋令。顧君¶ 
臣之義大。庶終始而禮全。夫除惡務本。國家之彞訓。申恩¶ 
念舊。王者之深仁。屬陽和在辰。品物咸遂。由是抑從寬典。¶ 
特屈嚴誅。宜寬殊死之命。俾就投荒之謫。可除名長流夷¶ 
州。馳驛發遣。仍差綱領送至彼所。勿許東西。於戲。朕臨御¶ 
以來。每更輔弼。皆宥以過失。存其祿位。今者琦之所犯。負¶ 
<pb:NFKB_QTW_p0042-11a>
國誠深。義不可以苟容。法不可以頻貸。申茲憲令。用警庶¶ 
僚。凡百卿士。宜知朕意。¶ 

** 授彭王僅等節度大使制¶ 
:PROPERTIES:
:TITID: QTWTIT01620
:PERSID: QTWAUT0007
:END:

古之哲王。宅中御㝢。莫不內封子弟。外建藩維。故周稱百¶ 
代。抑聞麟趾之美。漢命六王。亦樹犬牙之制。歷考前載。率¶ 
由舊章。朕以薄德。纉承鴻緒。屬豺狼未殄。金革猶虞。賴文¶ 
武藎臣。協心同德。庶克清於元祲。期永保於皇圖。且授鉞¶ 
分符。義巳先於用武。維城作翰。道方宏於建親。咨爾分閫¶ 
之崇。成余磐石之固。彭王僅等。銀潢育慶。璿萼分輝。忠孝¶ 
<pb:NFKB_QTW_p0042-11b>
稟於天成。文武稱其備用。今三秦之地。萬國來庭。誠宜列¶ 
皇子以建封。崇懿藩而制勝。資其固本。委以臨戎。彭王僅¶ 
可充河西節度大使。[:#AS-8862:⿱亠兊]王僩可充北庭節度大使。涇王侹¶ 
可充隴右節度大使。邵王偲可改封蜀王。充邠寧鄜節度¶ 
大使。祀王倕可充陝西節度大使。興王佋可充隴右鳳翔¶ 
節度大使。必能輯和戎律。慎守封疆。外協樽俎之謀。中為¶ 
社稷之衞。是以分麾命社。革故取新。用叶天地之符。俾膺¶ 
家國之任。共蕃王室。可不慎歟。¶ 

** 授苗晉卿侍中制¶ 
:PROPERTIES:
:TITID: QTWTIT01621
:PERSID: QTWAUT0007
:END:

<pb:NFKB_QTW_p0042-12a>

宰輔之重。陶鎔所寄。用諧時望。必藉素名。是以殷登左相。¶ 
伊尹成乎一德。漢命舊臣。孔光由其再起。蓋以上扶皇極。¶ 
下庇蒼甿。永懷寅亮之美。實屬股肱之任。特進守太子太¶ 
傅上柱國韓國公苗晉卿。衣冠宿望。廊廟公才。體文雅之¶ 
宏量。負經通之遠識。累踐臺閣。久彰名器。自艱難之際。協¶ 
賛有勞。早契風雲之期。備陳康濟之術。頃以疲疴。固辭樞¶ 
務。重違誠懇之志。爰假優崇之秩。雖訏謨暫閒。而夢寐無¶ 
忘。今戎事猶虞。蒸人未乂。漢將且聞於辭第。留侯豈遂於¶ 
停飧。成余社稷之本。懿爾勳庸之望。固可勉紆新紱。載珥¶ 
<pb:NFKB_QTW_p0042-12b>
舊貂。宜罷輜車之禮。俾廣黃閣之政。可行侍中。¶ 

** 授蕭華中書侍郎同平章事制¶ 
:PROPERTIES:
:TITID: QTWTIT01622
:PERSID: QTWAUT0007
:END:

弼予之選。審象是求。天步未平。廟謨尤切。必資明表。佇以¶ 
佐時。畫一之才。取則不遠。正議大夫前河中尹兼御史中¶ 
丞充本府晉絳等州節度觀察等使上柱國嗣徐國公賜¶ 
紫金魚袋蕭華。公輔成名。承家繼業。詞標麗則。德蘊謨明。¶ 
道開雲物之先。節貫嚴凝之序。早登臺閣。多識舊章。再履¶ 
宮坊。尤知至行。致君望美。閱相求能。且推伊陟之賢。更啟¶ 
漢臣之閣。還依日月。佐理陰陽。俾參政於紫宸。用建中於¶ 
<pb:NFKB_QTW_p0042-13a>
皇極。可中書侍郎同中書門下平章事集賢殿崇文館大¶ 
學士監修國史。散官勳封如故。¶ 

** 　授裴遵慶黃門侍郎同平章事制¶ 
:PROPERTIES:
:TITID: QTWTIT01623
:PERSID: QTWAUT0007
:END:

致君惟善。輔德在和。必俟三台之明。用增九鼎之重。彞倫¶ 
所屬。元氣是調。乃眷公才。作予良弼。銀青光祿大夫行尚¶ 
書吏部侍郎上柱國河東縣侯裴遵慶。體凝精粹。理暢黃¶ 
中。學奧全經。詞深大雅。行歸於。節固其貞。公輔之望攸¶ 
先。古人之風非遠。累階朝序。久踐天臺。凡所彌綸。多為故¶ 
事。咸有斯在。王猷是經。庶宏翼善之功。克濟艱難之運。登¶ 
<pb:NFKB_QTW_p0042-13b>
庸瑣闥。參政兩闈。宜輟山公之啟。以光說命之求。可行黃¶ 
門侍郎同中書門下平章事。散官勳封如故。¶ 

** 授李鼎隴右節度使制¶ 
:PROPERTIES:
:TITID: QTWTIT01624
:PERSID: QTWAUT0007
:END:

勇而有謀。是資兼領。有則益便。實仗宏才。開府儀同三司¶ 
行鳳翔尹兼御史大夫充本府及秦隴興鳳成等州節度¶ 
觀察使保定郡開國公李鼎。成用通明。智略深遠。攻守之¶ 
志。不憚勤勞。報效之誠。無忘夙夜。頃以岐陽近甸。王業大¶ 
都。爰藉政能。委之鎮緝。下車未幾。克樹奇功。寇盜厎寧。聲¶ 
謠載洽。眷茲隴外。戎馬要衝。時屬艱虞。尤資式遏。制勝千¶ 
<pb:NFKB_QTW_p0042-14a>
里。諒在伊人。必當振我師徒。展茲籌畫。兼弱攻昧。在此。行¶ 
焉。可持節都督鄯州諸軍事鄯州刺史隴右節度營田等¶ 
使。餘並如故。¶ 

** 授李若幽朔方節度使制¶ 
:PROPERTIES:
:TITID: QTWTIT01625
:PERSID: QTWAUT0007
:END:

保大定功。事資於宏量。坐籌決勝。政總於中軍。令在必行。¶ 
寇不可玩。欲清小醜。須委大臣。中大夫守殿中監賜紫金¶ 
魚袋李若幽。宗室英髦。士林楨幹。出忠入孝。抱質懷文。包¶ 
果斷之深謀。蘊韜鈐之祕略。累登清貫。克振休聲。名正西¶ 
京。姦豪屏息。紀綱三蜀。卭僰乂安。黎庶賴其強明。搢紳推¶ 
<pb:NFKB_QTW_p0042-14b>
其利用。今河洛之境。未殄餘氛。晉魏之郊。比仍多壘。山河¶ 
襟帶。關輔要衝。東盡大行。南隣魏汭。擁旄亘野。精騎成羣。¶ 
必俟元戎。以清妖孽。靜言其選。允謂當仁。地官高步於六¶ 
卿。亞相作程於百辟。綜斯劇務。朝選攸歸。宜兼領護之權。¶ 
以副師貞之吉。可戶部尚書兼御史大夫持節充朔方鎮¶ 
西北庭興平陳鄭等州行營兵馬及河東節度都統處置¶ 
使。鎮於絳。仍賜名國貞。¶ 

** 加令狐彰銀青光祿大夫鴻臚卿制¶ 
:PROPERTIES:
:TITID: QTWTIT01626
:PERSID: QTWAUT0007
:END:

使持節滑州諸軍事守滑州刺史攝御史大夫充滑亳相¶ 
<pb:NFKB_QTW_p0042-15a>
魏德貝六州節度使令狐彰。義勇無倫。忠貞有素。艱危效¶ 
用。終始不渝。頃陷賊庭。忠誠屢達。來持漢節。壯志彌高。拔¶ 
城變六月之師。破敵振三軍之氣。疇庸議賞。須越等夷。今¶ 
淇澳未寧。河朔猶梗。廓清醜類。實屬元戎。宜列職於中司。¶ 
俾承榮於茂秩。登壇授律。藉爾良謀。獻凱論功。佇聞嘉績。¶ 
可銀青光祿大夫鴻臚卿使持節滑州諸軍事兼滑州刺¶ 
史御史大夫充滑亳相魏博貝六州節度使。¶ 

** 令諫官言事制¶ 
:PROPERTIES:
:TITID: QTWTIT01627
:PERSID: QTWAUT0007
:END:

所設諫曹。欲聞諷議。允副從繩之望。須成削藳之書。其諫¶ 
<pb:NFKB_QTW_p0042-15b>
官令每月一上封事。指陳時政得失。若不舉職事。當別有¶ 
處分。¶ 

** 授元載平章事制¶ 
:PROPERTIES:
:TITID: QTWTIT01628
:PERSID: QTWAUT0007
:END:

天位惟艱。廟謨是切。委在公輔。正於四方。佇鼎實之能調。¶ 
補衮章之有闕。眷求勵翼。式允僉諧。朝議大夫行尚書戶¶ 
部侍郎兼御史中丞上柱國許昌縣子賜紫金魚袋充度¶ 
支等使元載。清明在躬。貞固幹事。信必可復。文而不華。準¶ 
繩朝端。金玉王度。不有其善。遹觀厥成。固是生靈之傑。咸¶ 
推宰輔之器。執茲大政。敘以彞倫。建中於人。莫匪相爾。丹¶ 
<pb:NFKB_QTW_p0042-16a>
青神化。參議兩闈。宜書一德之篇。俾協賡歌之美。可中書¶ 
門下平章事兼集賢殿崇文館大學士修國史。餘如故。¶ 

** 誅張謙奴附子詔¶ 
:PROPERTIES:
:TITID: QTWTIT01629
:PERSID: QTWAUT0007
:END:

周以五聲聽訟。漢以三章約法。自下訟上。敗俗亂常。矯誣¶ 
之詞。妄稱不軌。忿意之嫉。圖有誅夷。朕處分中書門下。再¶ 
令按問。備茲閱實。其妄告張謙奴附子。宜付鳳翔郡。集衆¶ 
決殺。¶ 

** 還京減省供頓詔¶ 
:PROPERTIES:
:TITID: QTWTIT01630
:PERSID: QTWAUT0007
:END:

聖人有作。弧矢爰興。歷代以來。征伐靡廢。自逆胡巳死。餘¶ 
<pb:NFKB_QTW_p0042-16b>
孽猶存。所在蕃人。多以利合。亦有因事。便被脅從。朕誓雪¶ 
國恥。餘無所問。中夜痛憤。志安蒼生。其假息偷生。披城自¶ 
守。池魚幕鷰。何以喻茲。廣平王及諸將。分隊夾攻。迎軍破¶ 
敗。橫屍遍野。積甲如山。二十里內。可知多少。其中逼迫。同¶ 
被殺傷。言念於茲。良深憫悼。今兵馬乘勝。便取東京。平盧¶ 
節度使兼領奚契丹五萬。又收河北。天下之事。計日可平。¶ 
緣京城初收。要在安百姓。又灑掃宮闕。奉迎上皇。以今月¶ 
十九日還京。應緣供頓。務須減省。豈忘艱弊。當別優賞。宣¶ 
示百姓。令知朕意。¶ 

<pb:NFKB_QTW_p0042-17a>

** 昇龍州為都督府詔¶ 
:PROPERTIES:
:TITID: QTWTIT01631
:PERSID: QTWAUT0007
:END:

江油舊壤。境帶靈山。自狩巴梁。屢昭感應。眷茲郡邑。合有¶ 
增崇。可昇龍州為都督府。賜號應靈郡。¶ 

** 答宰臣等請編皇帝奉迎上皇史冊詔¶ 
:PROPERTIES:
:TITID: QTWTIT01632
:PERSID: QTWAUT0007
:END:

荷社稷之靈。賴上皇之感。翦除寇盜。克復京都。浹辰之閒。¶ 
大勳允集。掃清宮闕。奉迎鑾輿。昨自望賢宮得申拜慶。重¶ 
歡侍省。深戴君父之恩。承順尊嚴。固宜臣子之禮。卿等訏¶ 
謨致理。翼賛成功。方告史臣。有慙薄德。¶ 

** 答李輔國請編皇帝奉迎上皇史冊詔¶ 
:PROPERTIES:
:TITID: QTWTIT01633
:PERSID: QTWAUT0007
:END:
<pb:NFKB_QTW_p0042-17b>

朕恭承明命。親總兵戎。掃欃槍之妖。拯生靈之患。宗社所¶ 
祐。何往不克。雖兆自於艱難。而終盛於丕業。昨日星動順。¶ 
鸞輿迴京。仰戴君父之恩。重歡侍省之慶。拜迎之日。得展¶ 
孝誠。特荷恩慈。多慚薄德。遂得祥風引斾。瑞雪灑途。宮闕¶ 
生光。感應昭著。卿為朕心膂。夙夜忠勤。所請宣付史館宜¶ 
依。¶ 

** 答裴冕等請上尊號詔¶ 
:PROPERTIES:
:TITID: QTWTIT01634
:PERSID: QTWAUT0007
:END:

朕以眇躬。敬承明兩。比遭狂寇擾亂。宗社不寧。稟上皇至¶ 
聖之謀。當仗鉞秉旄之任。六師一振。殘孽無遺。上皇厭彼¶ 
<pb:NFKB_QTW_p0042-18a>
代紛。棄茲人事。萬邦之重。俾付朕躬。傳授寶符。乃加徽號。¶ 
朕再三固讓。實懷黽勉。恭膺典冊。感慶良深。覽卿等來章。¶ 
倍加祗懼。依卿等所請。¶ 

** 封魯炅岐國公詔¶ 
:PROPERTIES:
:TITID: QTWTIT01635
:PERSID: QTWAUT0007
:END:

特進太僕卿南陽郡公兼御史大夫權知襄陽節度事上¶ 
柱國金鄉縣公魯炅。蘊是韜略。副茲節制。竭節保邦。悉心¶ 
陷敵。表之旗幟。分以土田。可開府儀同三司兼御史大夫。¶ 
封岐國公。食實封二百戶。兼京兆尹。¶ 

** 誅受賊偽官達奚珣等詔¶ 
:PROPERTIES:
:TITID: QTWTIT01636
:PERSID: QTWAUT0007
:END:
<pb:NFKB_QTW_p0042-18b>

人臣之節。有死無二。為國之體。將而必誅。況乎委質賊庭。¶ 
宴安逆命。耽受寵祿。淹延歲時。不顧恩義。助其效用。此則¶ 
可宥。法將何施。達奚珣等。或受任台輔。位極人臣。或累葉¶ 
寵榮。姻聯戚里。歷踐臺閣。職通中外。夫以犬馬微賤之畜。¶ 
猶知戀主。龜蛇蠢動之類。皆能報恩。豈曰人臣。曾無感激。¶ 
有靦面目。事於寇讎。亂臣賊子。何以過也。自逆賊作難。傾¶ 
覆邦家。凡在黎元。皆含憤怒。殺身殉國者。不可勝數。此等¶ 
黔首。獨背國恩。豈可列在崇班。荷茲祿位。不思君親之分。¶ 
唯與凶逆同心。受任於梟獍之閒。諮謀於豺虺之輩。靜言¶ 
<pb:NFKB_QTW_p0042-19a>
思此。情何可矜。朕志在含宏。法務寬貸。然凶惡之類。自招¶ 
其咎。人神所棄。天地不容。原其本心。皆合殊死。就中情狀。¶ 
仍有處分。達奚珣等一十八人並宜處斬。陳希烈等七人¶ 
並賜自盡。前大理卿張均特宜免死。長流合浦郡。¶ 

** 放宮人詔¶ 
:PROPERTIES:
:TITID: QTWTIT01637
:PERSID: QTWAUT0007
:END:

國有五典。幽閉為重。刑有六宮。明章內理。所以教之陰禮。¶ 
詔之御服。至於衡紞紘綖之美。織絍纖纊之事。任適於用。¶ 
則有司存焉。頃年巳來。仍遭寇盜。違其情性。則謫見天象。¶ 
恣其供億。則糜費國儲。非以達冤煩振繫滯之義也。宜放¶ 
<pb:NFKB_QTW_p0042-19b>
內人三千人。各任其嫁。其年老及疾患。如無近親收養。散¶ 
配諸寺安置。待有去處。一任東西。仍各與一房資財。以充¶ 
糧用。並委府縣官勾當。勿使侵淩。以成朕無為之化也。¶ 

** 安輯京城百姓詔¶ 
:PROPERTIES:
:TITID: QTWTIT01638
:PERSID: QTWAUT0007
:END:

京城之人。久陷凶醜。亦既厎定。莫非王臣。比屋可封唐之¶ 
人。闔境皆戴商之舊。復以宗廟之器。府庫之資。散在閭閻。¶ 
紊於綱紀。主守者缺以供事。竊取者冒其常刑。所以遣其¶ 
撿括。必使詳實。如聞小臣失所。遂使流言。寇攘資財。驚擾¶ 
士庶。官吏不修其法。豪強橫有縱暴。或得一官物。則破人¶ 
<pb:NFKB_QTW_p0042-20a>
家產。或捕一奸吏。則傍累親隣。仍有不逞之徒。因此恐嚇。¶ 
大為侵暴。百姓冤苦。永言哀念。良深歎息。委京兆尹兼御¶ 
史大夫李峴勾當。諸使撿括。一切並停。妄有欺奪。宜即推¶ 
捕奏聞。仍牓坊市。務令安輯。副朕意焉。¶ 

** 追贈顏杲卿太子太保詔¶ 
:PROPERTIES:
:TITID: QTWTIT01639
:PERSID: QTWAUT0007
:END:

故衞尉卿兼御史中丞恒州刺史顏杲卿。任彼專城。志梟¶ 
狂虜。艱難之際。忠義在心。憤羣凶而慷慨。臨大節而奮發。¶ 
遂擒元惡。成此茂勳。屬胡虜憑陵。流毒方熾。孤城力屈。見¶ 
陷寇讎。身歿名存。實彰忠烈。夫仁者有勇。騐之於臨難。臣¶ 
<pb:NFKB_QTW_p0042-20b>
之報國。義存於捐軀。嘉其死節之誠。未備飾終之禮。可贈¶ 
太子太保。¶ 

** 放免被賊逼授偽官詔¶ 
:PROPERTIES:
:TITID: QTWTIT01640
:PERSID: QTWAUT0007
:END:

朕聞古先哲王。慎罰以卹人命。脅從罔理。罪疑從輕。成湯¶ 
有解綱之仁。光武有焚書之令。蓋惠彼至理。受其刑章。是¶ 
以法不濫加。刑所以措也。閒者時遭寇逆。患在干戈。衣冠¶ 
之流。逼迫者衆。事不獲已。情稍輕焉。頃者委在三司。窮其¶ 
五聽。議重者累申刑典。稍輕者猶被勾留。況時久淹延。人¶ 
皆窘乏。衣食且猶不給。家屬又悉乖離。艱難之憂。無甚於¶ 
<pb:NFKB_QTW_p0042-21a>
比。豈朕泣辜宥罪。作人父母之意耶。況恩澤頻加。科條遞¶ 
減。原其事狀。稍近平人。豈可尚議遷貶。窮其反側。萬方有¶ 
責。罪實在予。一物失所。憂將誰屬。永言憫念。用惻於懷。而¶ 
兩京官應被賊逼授偽官。三司所推問未了者。一切放免。¶ 
其賊中守本官。至冬方選。曾受驅馳。既寬刑典。免其貶降。¶ 
並至來冬放選。合得官時。仍委所司。量事輕重注擬。其巳¶ 
貶官者。續有處分。¶ 

** 貶房琯劉秩嚴武詔¶ 
:PROPERTIES:
:TITID: QTWTIT01641
:PERSID: QTWAUT0007
:END:

崇黨近名。實為害政之本。黜華去薄。方啟至公之路。房琯¶ 
<pb:NFKB_QTW_p0042-21b>
素表文學。夙推名器。由是累階清貴。致位台衡。而率性自¶ 
任。怙氣恃權。虛浮傲者。進為同人。溫讓謹令者。捐於異¶ 
路。所以輔佐之際。謀猷匪宏。頃者時屬艱難。擢居將相。朕¶ 
永懷仄席。冀有成功。而喪我師徒。既虧制勝之任。升其親¶ 
友。悉彰浮誕之迹。曾未逾時。遽從敗績。自合首明軍令。以¶ 
謝師旅。猶尚矜其萬死。擢以三孤。或云緣其切直。遂見斥¶ 
退。朕示以堂案。令觀所以。咸知乖舛。曠於政事。誠宜效茲¶ 
忠懇。以奉國家。而乃多稱疾疹。莫申朝謁。郤犨為政。曾不¶ 
疾其迂迴。亞夫事君。翻有懷於鬱怏。又與前國子祭酒劉¶ 
<pb:NFKB_QTW_p0042-22a>
秩前京兆少尹嚴武等。潛為交結。輕肆言談。有朋黨不公¶ 
之言。違臣子奉上之體。何以儀刑王國。訓導儲闈。但以嘗¶ 
踐台司。未忍致之於理。況秩武遽更相尚。同務虛求。不議¶ 
典章。何成沮勸。宜從貶秩。俾守外藩。琯可邠州刺史。秩可¶ 
閬州刺史。武可巴州刺史。散官封如故。並即馳驛赴任。庶¶ 
各增修。朕自臨御寰區。薦延多士。常思聿求賢哲。共致雍¶ 
熙。深嫉比周之徒。虛偽成俗。今茲所譴。實屬其辜。猶以琯¶ 
等妄自標持。假延浮稱。雖周行且悉。恐流俗多疑。所以事¶ 
必縷言。蓋欲人知不濫。凡百卿士。宜悉朕懷。¶ 
<pb:NFKB_QTW_p0042-22b>

** 答郭子儀上天子信寶詔¶ 
:PROPERTIES:
:TITID: QTWTIT01642
:PERSID: QTWAUT0007
:END:

我國家卜代悠久。歷數無疆。明神降休。靈貺斯格。昌符兆¶ 
發。寶印呈祥。皇帝之徽號既彰。天子之鴻名又信。斯實累¶ 
聖致感。上元垂裕。豈朕薄德。所敢當仁。卿國之大臣。獲斯¶ 
嘉瑞。光我盛禮。何慶如之。¶ 

** 鑄一當十錢詔¶ 
:PROPERTIES:
:TITID: QTWTIT01643
:PERSID: QTWAUT0007
:END:

錢貨之興。其來久矣。代有沿革。時為重輕。周興九府。實啟¶ 
流泉之利。漢造五銖。亦宏改鑄之法。必令小大兼適。母子¶ 
相權。事有益於公私。理宜循於通變。但以干戈未息。帑藏¶ 
<pb:NFKB_QTW_p0042-23a>
猶虛。卜式獻助軍之誠。宏羊興富國之算。靜言立法。諒在¶ 
便人。御史中丞第五琦奏請改錢。以一當十。別為新鑄。不¶ 
廢舊錢。冀實三官之資。用收十倍之利。所謂於人不擾。從¶ 
古有經。宜聽於諸監別鑄一當十錢。文曰乾元重寶。其開¶ 
元通寶者依舊行用。所請採鑄捉搦處置。即條件聞奏。¶ 

** 贈賀知章禮部尚書詔¶ 
:PROPERTIES:
:TITID: QTWTIT01644
:PERSID: QTWAUT0007
:END:

故越州千秋觀道士賀知章。器識夷淡。襟懷和雅。神清志¶ 
逸。學富才雄。挺會稽之美箭。蘊崑岡之良玉。故飛名仙省。¶ 
侍講龍樓。常靜默以養閑。因談諧而諷諫。以暮齒辭祿。再¶ 
<pb:NFKB_QTW_p0042-23b>
見款誠。願追二老之蹤。克遂四明之客。允叶初志。脫落朝¶ 
衣。駕青牛而不還。狎白衣而長往。丹壑非昔。人琴兩亡。惟¶ 
舊之懷。有深追悼。宜加縟禮。式展哀榮。可贈禮部尚書。¶ 

** 禁耤田雕飾農器詔¶ 
:PROPERTIES:
:TITID: QTWTIT01645
:PERSID: QTWAUT0007
:END:

古之聖王。臨御天下。莫不務農敦本。寶儉為先。蓋用勤身¶ 
率下也。屬東耕啟。爰事耤田。將欲勸彼蒸人。所以執茲¶ 
耒耜。如聞有司所造農器。妄加雕飾。殊匪典章。況紺轅縹¶ 
軛。固前王有制。崇奢尚靡。諒為國所疵。靜言思之。良用歎¶ 
息。豈朕法堯舜重茅茨之意邪。其所造雕飾者宜停。仍令¶ 
<pb:NFKB_QTW_p0042-24a>
有司依農用常式。即別改造。庶萬方黎獻。知朕意焉。¶ 

** 命郭子儀充東京畿等道元帥詔¶ 
:PROPERTIES:
:TITID: QTWTIT01646
:PERSID: QTWAUT0007
:END:

時屬艱難。用勤師旅。元帥之任。必藉廟謀。苟非人傑。孰允¶ 
斯寄。司徒兼中書令朔方節度副大使子儀。風雲有感。星¶ 
象降生。秉文武之姿。懷經濟之器。自凶狂搆禍。區宇未寧。¶ 
蘊忠貞以立身。資義勇而成務。加其識度宏遠。謀略沖深。¶ 
張飛乃萬人之敵。郤縠是三軍之帥。故能掃清強寇。收復¶ 
二京。建茲大勳。成我王業。雖少康嗣位。夏靡賛其功。光武¶ 
中興。鄧禹集其事。以今觀古。未足多之。但以氛祲未清。軍¶ 
<pb:NFKB_QTW_p0042-24b>
戎是急。爰求碩德。仗以師貞。宜承重委。克濟多難。可充東¶ 
京畿及山南東道并河南諸道元帥。仍權知東京留守。¶ 

** 推恩祈澤詔¶ 
:PROPERTIES:
:TITID: QTWTIT01647
:PERSID: QTWAUT0007
:END:

古之哲王。臨御區夏。莫不好生慎罰。以理人命。故易稱緩¶ 
死。書貴恤刑。所以樂時布和。奉天育物者也。朕恭守丕緒。¶ 
祗膺皇極。順時調氣。庶欽若於元樞。旰食宵衣。每憂勤於¶ 
黃屋。頃自獻春之後。膏液稍愆。言念人時。或稽政本。雖離¶ 
畢之應。未獲滂沱。而滋萌之漸。亦頻霑沐。是用申茲渥澤。¶ 
助彼發生。宜崇寬大之典。俾達陽和之氣。其天下應合死¶ 
<pb:NFKB_QTW_p0042-25a>
罪。特降從流。流巳下罪放免。其事緣反逆造偽頭首情狀¶ 
難容者。所司詳議聞奏。其流移左降該恩合量移者。宜令¶ 
所司即類例處分。朕為人父母。義當亭育。時有或愆於令。¶ 
物有不遂其生。敢懷自逸之志。實受在予之責。但以凶徒¶ 
尚阻。戎旅多虞。致使黎庶不堪。徭役未息。雖國家之事。休¶ 
戚當同。而君父之誠。寧忘愧惻。況春農在。田事方興。百¶ 
姓之閒。固須優恤。天下州縣應欠租庸課稅傳馬粟貸糧¶ 
種子糴糶變稅。及營田少作諸色勾徵納未足者。一切放¶ 
免。其正義等倉及諸色攤徵。亦宜準此。其至德二載十二¶ 
<pb:NFKB_QTW_p0042-25b>
月三十日巳前。和糴和市并負欠官物。及諸色官錢欠利¶ 
常平義倉欠負五色。一切放免。州縣百姓。頃屬軍興。戶口¶ 
之閒。不無流散。宜令州縣長官審加勘責。且立簿書。據見¶ 
在戶徵課稅。其逃亡者。別立文案。設法招輯。終年類例。以¶ 
為襃貶。如勘責虛望。所繇官長並節級科貶。其所繇典正¶ 
等。先決六十。仍罰効力。其百姓先逃散即能還者。並每季¶ 
申省。給復三年。其逃戶有田宅邸店堪充課稅者。宜令所¶ 
繇即為租賃。不得因茲妄有欺隱。主到即郤令分付。比者¶ 
不急之務。尋己詔停。如聞所司未全減省。載求人瘼。實切¶ 
<pb:NFKB_QTW_p0042-26a>
朕懷。固當革弊息人。勵精為理。自今巳後。內外不得別有¶ 
徵求。妄為進奉。諸色人力役造作。非軍國灼然要急及諸¶ 
色率稅。亦一切並停。太常寺音聲。除禮用雅樂外。並教坊¶ 
音聲人等。並仰所司䟽理。使敦生業。非祠祭大祀及宴蕃¶ 
客。更不得輒有追呼。其內將作少監及諸供司丁匠等。各¶ 
仰長官逐要量留。餘者並委御史臺專加糾察。如有違犯。¶ 
具錄奏彈。宣示中外。令知朕意。¶ 

** 節減常膳服御詔¶ 
:PROPERTIES:
:TITID: QTWTIT01648
:PERSID: QTWAUT0007
:END:

朕聞古者皇王。乘時致理。莫不上稽天象。下順人心。所以¶ 
<pb:NFKB_QTW_p0042-26b>
革弊移風。推誠布化也。朕自纂膺鴻業。再復寰區。何嘗不¶ 
勤己勵精。兢兢業業。一物失所。爰軫納隍之憂。四方未寧。¶ 
深懷馭朽之懼。頃雖沿革之令。隨事每下。而弛張之要。未¶ 
得其宜。遂使人瘼尚繁。寇虞猶梗。有乖政本。諒在朕躬。用¶ 
懷酌損之儀。庶叶維新之典。自今巳後。常膳及服御等物。¶ 
悉從節減。周身之外。一切並停。武德中尚作等坊。除造賞¶ 
物賜蕃客將士器物。及軍戎祠祭所要。餘並停。¶ 

** 刪除律令詔¶ 
:PROPERTIES:
:TITID: QTWTIT01649
:PERSID: QTWAUT0007
:END:

刑獄之典。以理人命。死無再生之路。法有哀矜之門。是以¶ 
<pb:NFKB_QTW_p0042-27a>
訟必有孚。刑期不用。周窮五聽。天下所以無寃。漢約三章。¶ 
萬人以之胥悅。言念欽恤。用諧不變。自今巳後。諸色律令。¶ 
殺人反逆姦盜及造偽十惡外。自餘煩宂。一切刪除。仍委¶ 
中書門下與刑部大理法官共詳定。具件奏聞。¶ 

** 申明賞罰詔¶ 
:PROPERTIES:
:TITID: QTWTIT01650
:PERSID: QTWAUT0007
:END:

百姓之閒。務在優恤。前詔巳有處置訖。其或事妨於政。法¶ 
害於人。尚有因循。理資改革。前後詔命。非不丁寧。至於頒¶ 
行。多有掩蔽。蓋緣賞罰未著。所以恩信或稽。自今巳後。如¶ 
有奸吏弄法。割剝黎元。因公徇私。害物傷政。委御史臺訪¶ 
<pb:NFKB_QTW_p0042-27b>
察。具狀彈奏。當議刑章。比緣軍國務殷。或宣口勅處分。諸¶ 
色取索及決配囚徒。雖務從權。實為亂政。自今巳後。一切¶ 
並停。如非正宣。並不得行用。中外諸務。各歸有司。英武軍¶ 
虞及六軍諸使諸司等。比來或因論竟。即行追攝。既紊¶ 
綱紀。復擾甿黎。自今巳後。一切須經臺府。如所繇處斷不¶ 
平。即任具狀奏聞。京城諸色所繇。先緣與逆賊追捕。比今¶ 
招捉。矜其迫脅。一切並放。其受賊偽官人莊宅不合收納¶ 
者。一切並還。如有巳將借賜。即準估量還價直。仍委所繇¶ 
勘會處分。賞罰二柄。國之大綱。令在必行。人則無濫。自今¶ 
<pb:NFKB_QTW_p0042-28a>
巳後。朝廷及軍府。疇庸議罪。宜各精詳。如舉或因情。事有¶ 
不當。所繇長吏。必寘嚴典。王師所往。為人除害。必使秋毫¶ 
不犯。信義俱明。如聞比者諸軍。有乖於此。或干戈之下。殺¶ 
戮無辜。或營壘所經。恣行暴虐。乃貽怨毒。豈曰安人。自今¶ 
巳後。各委本將。嚴加訓誓。明申賞罰。儻師徒不攪。則凶醜¶ 
自平。如有違犯。悉從軍令。其御史臺所欲彈事。不須更進¶ 
狀。仍服豸冠。所被彈劾。有稱讎嫌者。皆冀遷延。以求苟免。¶ 
但所舉當罪。則讎亦不嫌。如憲官不舉所職。降資出臺。儻¶ 
涉阿容。仍重貶責。今殘妖未殄。國步猶艱。共體至公。以康¶ 
<pb:NFKB_QTW_p0042-28b>
庶政。朕推誠御物。與衆共之。四海之人。皆朕耳目。則何功¶ 
不就。何化不成。思與蒼生。臻夫至道。下詔之後。百司及諸¶ 
州府。事有非便。文有不該。仰各條件奏聞。即當釐革。宣示¶ 
中外。知朕意焉。¶ 

** 求言詔¶ 
:PROPERTIES:
:TITID: QTWTIT01651
:PERSID: QTWAUT0007
:END:

昔公卿面諫。載在冊。令僕陛奏。亦惟舊章。所以下竭其¶ 
忠。上聞其過。君臣同德。豈不盛歟。公卿巳下。有能論時政¶ 
之非。箴朕躬之闕。有益於國。有利於人。宜盡昌言。以救時¶ 
弊。朕必當行。終無諱者。朝廷用一人擢一職。或有不當。亦¶ 
<pb:NFKB_QTW_-472-1->
任奏論。京文武五品巳上正員清資官。各舉賢良方正直¶ 
言極諫一人。任自封進。兩省官十日一上封事。直論得失。¶ 
無假文言。冀成殿最。用存沮勸。¶ 

