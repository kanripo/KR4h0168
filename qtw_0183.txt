#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0182-21a> 
#+PROPERTY: JUAN 0183
欽定全唐文卷一百八十三¶ 

<pb:NFKB_QTW_p0183-01a>
王勃(七)¶ 

** 平臺祕略讚十首¶ 
:PROPERTIES:
:TITID: QTWTIT04708
:PERSID: QTWAUT0239
:END:

** 　孝行第一¶ 
:PROPERTIES:
:TITID: QTWTIT04708
:PERSID: QTWAUT0239
:END:

受訓椒殿。承輝桂閾。資父事君。自家刑國。孝惟忠本。忠隨¶
孝得。履薄臨深。惟王之則。¶ 

** 　貞修第二¶ 
:PROPERTIES:
:TITID: qtw-d1e52334
:PERSID: QTWAUT0239
:END:

列藩好德。清修互起。峻局剛情。中孚素履。道契元極。芳圖¶
青史。為善不同。同歸於美。¶ 

** 　藝文第三¶ 
:PROPERTIES:
:TITID: qtw-d1e52339
:PERSID: QTWAUT0239
:END:
¶
<pb:NFKB_QTW_p0183-01b>

榮分上邸。業盛文場。爭開寶札。競聳雕章。氣淩雲漢。字挾¶
風霜。後之來者。其在君王。¶ 

** 　忠武第四(原闕)¶ 

:PROPERTIES:
:TITID: qtw-d1e52345
:PERSID: QTWAUT0239
:END:

** 　善政第五¶ 
:PROPERTIES:
:TITID: qtw-d1e52345
:PERSID: QTWAUT0239
:END:

榮開社稷。業照旂常。是恢藩化。或固朝章。功成道洽。身沒¶
名揚。唯忠與孝。千載生光。¶ 

** 　尊師第六¶ 
:PROPERTIES:
:TITID: qtw-d1e52354
:PERSID: QTWAUT0239
:END:

奔霆易駭。巨壑難遊。主明臣直。撫類相求。道行言用。性逸¶ 
<pb:NFKB_QTW_p0183-02a>
神休。吁嗟盛軌。從善如流。¶ 

** 　褎客第七¶ 
:PROPERTIES:
:TITID: qtw-d1e52363
:PERSID: QTWAUT0239
:END:

功惟應物。業貴逢時。君王樂道。上客含詞。情起月肆。興入¶
煙逵。文林辯囿。何代無之。¶ 

** 　幼俊第八¶ 
:PROPERTIES:
:TITID: qtw-d1e52368
:PERSID: QTWAUT0239
:END:

列后雲騰。英童霧躍。年妙識遠。理豐詞約。寵照玉旗。文先¶
銅爵。勿疎小善。方恢大略。¶ 

** 　規諷第九¶ 
:PROPERTIES:
:TITID: qtw-d1e52373
:PERSID: QTWAUT0239
:END:

寵榮有極。恭沖是守。軸碎㣥毛。金銷眾口。全忠衞國。順時¶
<pb:NFKB_QTW_p0183-02b>
藏垢。周之宗盟。異姓為後。¶ 

** 　慎終第十¶ 
:PROPERTIES:
:TITID: qtw-d1e52378
:PERSID: QTWAUT0239
:END:

具覽藩猷。遐窺國篆。罕兼百行。多褎一善。履忠存性。慎終¶
思遠。生榮死哀。身沒名顯。¶ 

** 益州夫子廟碑¶ 
:PROPERTIES:
:TITID: QTWTIT04709
:PERSID: QTWAUT0239
:END:

述夫帝車南指。遁七曜於中階。華葢西臨。藏五雲於太甲。¶
雖復星辰蕩越。三元之軌躅可尋。雷雨沸騰。六氣之經綸¶
有序。然則撫銅渾而觀變化。則萬象之動不足多也。握瑤¶
鏡而臨事業。則萬機之湊不足大也。故知功有所服。龜龍¶ 
<pb:NFKB_QTW_p0183-03a>
不能謝鱗介之尊。器有所歸。江漢不能竊朝宗之柄。是以¶
朱陽登而九有照。紫泉清而萬物覩。粵若皇靈草昧。風驪¶
受河洛之圖。帝象權輿。雲鳳錫乾坤之瑞。高辛堯舜氏沒。¶
大夏殷周氏作。達其變遂成天下之文。極其數遂定天下¶
之象。衣冠度律。隨鼎器而重光。玉帛謳歌。反宗禋而大備。¶
洎乎三川失御。九服蒙塵。俎豆喪而王澤竭。鐘鼓衰而頌¶
聲寢。召陵高會。諸侯輕漢水之威。踐土同盟。天子窘河陽¶
之召。三微制度。乘戰道而橫流。千載英華。與王風而掃地。¶
大業不可以終喪。彞倫不可以遂絕。由是山河眹兆。素王¶
<pb:NFKB_QTW_p0183-03b>
開受命之符。天地氤氳。元聖舉乘時之策。興九圍之廢典。¶
振六合之頹綱。有道存焉。斯文備矣。夫子姓孔氏。諱邱。字¶
仲尼。魯國鄒人也。帝天乙之靈苗。宋微子之洪緒。自元禽¶
翦夏。俘寶玉於南巢。白馬朝周。載旌旗於北面。五遷神器。¶
琮璜高列帝之榮。三命雄圖。鍾鼎冠承家之禮。商邱誕睿。¶
下屬於防山。泗水載靈。遙馳於汶上。禮樂由其委輸。人儀¶
所以來蘇。排禍亂而搆乾元。掃荒屯而樹真宰。聖人之大¶
業也。若乃承百王之丕運。總千聖之殊姿。人靈昭有作之¶
期。嶽瀆降非常之表。珠衡玉斗。徵象緯於天經。虎踞龍蹲。¶ 

<pb:NFKB_QTW_p0183-04a>

集風雲於地紀。亦猶三階瞰月。恒星知太紫之宮。八柱衝¶
霄。㣥嶺辨中黃之宅。聖人之至象也。若乃順時而動。用晦¶
而明。紆聖哲於常師。混波流於下問。太陽亭午。收爝火於¶
丹衡。滄浪浮天。控涓涔於翠渚。西周捧袂。仙公留紫氣之¶
書。東海摳衣。郯子敘青雲之秩。接輿非聖。詢去就於狂歌。¶
童子何知。屈炎涼於詭問。聖人之降跡也。若乃參神揆訓。¶
錄道和倪。辱太白於中都。絆乘黃於下邑。湛無為之跡而¶
眾務同幷。馳不言之化而㣥方取則。雖復霓旌羽斾。齊人¶
<pb:NFKB_QTW_p0183-04b>
張夾谷之威。八佾三雍。桓氏逼公宮之制。洎乎歷階而進。¶
宣武備而斬俳優。推義而行。肅刑書而誅正卯。用能使四¶
方知罪。爭歸舊好之田。三家變色。願執陪臣之禮。聖人之¶
成務也。若乃乘機動用。歷聘棲遑。神經幽顯。志大宇宙。東¶
西南北。推心於暴亂之朝。恭儉溫良。授手於危兦之國。道¶
之將行也命。道之將廢也命。歸齊去魯。發浩歎於衰周。厄¶
宋圍陳。奏悲歌於下蔡。聖人之救時也。若乃筐篚六藝。笙¶
簧五典。折旋洙泗之間。探賾唐虞之際。三千弟子。攀睿化¶
而升堂。七十門人。奉洪規而入室。從周定禮。憲章知損益¶
之源。反魯裁詩。雅頌得絃歌之旨。備物而存道。下學而上¶ 
<pb:NFKB_QTW_p0183-05a>
達。援神敘教。降赤製於南宮。運斗陳經。動元符於北洛。聖¶
人之立教也。若乃觀象設教。法三百八十四爻四十有九。¶
窮神知化。應萬一千二百五十策五十有五。成變化而行¶
鬼神。觀陰陽而倚天地。以鼓天下之動。以定天下之疑。索¶
眾妙於重元。纂㣥微於太素。聖人之讚易也。若乃靈襟不¶
測。睿視無涯。石砮昭集隼之庭。土缶驗羵羊之井。稽山南¶
望。識皓骨於封禺。蠡澤東浮。考丹萍於夢渚。麟圖鑒遠。金¶
編題佐漢之符。鳳德鉤深。玉策筮兦秦之兆。聖人之觀化¶
也。時義遠矣。能事畢矣。然後拂衣方外。脫屣人間。奠楹興¶
<pb:NFKB_QTW_p0183-05b>
夕夢之災。負杖起晨歌之跡。撓虹梁於大厦。物莫能宗。摧¶
日觀於魯邱。吾將安仰。明均兩曜。不能遷代謝之期。序合¶
四時。不能革盈虛之數。適來夫子時也。適去夫子順也。為¶
而不有。用九五而長驅。成而勿居。撫雲霓而高視。聖人之¶
應化也。自四教遠而微言絕。十哲喪而大義乖。九師爭大¶
易之門。五傳列春秋之輻。六體分於楚晉。四始派於齊韓。¶
淹中之妙鍵不追。稷下之高風代起。百家騰躍。攀戶牖而¶
同歸。萬匹驅馳。仰陶鈞而共貫。猶使絲簧金石。長懸闕里¶
之堂。荊棘蓬蒿。不入昌平之墓。聖人之遺風也。導揚十聖。¶ 

<pb:NFKB_QTW_p0183-06a>

光被六虛。乘素履而保安貞。垂黃裳而獲元吉。故能貴而¶
無位。履端於太極之初。高而無名。布政於皇王之首。千秋¶
所不能易。百代所不能移。萬乘資以興衰。四海由其輕重。¶
雖復質文交映。瞻禴祀而長存。金火遞遷。奉琴書而罔絕。¶
蓋易曰。觀乎人文。以化成天下。又云。聖人以神道設教。而¶
萬物服焉。豈古之聰明睿智神武而不殺者夫。國家襲宇¶
宙之淳精。據明靈之寶位。高祖武皇帝以黃旗問罪。杖金¶
策以勞華夷。太宗文皇帝以朱翟承天。穆玉衡而正區宇。¶
<pb:NFKB_QTW_p0183-06b>
皇上宣祖宗之累洽。奉文武之重光。稽歷數而坐明堂。陳¶
禮容而謁太廟。八神齊饗。停旒太史之宮。六辯同和。駐蹕¶
華胥之野。文物隱地。聲名動天。樂繁九俗。禮盛三古。冠帶¶
混幷之所。書軌八紘。閭閻兼匝之鄉。煙火四極。竭河追日。¶
夸父力盡於楹間。越海陵山。豎亥塗窮於廡下。薰腴廣被。¶
景貺潛周。乾象著而常文清。坤靈滋而眾寶用。溢金膏於¶
紫洞。雨露均華。栖玉燭於元都。風雷順軌。丹蓂翠菌。藻繪¶
軒庭。鳳彩龍姿。激揚池籞。殊徵肸蠁。不召而自至。茂祉昭¶
彰。無幽而不洽。雖復帝臣南面。降衢室而無為。岱畎東臨。¶
陟名山而有事。靈命不可以辭也。大典不可以推也。由是¶ 
<pb:NFKB_QTW_p0183-07a>
六戎宵警。橫紫殿而摐金。五校晨驅。蹴元雲而噴玉。星羅¶
海運。嶽鎮川渟。登碧墠而會神祗。御元壇而禮天地。金箱¶
玉冊。益睿算於無疆。玳檢銀繩。著靈機於不竭。功既成矣。¶
道既貞矣。歷先王之舊國。懷列聖之遺塵。翔赤驥而下云¶
亭。吟翠虬而望鄒魯。泗濱休駕。杳疑汾水之陽。尼岫凝鑾。¶
暫似峒山之典。迺下詔曰。可追贈太師。託鹽梅於異代。鼎¶
路生光。寄舟楫於同時。泉塗改照。咸亨元年。又下詔曰。宣¶
尼有縱自天。體膺上哲。合兩儀之簡易。為億載之師表。顧¶
唯寢廟。義在欽崇。如聞諸州縣孔子廟堂及學館有破壞。¶
<pb:NFKB_QTW_p0183-07b>
幷向來未造。生徒無肄業之所。先師闕奠祭之儀。久致飄¶
零。深非敬本。宜令諸州縣官司。速加營葺。成都縣學廟堂¶
者。大唐龍朔三年鄉人之所建也。爾其州分化鳥。境屬蹲¶
鴟。縈錦室於中區。託銅梁於古地。玉輪斜界。神龍蟠沮澤¶
之雲。石鏡遙臨。寶馬蹀禺山之影。天帝會昌之國。上照乾¶
維。英靈秀出之鄉。傍清地絡。庠序由其糾合。纓弁所以會¶
同。文翁之景化不渝。智士之風猷自遠。於是雙川舊老。攀¶
帝獎而翹心。三蜀名儒。想成均而變色。探周規於舊宅。詢¶
漢制於新都。開基於四會之[:#AS-8850:⿰足⿸厂⿱田坴]。授矩於三農之隙。土階無¶ 
<pb:NFKB_QTW_p0183-08a>
級。就擊壤於新懽。茅茨不翦。易層巢於故事。莊壇文杏。即¶
架椽欒。夾谷幽蘭。爰疏戶牖。儀形莞爾。似聞沂水之歌。列¶
侍誾如。若奉農山之對。緇帷曉闢。橫紺帶於西河。絳帳宵¶
懸。聚青衿於北海。雖秋禮冬詩之化。已洽於齊人。而宣風¶
觀俗之規。實歸於上宰。銀青光祿大夫譙國公諱崇義。大¶
武皇帝之支孫。河間大王之長子。高秋九月。振玉贙於唐¶
邱。寶算干齡。躍璇虯於太渚。我國家靈命。東朝抗裘冕之¶
尊。宗子維城。南面襲軒裳之重。析元元之允緒。擁朱虛之¶
祿位。拜玉節於秦京。輝金章於蜀郡。元機應物。潛消水怪¶
<pb:NFKB_QTW_p0183-08b>
之災。丹筆申寃。俯絕山精之訟。魏文侯之擁篲。道在而謙¶
尊。董相國之垂帷。風行而俗易。司馬宇文公諱純。河南洛¶
陽人也。皇根帝緒。列五鼎於三朝。青瑣丹梯。跨千尋於十¶
紀。仲舉澄清之轡。未極夷塗。士元卿相之材。先登上佐。冰¶
壺精鑒。遙清玉壘之郊。霜鏡懸明。下映金城之域。縣令柳¶
公諱明。字太易。河東人也。梁岳之英。長河之靈。沐雲漢之¶
精粹。荷天衢之元亨。旌旗赫奕於中古。珪組陸離於下葉。¶
鳳巖抽律。擢層秀於龍門。驪穴騰姿。吐榮光於貝闕。自朱¶
絲就列。光膺令宰之榮。墨綬馳芬。高踐郎官之右。仙鳧旦¶ 
<pb:NFKB_QTW_p0183-09a>
舉。影入銅章。乳翟朝飛。聲含玉軫。臨卭客位。自高文雅之¶
庭。彭澤賓門。猶主壺觴之境。曠懷足以御物。長策足以服¶
人。重泉之惠訓大行。單父之謳謠遂遠。猶為夏絃春誦。俗¶
化之樞機。西序東膠。政刑之根本。上衹朝憲。下奉藩維。爰¶
搜複廟之儀。載闡重櫩之制。三門四表。煥矣惟新。上哲師¶
宗。肅焉如在。將使圓冠方領。再行鄒魯之風。銳氣英聲。一¶
變賨渝之俗。於是侍郎幽思。摛鳳藻於[:#AS-9061:⿰王褱]材。丞相高材。排¶
龍姿於璧沼。遺榮處士。開簾詮孝悌之機。頌德賢臣。持節¶
聽中和之樂。其為政也可久。其為志也可大。方當變化台¶
<pb:NFKB_QTW_p0183-09b>
極。儀刑萬宇。豈徒偃仰聽事。風教一同而已哉。勃幼乏逸¶
才。少有奇志。虛舟獨泛。乘學海之波瀾。直轡高驅。踐詞塲¶
之閫閾。觀質文之否泰眾矣。考聖賢之去就多矣。自生人¶
以來。未有如夫子者也。嗟乎。今古代絕。江湖路遠。恨不親¶
承妙旨。攝齊於游夏之間。躬奉德音。攘袂於天人之際。撫¶
聲名而永悼。瞻棟宇而長懷。嗚呼哀哉。敢為銘曰。¶ 

五帝既沒。三王不歸。天地震動。陰陽亂飛。山崩海竭。月缺¶
星圍。禮樂無主。宗禋遂微。(其一)大哉神聖。與時迴薄。應運而¶
生。繼天而作。龍躍浩蕩。鵬飛寥廓。奄有人宗。遂荒天爵。(其¶
二)¶ 

<pb:NFKB_QTW_p0183-10a>
尼山降彩。泗濱騰氣。志匡六合。神經萬類。夾谷登庸。中都¶
歷試。睿情貫一。元猷絕四。(其三)栖遑教跡。寂寞河圖。違齊出¶
宋。歷楚辭吳。風衰俗壞。禮去朝蕪。麟書巳卷。鳳德終孤。(其¶
四)杳杳靈命。茫茫天秩。吾道難行。斯文易失。式宣六藝。裁¶
成四術。虛往實歸。外堂內室。(其五)邈矣能仁。悠哉化主。力制¶
㣥辟。權傾終古。陸離彩粲。蟬聯茅土。涉海輕河。登山小魯。(¶
其六)皇家載造。神風四極。檢玉題祥。繩金署德。聿懷聖跡。¶
同享天則。迺眷台庭。爰升袞職。(其七)玉津同派。金堤茂版。智¶
士高風。文翁澤遠。甿淳壤沃。聲和俗愿。載啟仁祠。遂光儒¶
<pb:NFKB_QTW_p0183-10b>
苑。(其八)沈沈壺奧。肅肅扃除。靈儀若在。列配如初。槐新市密。¶
杏古壇疎。楹疑置奠。壁似藏書。(其九)泛泛寰中。悠悠天下。徇¶
名則眾。知音蓋寡。碝石參瓊。迷風亂雅。仲尼既沒。夫何為¶
者。(其十)¶ 

** 益州[:#AS-92F9:⿰帛⿱丿糸]竹縣武都山淨慧寺碑¶ 
:PROPERTIES:
:TITID: QTWTIT04710
:PERSID: QTWAUT0239
:END:

原夫帝機寥廓。雲雷驅妙有之功。正氣洪荒。清濁構乾元¶
之象。融而為川瀆。結而為山岳。五城韜海。接崑閬於大都。¶
八洞藏雲。冠瀛洲於巨闕。造化之所偃薄。靈谷之所啟處。¶
極緹油而縱觀。詠頌寧殫。出宇宙而高尋。風烟罕測。是知¶
玉巵無當。遐荒非視聽之津。金牓所存。城闕盡江湖之致。¶ 

<pb:NFKB_QTW_p0183-11a>

何必九虯齊騖。直訪銀宮。八駿長驅。遙臨石室。武都山凈¶
慧寺者。梁太清年中之所建也。名山列岳之舊。仙都福地¶
之湊。黃龍負匣。著寶籍於山經。紫鳳銜書。蔭榮光於井絡。¶
須彌峯頂。仍開梵帝之宮。如意山中。即有經行之地。爾其¶
盤基跨險。列嶂憑霄。日月之所竄伏。烟霞之所枕倚。飛泉¶
瀑溜。蕩滌峯崖。綠樹元藤。網羅邱壑。飛廉作氣。被萬吹於¶
中巖。帝頊司寒。宅千霜於北谷。丹梯碧洞。杳冥林岫之間。¶
桂廡松楹。寂寞風塵之表。是稱英鎮。實瞰崇岡。閭閻當四¶
<pb:NFKB_QTW_p0183-11b>
會之街。城邑辨三分之地。[:#AS-92F9:⿰帛⿱丿糸]溪錦瀆。下浸重巒。玉阜銅陵。¶
旁分絕磴。山川絡繹。崩騰宇宙之心。原隰縱橫。隱軫亭皋¶
之勢。頃以黃旗夜徙。紫蓋晨傾。九服失圖。三靈在疚。姦臣¶
躍馬。據折坂而吟雲。壯士聞雞。擁陽關而嘯雨。岷峨失險。¶
化為鋒鏑之場。江漢橫流。非復朝宗之國。禪宇由其覆沒。¶
法眾是以凋淪。國家奄有帝圖。削平天釁。紫宸反照。皇階¶
即敘。萬國順。百靈朝。幽顯再立。華戎一揆。燭龍韜景。避堯¶
日於幽都。雲鵬歛翼。候虞風於晏海。以為軒階具美。功窮¶
望祲之臺。漢道兼宏。力盡祈年之觀。爰經寶地。大啟祥宮。¶
撫香象而高視。鳴法螺而再唱。龍垣淨土。連帝道而重光。¶ 

<pb:NFKB_QTW_p0183-12a>

鶴苑崇基。脫皇居而首出。况乎山精舊壤。下鎮偏隅。天帝¶
遺墟。上干[:#AS-8850:⿰足⿸厂⿱田坴]次。王舍城之宮闕。白玉猶存。給孤獨之園林。¶
黃金尚在。法物由其大備。盛德所以相尋。株兵奉天藏之¶
圖。泉女獻山祇之籍。離亭合榭。因岸谷之高低。謺觀連房。¶
就岡巒之曲直。丹崖反照。畫栱相臨。綠嶂斜烟。雕簷間出。¶
豐隆曉震。次複霤而悽皇。列缺晨奔。望崇軒而眙愕。千香¶
寶樹。自起風烟。九乳仙鐘。獨鳴霜雪。銀龕佛影。遙承雁塔¶
之花。石壁經文。下映龍宮之葉。虹生北澗。即掛新幡。鳳下¶
<pb:NFKB_QTW_p0183-12b>
東岑。還栖舊剎。若乃尋曲岫。歷崇隈。周行數里。直上千仞。¶
蒼松蓄吹。臨絕逕而疏寒。黛篠防烟。繞迴疆而結蔭。春巖¶
橘柚。影入山堂。秋壑芙蓉。光浮水殿。亦有山童採葛。入丹¶
竇而忘歸。野老紆花。向青溪而不返。山神獻果。送出菴園。¶
天女持花。來遊淨國。實杳冥之祕訣。託幽深之逸境。豈直¶
淮南桂樹。暫得仙家。江左桃源。終迷故老而已。爰有寬闍¶
黎者。俗姓楊氏。其先華陰人也。因官徙地。家於[:#AS-92F9:⿰帛⿱丿糸]竹。山分¶
太華。水帶長汾。川岳會同。風雲感召。元經素論。侍郎居八¶
俊之英。綠綬黃軒。太尉列三台之首。法師玉函降彩。金瓶¶
探色。振八解之遙源。踐三明之廣路。靈機入證。窮象載於¶ 
<pb:NFKB_QTW_p0183-13a>
初髫。妙諦因心。釋羊車於弱冠。三千法界。由廣位而出無¶
明。十二因緣。自普濟而登彼岸。宏宣誓願。大振沈黎。揮覺¶
劍而破邪山。揚智燈而照昏室。彌綸所被。白馬盡於禺同。¶
權漸所開。黃牛至於嶓冡。虔誠樂土。憩影茲峯。迺以貞觀¶
九年。於寺西院立七佛堂一僧舍。星毫動牖。月面分階。彩¶
鳳銜旒。神龍負塔。飛烟湧座。龕龕忉利之天。香霧成臺。樹¶
樹菩提之果。朝散大夫行縣令清河張楚。親承妙業。俯刊¶
貞珉。林宗有道。伯喈無愧。法師夙機少晤。應變多奇。玉山¶
中斷。瓊林下雜。支道林之好事。語默方融。釋慧遠之高居。¶
<pb:NFKB_QTW_p0183-13b>
風埃遂隔。洎乎坐忘遺照。返寂歸真。城肆䬃然若遺。空山¶
黯而無色。豈直巖枝泣血。磵戶摧梁而已哉。縣令劉照。彭¶
城人也。自碭山仗劍。綰鳳歷於雲臺。春郊授鉞。嗣龍圖於¶
白水。玉壘三分之冑。下雜公門。金陵一霸之基。旁參帝緒。¶
翠緌丹紱。歷今古而先鳴。人傑地靈。冠山川而得雋。君膺¶
岳瀆之秀。挺風雲之會。昆溪劍鍔。直照胷襟。楚澤珪璋。潛¶
周履行。魯恭明德。方昇漢輔之階。潘岳能文。且職河陽之¶
縣。仁徽可被。闔境仰其風猷。威德所加。百城謺其霜彩。尚¶
迺康莊妙域。光開不捨之壇。舟檝愛河。昭暢無生之業。痛¶ 
<pb:NFKB_QTW_p0183-14a>
鷲林之殄瘁。悲象教之榛蕪。爰命緝興。式光泉藪。虎蹊龍¶
澗。近分廬岳之圖。金闕瑤臺。更計瀛洲之記。銘曰。武都仙¶
鎮。龍墟奧域。邑動香城。山開淨國。澗流百道。峯雲五色。谷¶
暗藤斜。山高樹逼。千楣鶴列。萬栱星懸。分林構址。接磴開¶
廛。臨階竹樹。遶棟風烟。龕前怪石。塔下秋泉。綠崖疏逕。青¶
岑拒室。霧道相縈。烟房互出。葉濃磎淨。花深嶂密。鳥度難¶
尋。猨驚易失。簷分石竇。地絡金沙。丹邱抗月。碧洞棲霞。松¶
開野路。桂列仙家。仙鑪柏葉。寶座蓮花。砌因巖曲。橋隨峯¶
返。果出天廚。香來仙苑。玉鑰啟曙。金鐺照晚。谷思鍾張。山¶
<pb:NFKB_QTW_p0183-14b>
悲鐸遠。閭閻踐勝。銅墨高情。聲飛別邑。望動專城。懸金道¶
肆。刻石山楹。千載之後。吁嗟令名。¶ 

** 益州德陽縣善寂寺碑¶ 
:PROPERTIES:
:TITID: QTWTIT04711
:PERSID: QTWAUT0239
:END:

若夫玉繩高曜。分寶歷於皇階。金榜洞開。導璸暉於帝幄。¶
雖復蒼梧北望。湖湘盈舜后之歌。綠荇西浮。江漢積文妃¶
之頌。未有激揚煩蔭。栖妙果於香城。揮發蓋纏。樹冥基於¶
淨域。則紫房丹室。猶居燬室之間。朱紱瑤筐。未出塵籠之¶
際。我國家鳳翔元氣。駕黃幄而層飛。龍躍太虛。絕蒼根而¶
止傃。文皇帝以八才御宇。光昇岱野之榮。文德后以十亂¶ 
<pb:NFKB_QTW_p0183-15a>
乘時。恭贊塗山之業。握仁王之寶鏡。日月重光。驅梵帝之¶
金輪。雷霆靜祲。[:#AS-8BD4:●]槃甘露。承眷而宵流。般若靈音。雜祥以¶
晝引。蛟臺蜃閣。俄交震旦之墟。月面星毫。坐照毘邪之國。¶
善寂者。蓋舊寺之餘趾。梁武帝之所建也。爾其碧雞仙宇。¶
分絕障於金堤。石兔遙源。控長江於玉峽。封畿四會。龍坰¶
舍衞之壇。里閈三分。鹿野經行之地。洎蒼鵝上擊。銅馬交¶
馳。祗園興板蕩之悲。沙界積淪胥之痛。火炎崑岳。高臺與¶
雁塔同平。水浸天街。曲岸與猴池共盡。山川隱嶙。空傳鷲¶
嶺之基。灌莽蕭條。非復鶯林之樹。武德伊始。君子道亨。正¶
<pb:NFKB_QTW_p0183-15b>
皇極而撫寰中。登太階而臨天下。函關雲物。更逢真聖之¶
期。井絡星辰。重集會昌之運。雖開基撥亂。獄訟知歸。而繼¶
絕興兦。經綸未暇。先皇統業。貞觀御宸。奉文物於三天。布¶
聲名於十地。參羅上下。充[:#AS-8867:⿳士冖䂞]籥於襟懷。八部神祇。薦圖書¶
於掌握。皇寶降。地符昇。含生無昏墊之虞。法眾有來蘇之¶
望。俄而後庭搆厲。椒房穆卜。六宮震恐。三靈愕眙。馳瑤展¶
幣。有事於㣥宗。碧劑元針。無徵於眾術。帝迺降監迴慮。屏¶
璧與珪。追勝迹於靈關。事良緣於福地。爰紆聖綍。重啟禪¶
宮。峙璇刹於將傾。鎮銀繩於巳絕。絲綸既洽。棟宇行周。坤¶ 
<pb:NFKB_QTW_p0183-16a>
德用寧。陰儀載朗。於是林衡授矩。周官詮揆日之工。梓匠¶
揮斤。荊客鍊成風之巧。重楹畫栱。坐出天霄。複樹文閨。俛¶
臨霓宇。顯慶中。縣令蕭君道宏。理鉤繩於日用。憑藻繢於¶
天成。仙宮之妙匠可尋。盧舍之神模不墜。琱甍鶴翥。曳珠¶
網於星津。繡桷虬伸。吐璿璫於月徑。綠房丹鎖。彩綴晴霞。¶
紫閣青疏。光含薄霧。春風瓊樹。香飄席上之蘭。秋水銀塘。¶
影數軒中之芰。晨光轉卉。翻寶宇之龍花。溽露低枝。蕩真¶
文於貝葉。天童潤色。黃珉碧玉之壇。海聖彌縫。師子龍王¶
之會。建靈幢於厚夜。珠飾年深。懸法鼓於迷津。規模歲遠。¶
<pb:NFKB_QTW_p0183-16b>
時又於佛堂東壁。畫二聖僧。丹青未畢。大啟神光。鄰玉塵¶
之崇輝。發金龕之實相。朱軒夕朗。似遊明月之宮。紺宇晨¶
融。若對流霞之闕。由是岷英蜀秀。攀講序以雲趨。帶燕裙¶
鸞。仰齊庭而霧合。貪機大阻。淨施旁流。綺羅分解佩之因。¶
軒葢得捐金之所。靈妃翳日。捨翠幄於香筵。仙客停雲。落¶
霓裳於寶地。自非沖姿密契。景應潛周。豈能昭義祉於氤¶
氳。動元機於肸蠁者也。爰有上座宏一等。節並沈研。性符¶
隱括。凝妙律於神珠。肅靈椒於寶印。大昊奉檝。截苦海而¶
橫流。風伯扶輪。歷邪山而効駕。騰燭龍於慧炬。俯鏡重昏。¶ 

<pb:NFKB_QTW_p0183-17a>

奏鳴鳳於天歌。下清㣥籟。摩珍在握。遙臨七寶之宮。正覺¶
為心。俯闢三乘之路。湛衢[:#AS-82F9:⿰罇]於忍地。品藻雞園。推水砥於¶
言河。扶持象化。縣令宇文某。河南人也。帝隋尚書之元孫。¶
皇唐侍中之令子。爾其虹旗萬里。御六氣而鵬飛。霜㦸千¶
㣥。擁三州而鶚視。帝葉皇枝之重。對越乾坤。金縢石匱之¶
功。光華宇宙。公上流提慶。中和毓祉。見鍾鼎於南鄰。奉軒¶
裳於北闕。雲姿月步。下瑤澤而追風。雪羽霞翎。麗珠田而¶
矯霧。芳蘭公子。即以地業高人。幽桂王孫。即以琴樽待物。¶
<pb:NFKB_QTW_p0183-17b>
敘徽猷於禮樂。則俎豆縱橫。談賞契於林泉。則烟霞咫尺。¶
自裁聲百里。揆化雙川。收武城之故事。擇中牟之令典。仁¶
風易狎。候丹翟於春坰。惠化難經。佇青鸞於曉隊。山巨源¶
之遠量。嘯傲行藏。謝太傅之高風。從容語默。縣丞王敬。衣¶
簪舊族。孝友名家。白虹緘抵鵲之光。紫電蓄衝牛之氣。七¶
年高秀。拂層漢以非遙。六月雄圖。擊長波而未遠。鄉望等¶
少承榮緒。中區勝族。門稱東別之標。地接西隅之嚮。嚴君¶
平之履道。盛德家傳。秦子整之談天。風流代襲。咸以為妙¶
圖真諦。事出於無名。翠玉元碑。道凝於不朽。弇州北跨。猶¶
疏騄驥之名。文石東區。尚勒元龜之頌。况乎玉衣流慶。事¶ 
<pb:NFKB_QTW_p0183-18a>
屬於仙幃。金屋延祥。福纏於梵宇。爰求勝筆。載記芳謠。下¶
官弱植少徒。薄遊多暇。薜蘿人事。空餘江海之心。筆札神¶
交。尚有淵雲之氣。相如謝病。訪詩酒於臨卭。邱也棲遲。聽¶
絃歌於單父。㣥公以道之存矣。思傳記德之書。下官以文¶
在茲乎。願展當仁之筆。其詞曰。¶ 

蜀嶺東漸。岷山西積。月峽星橋。騰金孕碧。肸蠁靈兆。邱墟¶
梵迹。雁塔推基。鹿苑遺跡。肅肅黃運。英英文母。配乾垂慶。¶
儀坤握矩。寵照香城。仁沾淨土。爰光大壯。聿求多祚。青牛¶
福地。白鶴禪林。重扃霧敞。複殿雲深。龕雕翠玉。剎樹黃金。¶
<pb:NFKB_QTW_p0183-18b>
龜鏡夕照。鳳鐸晨吟。慧樓彌望。化臺出沒。棟列長虹。窗虛¶
明月。果脣周暎。蓮眸間發。雨霽猴池。烟生龍窟。肅穆禪眾。¶
優游令宰。方駕康衢。連舟性海。鷲嶺增飾。雞林潤彩。藻繪¶
相尋。丹青盡在。我今懷矣。窮路何歧。承風詠德。展義陳詞。¶
百年心事。千載風期。東西南北。栖遑幾時。¶ 

¶
