#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID KR4H0168
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:KR4h0168_NKFB_0070-20b> ¶¶¶¶¶
#+PROPERTY: JUAN 0071
欽定全唐文卷七十一¶ 

<pb:KR4h0168_NKFB_0071-01a>
　文宗(三)¶ 

** 太尉段秀實祔廟詔¶ 
:PROPERTIES:
:TITID: QTWTIT02399
:PERSID: QTWAUT0014
:END:

秀實忠衞宗社。功配廟食。義風所激。千載凜然。閒代勳力。¶ 
須異等夷。宜賜綾絹五百匹。以度支物充。仍令所司供少¶ 
牢。并給鹵簿人夫。兼太常博士一人檢校。¶ 

** 試制舉人詔¶ 
:PROPERTIES:
:TITID: QTWTIT02400
:PERSID: QTWAUT0014
:END:

志本於道。蓋道以致君為先。代實生才。蓋才以濟理為務。¶ 
不索何以獲其實。不言何以知其志。故帝堯垂詢衆之訓。¶ 
<pb:KR4h0168_NKFB_0071-01b>
殷宗首沃心之術。其傳曰。嘉言罔攸伏。又曰。俊人用章。漢¶ 
魏以還。詔策時作。暨於我唐。遵為故事。繇是善政惟乂。魁¶ 
能閒出。朕祗荷大寶。勤恤兆人。明不燭於幽暗。惠未流於¶ 
鰥寡。御朽兢慮。求賢永圖。是以詔命有司。會羣材。列稽疑。¶ 
延問闕政。子大夫達學通識。儼然來思。操觚濡翰。條誨宿¶ 
滯。慰我虛佇。必宏嘉猷。故臨軒命書。策以審訪。繼燭俟奏。¶ 
其悉乃辭。各宜坐食。食畢就試。左散騎常侍馮宿太常少¶ 
卿賈餗庫部郎中龎嚴宜並充考制策官。¶ 

** 委中書門下處分制科及第人詔¶ 
:PROPERTIES:
:TITID: QTWTIT02401
:PERSID: QTWAUT0014
:END:

<pb:KR4h0168_NKFB_0071-02a>

王者謹天戒。酌人言。叶時凝命。資賢賛理。斯為令典也。朕¶ 
以菲德。祗膺大統。歲屬凶旱。人思厎寧。庶察弊以勤理。因¶ 
舉能而詢衆。科別條問。臨軒致誠。載搜尤才。果副虛佇。賢¶ 
良方正能直言極諫科舉人第三等裴休裴素第三次等¶ 
李郃第四等南卓李甘杜牧馬植鄭亞崔璵第四次等崔¶ 
讜王式羅紹京崔渠崔慎由苗愔韋昶崔槫第五上等崔¶ 
渙韓賓詳閑吏理達於教化科舉人第四次等宋昆軍謀¶ 
宏遠堪任將帥科舉人第四次等鄭冠李栻等。皆直躬遵¶ 
道。博古知微。敷其遠猷。志在宏益。實能攻朕闕。紹政經。究¶ 
<pb:KR4h0168_NKFB_0071-02b>
天人交際之理。極皇王通變之義。指切精洽。粲然可觀。既¶ 
校才於試可。宜旌能於受祿。其第三等第三次等人。委中¶ 
書門下優與處分。第四次等第五上等人。中書門下即與¶ 
處分。¶ 

** 追贈晉王普為悼懷太子詔¶ 
:PROPERTIES:
:TITID: QTWTIT02402
:PERSID: QTWAUT0014
:END:

王者重統紀。尊儲兩。所以上嚴國本。祗叶禮經。睦人倫以¶ 
正邦典。崇丕基而昭彞式。其或德契元良。恩當追命。道雖¶ 
閒於存歿。義有表於哀榮。仰惟舊章。用攄憫志。故開府儀¶ 
同三司晉王普。先帝冢嗣。閒氣夙鍾。孝敬發於岐嶷。溫仁¶ 
<pb:KR4h0168_NKFB_0071-03a>
形於襁緥。翦珪分社。光祝冊於參墟。錫土啟藩。假威尊於¶ 
上黨。朕頃戡內難。謬屬與能。以王齒在嬰提。事絕推讓。方¶ 
期就傅。謂致修齡。既因猶子之義。俾膺主鬯之選。天不憖¶ 
遺。殲我本枝。泣悼永往。空餘典禮。嗟樂善而莫報。顧十起¶ 
而何追。銜悲良慟。此誠無極。是用稽諸前訓。申我宿愛。布¶ 
曩懷於此日。告如在於幽靈。式備虛儀。曷瘳深痛。可贈悼¶ 
懷太子。仍令有司擇日。備禮追冊。¶ 

** 賑山東水災詔¶ 
:PROPERTIES:
:TITID: QTWTIT02403
:PERSID: QTWAUT0014
:END:

朕撫有四方。子育兆庶。虔恭夕惕。罔敢自暇。庶乎天地交¶ 
<pb:KR4h0168_NKFB_0071-03b>
感。人神洽和。如聞山東降災。淫雨泛濫。豈政理有所未明。¶ 
人情有所未達邪。中宵待旦。惕然疚懷。應是諸州遭水損¶ 
田苗壞廬舍處。宜委所在吏切加訪恤。如不能自濟者。宜¶ 
發義倉賑給。普令均一。以副朕懷。¶ 

** 更定權知同正授六考詔¶ 
:PROPERTIES:
:TITID: QTWTIT02404
:PERSID: QTWAUT0014
:END:

凡權知授官。皆緣本資稍優。未合便得。藉才擢用。故且權¶ 
知。若通計五考。即便同正授。極為僥倖。自今巳後。應諸州¶ 
府五品長馬權知正授。通計六考滿停。其勒留官如有未¶ 
滿六考停給課料者。便準此卻與支給。¶ 

<pb:KR4h0168_NKFB_0071-04a>

** 絕王庭湊進奉詔¶ 
:PROPERTIES:
:TITID: QTWTIT02405
:PERSID: QTWAUT0014
:END:

朕初撫天下。實在便安。故委同捷節旄。處以華壤。顧彼童¶ 
孽。豈宜當之。然蔑棄君親。不合容覆。忠臣義士。咸同忿嫉。¶ 
非朕生事。至於興戎。鎮州王庭湊。承累朝恩榮。據四郡士¶ 
衆。將為率先問罪。以圖策勳。而乃影援逆寇。干犯王旅。諸¶ 
道使命。縶為纍囚。內兵滄州。抗戰四境。交支郡之管籥。棄¶ 
鄰好之姻親。無恩於家。忘義於國。而猶特遣中使。許其轉¶ 
禍。詞旨堅執。曾無少悛。近日又令宰臣遺書。許以效順。王¶ 
誥一去。寂爾無聞。朕以成德一軍。代建勳力。聆風拭目。待¶ 
<pb:KR4h0168_NKFB_0071-04b>
之實殊。豈為庭湊一人。致使傷及百姓。今迫藩臣懇請。連¶ 
章繼來。朕猶不能獨斷。宣示羣公卿士。參詳可否。以觀衆¶ 
情。義不容誅。列狀斯在。今亦酌其便。以適事機。亦以嘗¶ 
在先朝。曾效忠慤。寵獎逾等。驟至三公。開其自新。以全臣¶ 
節。朕之恩義。亦不負矣。其諸道與鎮州鄰接處。宜並絕其¶ 
進奉。嚴加警備。其有突犯。及隨指揮併合。宜依詔旨處分。¶ 
諸道須有移軍出界。並不得焚燒廬舍。橫加殘害。歸投者¶ 
撫之。拒命者禦之。如有忠臣義士。以一州或城鎮降者。並¶ 
依討滄州例處分。其上都進奏院。宜令御史臺京兆府切¶ 
<pb:KR4h0168_NKFB_0071-05a>
加守捉。禁其出入。待後勅處分。如庭湊翻然改悔。乞效忠¶ 
勳。上表陳誠。須有聞奏。亦委鄰界。當時轉與進上。不得停¶ 
留。於戲。朕示帝王至仁。以安兆庶。以黃老清淨。用寧寰宇。¶ 
文誥屢施而不從。兵革在郊而未弭。德不能洽。誠有未孚。¶ 
致此費辭。良多愧歎。¶ 

** 討王庭湊詔¶ 
:PROPERTIES:
:TITID: QTWTIT02406
:PERSID: QTWAUT0014
:END:

門下。雷霆雪霜。上天所以成物。明罰勅法。聖人垂之易象。¶ 
豈陽春不可以獨化。將輔理固在於威刑乎。則遏亂禁非。¶ 
法天齊俗。諒有為而然也。何則。三綱五常。王化之正本。彰¶ 
<pb:KR4h0168_NKFB_0071-05b>
善癉惡。國經之大防。君人者。苟不提此柄以示天下。是納¶ 
人於陷穽。道俗於豺狼。而欲家固人安。上和下順。猶北轅¶ 
而適楚也。李同捷罪暴寰宇。告之則悖。寵之益凌。亂君臣¶ 
父子之紀綱。棄覆育生成之恩義。則綏討之命。蓋不得巳¶ 
焉。而王庭湊為我藩臣。久膺寵命。致爵位於擾叛之際。齊¶ 
恩澤於忠義之倫。贖過圖功。宜百羣帥。而首扇同捷。使起¶ 
自墨縗。黨惡之心。劇於虎兕。負德之醜。逾於梟獍。驅忠義¶ 
之旅以授兇渠。率悅順之人以侵鄰壤。藩方統帥。飛䟽互¶ 
來。朝右公卿。懇章繼奏。皆期鳴鼓問罪。奮戈啟行。朕道希¶ 
<pb:KR4h0168_NKFB_0071-06a>
包荒。志在含垢。多端曲護。大開坦途。諭之使致奇功。告之¶ 
將酬重位。顯招密示。抑義降心。繼馳信臣。累諭深旨。而傲¶ 
很彌甚。凶肆不悛。飾惡言於布章。資盜糧於狡寇。拘四鄰¶ 
忠告之使。堅一境代襲之謀。與逆豎為輔車。絕舊歡於姻¶ 
好。屢有降卒。備驗奸蹤。潛軍入援德棣。縱燎以焚瀛莫。河¶ 
東易定。被毒騷然。憲誠從諫。見侵相繼。加以猜戮無辜。安¶ 
忍逞欲。有族坑屋誅之令。極削下僭上之圖。井邑銜冤。道¶ 
路以目。自頃冀其迷復。未議加刑。但令閉境。猶希補過。而¶ 
乃大舉將卒。期覆定州。取怒人祇。迎風瓦解。稔慝搆亂。前¶ 
<pb:KR4h0168_NKFB_0071-06b>
古罕見。若尚為包容。則孰分逆順。其王庭湊在身官爵。並¶ 
宜削奪。應諸道州鎮接界處。各宜逐便攻討。其鎮州將士。¶ 
如有梟斬王庭湊者。先是六品以下官者。便授三品正員¶ 
官。其先是五品以上官者。節級超獎。仍賜莊田各一區。錢¶ 
二萬貫。兼授以土地。及賜實封。如有能率所管兵馬。以州¶ 
郡來降者。超三資與官。仍便正授刺史。賜錢一萬貫。以城¶ 
鎮來降者。超兩資與官。仍賜錢五千貫。如先未有官者。即¶ 
特授三品四品官。如以一身降者。亦與改轉。仍賜錢帛。其¶ 
諸道將士。有因立功能梟斬王庭湊者。亦準前例處分。成¶ 
<pb:KR4h0168_NKFB_0071-07a>
德一軍。山東所賴。扼制徑險。控束河防。武俊之拯橫流。承¶ 
元之變舊俗。言念誠節。何日可忘。知感弟兄見劫。妻子為¶ 
質。愍惻之志。朝夕在懷。當無疑謀。自致恩外。昔光武存大¶ 
信而捨朱鮪。魏祖推至誠而納張繡。非無故事。朕不食言。¶ 
如庭湊自能束身歸朝。並與洗雪。若執迷安禍。罪止其身。¶ 
其餘脅汙。一切不問。縱有跡涉逆節。事出一時。劫於凶威。¶ 
並從寬宥。四州之內。如有謀為向順。屈於垂成。家族無辜。¶ 
殘酷所及者。宜優加追贈。并賜錢帛。其有子孫得脫免。委¶ 
四面節度切加搜訪。當議與官。四州管內百姓。久困冤害。¶ 
<pb:KR4h0168_NKFB_0071-07b>
橫罹挾制。念同赤子。莫匪吾人。諸軍所次。不得妄加殺戮。¶ 
并焚爇廬舍。暴掠財產。及有拘繫。以為纍囚。四州百姓。久¶ 
廢生業。如有歸投。各宜存撫。老幼丁壯。量加優恤。仍給與¶ 
空閒田宅。使之如歸。事平之後。願還本貫亦聽。於戲。原野¶ 
陳師。雖前王之不免。干戈屢動。諒菲德之所興。孤我宿尚。¶ 
良深憮然。咨爾輔弼之臣。暨於藩守羣帥。爾尚悉乃忠力。¶ 
匡予寡昧。經遠猷以端理本。恢上略以速戎功。緝庶政以¶ 
康中邦。明大教以昭昧俗。宣示內外。俾知朕懷。¶ 

** 贈欒濛尚書詔¶ 
:PROPERTIES:
:TITID: QTWTIT02407
:PERSID: QTWAUT0014
:END:

<pb:KR4h0168_NKFB_0071-08a>

見危致命。之死不顧。據其義則白刃可蹈。得其所則鴻毛¶ 
猶輕。此忠臣烈士所以垂名不朽者也。故棣州剌史充本¶ 
州鎮遏兵馬使欒濛。稟受正氣。發揮壯猷。屬逆豎亂常。反¶ 
形潛具。濛於此時。密獻成算。朕且欲諭以文告。革其非心。¶ 
重難興師。因寢其奏。而沈謀中泄。搆茲深冤。眷言此心。傷¶ 
恨何巳。可贈工部尚書。仍許歸葬上都。令所在路次州縣。¶ 
供熟食兼遞夫等。應緣葬事所須。並令官給。賊平之後。仍¶ 
訪其子孫親屬。¶ 

** 授魏徵孫可則等官詔¶ 
:PROPERTIES:
:TITID: QTWTIT02408
:PERSID: QTWAUT0014
:END:
<pb:KR4h0168_NKFB_0071-08b>

武德巳來。輔相之臣。以道致君。以勞定國。若贈司空徵。故¶ 
侍中知古。贈太尉冕。語其功次。皆在第一。清風餘祉。宜及¶ 
乎後昆。爾等乃其曾孫。式叶搜獎。俾奉貽謀之慶。用覃延¶ 
賞之恩。各命以官。勉思祖德。¶ 

** 封王智興等詔¶ 
:PROPERTIES:
:TITID: QTWTIT02409
:PERSID: QTWAUT0014
:END:

王者誅暴亂。賞勳勞。既正紀綱。式頒爵位。朕以菲德。理乖¶ 
勝殘。使釁生誨盜。刑用戎鉞屬者庭湊用滄州為輔車。以¶ 
謀專土。同捷恃棣州為屏捍。遂成阻命。實賴英帥。共恢壯¶ 
圖。爰議酬庸。式獎宣力。武寧軍節度使徐泗濠等州觀察¶ 
<pb:KR4h0168_NKFB_0071-09a>
處置等使充滄德行營招撫使光祿大夫守司徒中書門¶ 
下平章事上柱國太原郡開國公食邑二百戶王智興。可¶ 
特進。封代國公。食邑三千戶。餘如故。平盧軍節度使淄青¶ 
登萊棣等州觀察處置等使兼押新羅渤海兩蕃等使銀¶ 
青光祿大夫檢校尚書僕射御史大夫上柱國會稽縣開¶ 
國公食邑一千戶康志睦。可檢校尚書左僕射。餘如故。正¶ 
議大夫檢校工部尚書使持節鄆州諸軍事兼鄆州剌史¶ 
御史大夫賜紫金魚袋崔宏禮。可檢校尚書右僕射。餘如¶ 
故。其棣州城下武寧軍節度使諸道立功將士。巳甄錄外。¶ 
<pb:KR4h0168_NKFB_0071-09b>
委智興條䟽聞奏。棣州應見在百姓。宜復一年。其將士有¶ 
決戰攻壘。奮不顧身。中刃被瘡。遂成癈疾者。並賜衣糧。終¶ 
身勿絕。其武寧軍及平盧軍浙西宣歙天平等五處兵馬¶ 
在棣州城下者。並宜放歸本道。於戲。並命申威。分疆翦寇。¶ 
界大河之南北。委藩守以廓清。立績者既以勞施。圖功者¶ 
方期盡敵。勉宏勝策。無至老師。共臻輯寧。副我勤屬。¶ 

** 追錄故中書令褚遂良等裔孫詔¶ 
:PROPERTIES:
:TITID: QTWTIT02410
:PERSID: QTWAUT0014
:END:

朕詳觀列聖紀冊。祖宗盛業。粲然在前。或道有污崇。政有¶ 
善否。未始不繫乎當時輔弼。常因便殿。言諸宰臣。勉其匡¶ 
<pb:KR4h0168_NKFB_0071-10a>
益。叶心推戴。且以去歲乙巳登應門敷大號。俾疇賢相。以¶ 
訪遺裔。或血食不繼。宗祊巳蕪。如遂良之委笏面諍。名垂¶ 
史書。仁傑之恢復廟社。事形先覺。宋璟之文吏骨鯁。功參¶ 
理平。元紘之守規畫一。時成有裕。其冑僅存。不絕若髮。各¶ 
授邑吏。使其自試。其故中書令褚遂良五代孫虔。可汝州¶ 
臨汝縣尉。內史狄仁傑曾孫元封。懷州修武縣尉。侍中宋¶ 
璟曾孫滶。岳州沅江縣尉。中書侍郎李元紘曾孫伉。鄧州¶ 
向城縣尉。¶ 

** 委京兆捕賊詔¶ 
:PROPERTIES:
:TITID: QTWTIT02411
:PERSID: QTWAUT0014
:END:
<pb:KR4h0168_NKFB_0071-10b>

輦轂之下。法在肅清。姦盜竊發。理難容舍。親仁坊今月五¶ 
日賊。依前委京兆府左右街使鳳翔邠涇金商同華等州¶ 
切加捕逐。如獲頭首。準法科斷。其餘支黨。一切不問。於戲。¶ 
唯此凶災。是彰非德。情敢忘於罪己。惠所貴於及人。施令¶ 
布和。期於蘇息。凡厥臣庶。宜體朕懷。主者施行。¶ 

** 禁奏祥瑞詔¶ 
:PROPERTIES:
:TITID: QTWTIT02412
:PERSID: QTWAUT0014
:END:

朕以菲德。祗膺大寶。深求理本。將致時雍。以慈惠恭儉為¶ 
休徵。以人和年豐為上瑞。夙夜思省。無以過之。至於嘉穎¶ 
連理之祥。飛禽走獸之異。出於邦國。來獻闕庭。虛美推功。¶ 

<pb:KR4h0168_NKFB_0071-11a>
非予所尚。歲晏奉陳於清廟。元正列上於大朝。探討古今。¶ 
亦無明據。恭惟靈聖。豈俟薦聞。事非經通。理當釐正。庶使¶ 
溥天之下。知予務實之心。其諸應有三等祥瑞。並不得更¶ 
有聞奏。亦不要申牒所司。其臘饗太廟。薦獻太清宮。并元¶ 
日受朝。奏祥瑞儀主宜停。¶ 

** 貶柏耆等詔¶ 
:PROPERTIES:
:TITID: QTWTIT02413
:PERSID: QTWAUT0014
:END:

頃以德州未下。俾宣朝旨。慰勉勤瘁。詢謀事機。計日指程。¶ 
其速達。而所至留滯。請兵自隨。假勢張皇。乘險縱恣。奏¶ 
報蔑聞。擅入滄州。專殺大將。捕置逆校。潛送兇渠。物議紛¶ 
<pb:KR4h0168_NKFB_0071-11b>
然。遠近駭聽。滄德宣慰使諫議大夫柏耆。可貶循州司戶。¶ 
參軍判官殿中侍御史沈亞之。可虔州南康縣尉。¶ 

** 令鎮州行營兵馬各守疆界詔¶ 
:PROPERTIES:
:TITID: QTWTIT02414
:PERSID: QTWAUT0014
:END:

門下。聖人之教。先德後刑。王者之師。有征無戰。所以體人¶ 
經遠。要終貴實。導利天下。端由一人。情雖獲巳。務臻斯道。¶ 
朕以寡昧。嗣守丕業。威不能禁暴叛戢干戈。德不能濟生¶ 
靈完物力。以至於起師戎之役。陳原野之刑。然謂有功。固¶ 
以多愧。始者逆賊李同捷。統戎專地。弄兵恃寵。不受文告。¶ 
不服朝廷。本貴清淨。惟務含宏。常欲安其反側。匿其瑕穢。¶ 

<pb:KR4h0168_NKFB_0071-12a>
曾不悔禍。是用徂征。賴天地降靈。中外叶力。兇渠就戮。滄¶ 
海甫安。我本興師。事止於此。言念士衆。以及里閭。並遭脅¶ 
從。久陷塗炭。殺傷之外。殘瘵可哀。巳各有獎錄。及令賑恤。¶ 
仍委長吏。更加綏輯。王庭湊因緣同捷。遂此沈迷。及交鋒¶ 
刃。益縱豺豕。今滄德既巳平殄。庭湊猶未悛懲。合乘兵威。¶ 
便圖攻討。然欲更令思省。未忍重有傷殘。又以行營諸軍。¶ 
久勞於外。憫其暴露。且議旋歸。況兵有可用而不用。謂之¶ 
不武。則失柄。有不假用而用。謂之黷武。則興亂。弛張在我。¶ 
豈止一途。其鎮州四面行營兵馬。並宜各歸本界。且自休¶ 
<pb:KR4h0168_NKFB_0071-12b>
息。使耕農不廢。儲峙有常。見存者苟獲阜安。未來者亦將¶ 
焉往。朕志巳定。姑務保寧。諸道縱有能指期攻取鎮州者。¶ 
亦非朕意。何者。庭湊一身負累。三軍百姓。皆是吾人。豈忍¶ 
非辜。罹其殺害。朕為父母。義切生成。每念迫以兇威。不得¶ 
保其性命。或使役夫遠念家業。或割剝資糧。或朝夕不免¶ 
於饑寒。或冤濫以致其愁痛。寢食之際。未嘗暫安。其幽州¶ 
河東易定齊德昭義魏博等道。但要保境。勿相往來。若庭¶ 
湊以四郡之地。三軍之衆。率誠歸闕。翻然效順。則不獨棄¶ 
其舊惡。兼亦別議新恩。以至自知計力窮盡。而能束身請¶ 
<pb:KR4h0168_NKFB_0071-13a>
命。亦當待以不死。惟此一事。與達表章。其餘並勿聽信。鎮¶ 
州四面節將。或功勳巳茂。或感憤方深。皆欲乘時。以圖盡¶ 
敵。然國家之本。愛人為先。縱能翦平。豈免傷殺。今但環境¶ 
設備。使之不能侵軼。須以歲月。自當誅除。此所謂不戰之¶ 
功。不勞而定也。其應討滄州行營將士。並巳遣使各加賜¶ 
勞。其死事之後。傷痍之人。及濱河州縣。兵戈所聚。水潦為¶ 
敗者。並有制命。令悉惠養優恤。副我意焉。然猶慮長吏未¶ 
能將明。或有漏落。委中書門下準五月十三日勅。詢訪事¶ 
實。務令周給。於戲。我理天下。但恐道化未至。不慮寇孽不¶ 
<pb:KR4h0168_NKFB_0071-13b>
平。若宗社之靈。風教所及。則四夷八蠻。猶當梯山航海。慕¶ 
化而來。豈山東四郡。獨能拒命。夫退修教而降崇。不戮人¶ 
而克敵。予之所尚。今也其時。凡在中外。庶僚羣帥。悉力竭¶ 
忠。尚弼予理。宣示遐邇。各體朕懷。主者施行。¶ 

** 雪王庭湊詔¶ 
:PROPERTIES:
:TITID: QTWTIT02415
:PERSID: QTWAUT0014
:END:

帝王之御大器也。上法天意。下順人情。何嘗不欲舞干羽¶ 
以致懷來。滌舊垢而宏惠貸。朕以寡昧。獲守昌圖。享二百¶ 
餘年之丕基。纂十三列聖之洪業。而涉道猶淺。燭理不昭。¶ 
德未洽於生靈。信未孚於微隱。至使河朔殘梗。藩臣阻絕。¶ 

<pb:KR4h0168_NKFB_0071-14a>
既多在予之責。每軫納隍之念。頃者滄州拒命。將帥專征。¶ 
有國彞章。非朕敢赦。諒功成於九伐。當事止於一方。況成¶ 
德本軍。早列勳籍。庭湊初意。亦獻嘉謀。因緣細隙。互搆隟¶ 
(闕)且聞朝廷。則挂刑書。雖欲上陳。固難自達。及滄德翦定。¶ 
甲兵偃戢。拜章辨數。納款鄰封。爰妄(疑)台臣。俾通王命。備¶ 
聞恭惕。延望私恩。感激而情動三軍。歡呼而聲馳四郡。朕¶ 
猥居兆人之上。常懼一物失所。雖外示君臣之義。實內猶¶ 
父子之親。豈可使覆載之中。不沾雨露。照臨之下。獨隔輝¶ 
光。斷自予衷。靡聽輿議。既改之而不恡。則待之而如初。俾¶ 
<pb:KR4h0168_NKFB_0071-14b>
服官榮。載膺寄任。爵服盡在。恩禮用加。其王庭湊可依前¶ 
授金紫光祿大夫檢校司徒兼鎮州大都督府長史御史¶ 
大夫上柱國太原郡開國公食邑二千戶充成德軍節度¶ 
鎮冀深趙等州觀察處置等使。於戲。天道之所助者曰順。¶ 
人倫之所重者曰忠。為君在於不疑。為臣在於不貳。然後¶ 
上下交暢。以厎泰寧。當宏令猷。勉收來效。凡百卿士。宜體¶ 
朕懷。¶ 

** 諭刺史詔¶ 
:PROPERTIES:
:TITID: QTWTIT02416
:PERSID: QTWAUT0014
:END:

刺史分憂。得以專達。事有違法。觀察使然後奏聞。如聞州¶ 
<pb:KR4h0168_NKFB_0071-15a>
司常務。巨細所裁。官吏移攝。將士解補。占留支用刑獄等。¶ 
動須稟奉。不得自專。雖有政能。無所施設。選置長吏。將何¶ 
責成。宜委御史臺及出使郎官御史嚴加察訪。廉使奏聽¶ 
進止。本判官不能規正。及刺史不守朝章。並量加貶降。若¶ 
所管州郡。控接蕃夷。軍戎之閒。事資節制。即不在此限。¶ 

** 授溫造山南西道節度等使詔¶ 
:PROPERTIES:
:TITID: QTWTIT02417
:PERSID: QTWAUT0014
:END:

漢水上游。梁山東險。控巴岷之道路。作咸鎬之藩屏。實命¶ 
長帥。必惟全才。求臣僚。僉屬邦彥。是用築齋壇以賜鈇¶ 
鉞。登廉車以察風俗。一方之事。悉以咨之。大中大夫守尚¶ 
<pb:KR4h0168_NKFB_0071-15b>
書右丞上護軍祁縣開國子食邑五百戶賜紫金魚袋溫¶ 
造。風度端雅。質量閎厚。立朝正色。直道當官。自登周行。藹¶ 
有休稱。前在憲府。爰持國綱。人所未能。心巳獨至。聽言盡¶ 
主於忠信。指事必根於理化。豈彼嘗意。自謂知人。洎南宮¶ 
提領右轄。郎曹承式。體要宏通。屬聞漢中。撫事多故。非寬¶ 
仁不可以理軍旅。非廉實不可以輯編甿。擇任之時。誠異¶ 
他日。繇是命爾尹正襃國。節制梁川。首列侍從之臣。秩遷¶ 
御史之率。至若革故弊以存遠略。因其事以定衆心。姑務¶ 
載安。勿使告病。弛張威惠。在爾能之。勗哉惟勤。無忝我推¶ 
<pb:KR4h0168_NKFB_0071-16a>
轂之命。可檢校右散騎常侍兼興元尹御史大夫充山南¶ 
西道節度管內觀察處置等使。¶ 

** 答路隨等上憲宗實錄詔¶ 
:PROPERTIES:
:TITID: QTWTIT02418
:PERSID: QTWAUT0014
:END:

卿學貫六經。究春秋之微旨。業精五典。得冊之精華。編¶ 
年紀述於皇猷。記事備陳於王業。垂堯言而可法。彰禹績¶ 
而有光。極思盡誠。宣我祖德。閱覽之際。虔感彌深。賜監修¶ 
國史路隨及見在史官司封郎中蘇景允起居舍人陳夷¶ 
行屯田員外郎李漢右拾遺蔣係各錦綵銀器有差。¶ 

** 崇儉詔¶ 
:PROPERTIES:
:TITID: QTWTIT02419
:PERSID: QTWAUT0014
:END:
<pb:KR4h0168_NKFB_0071-16b>

蓋儉以足用。令出惟行。著在前經。斯為理本。朕自臨四海。¶ 
憫元元之久困。日昃忘食。宵興疚懷。躬絕文繡之飾。尚愧¶ 
茅茨之儉。亦喻卿士。形於詔條。如聞積習流弊。餘風未革。¶ 
車服第室。相高以華靡之制。資用貨寶。固啟於貪冒之源。¶ 
有司不禁。侈俗滋扇。是朕之教導未敷。使兆庶昧於恥尚¶ 
也。其何以足用行令。臻於至理歟。永念慚歎。迨茲申勅。自¶ 
今內外班列職位之士。其各務樸素。宏茲國風。有僭差尤¶ 
甚者。御史列上。主者宣示中外。知朕意焉。¶ 

** 令御史䟽決繫囚詔¶ 
:PROPERTIES:
:TITID: QTWTIT02420
:PERSID: QTWAUT0014
:END:

<pb:KR4h0168_NKFB_0071-17a>

如聞時稼甚滋。人心望歲。近者時雨稍乏。憂懷載深。慮有¶ 
留獄。致傷和氣。應京城諸司見禁囚徒。宜令御史臺選清¶ 
強御史二人。各就司䟽決處分。具輕重以聞。¶ 

** 禁弋獵傷田苗詔¶ 
:PROPERTIES:
:TITID: QTWTIT02421
:PERSID: QTWAUT0014
:END:

春夏之交。稼穡方茂。永念東作。其勤如傷。況時屬陽和。令¶ 
禁麛卵。所以保茲懷生。仁遂物性。如聞京畿之內。及關輔¶ 
近地。或有豪家。特務弋獵。放縱鷹犬。頗傷田苗。宜令長吏。¶ 
切加禁察。有敢違令者。捕繫以聞。¶ 

** 糾舉滯獄詔¶ 
:PROPERTIES:
:TITID: QTWTIT02422
:PERSID: QTWAUT0014
:END:
<pb:KR4h0168_NKFB_0071-17b>

如聞御史臺大理寺京兆府及諸縣囚徒。近日訊鞫。例多¶ 
停滯。自今巳後。宜令所司速詳決處分。其諸司應推獄。有¶ 
稽緩稍甚。與奪或乖者。仍委尚書左右丞及分察御史糾¶ 
舉以聞。¶ 

** 加裴度司徒詔¶ 
:PROPERTIES:
:TITID: QTWTIT02423
:PERSID: QTWAUT0014
:END:

昔漢以孔光。降置几之詔。晉以鄭沖。申奉冊之命。雖優隆¶ 
耆德。顯重元臣。而議政不及於咨詢。用禮止在於安逸。朕¶ 
勤求至理。所寶惟賢。顧諟舊勞。敢不加敬。繇是委宰制於¶ 
大政。釋參決於繁務。時因聽斷。誠望弼諧。遷秩上公。式是¶ 
<pb:KR4h0168_NKFB_0071-18a>
殊寵。特進守司徒兼門下侍郎同中書門下平章事充集¶ 
賢殿大學士上柱國晉國公食邑三千戶食實封三百戶¶ 
裴度。稟河嶽之英靈。受乾坤之閒氣。珪璋特達。城府洞開。¶ 
外茂九功。內苞一德。器為社稷之鎮。才實邦國之楨。故能¶ 
祗事累朝。宣融景化。在憲宗時。掃滌區宇。爾則有出軍殄¶ 
寇之勳。在穆宗時。混同文軌。爾則有參戎入輔之績。在敬¶ 
宗時。阜康兆庶。爾則有活國庇人之勤。迨弼朕躬。總齊方¶ 
夏。爾則有弔伐厎寧之力。皆不遺廟算。布在編。功利及¶ 
人。不可悉數。而朝論益重。我心實知。方用皐陶之謨。適值¶ 
<pb:KR4h0168_NKFB_0071-18b>
留侯之疾。瀝懇牢讓。備列於奏章。塞詔上言。動形於言色。¶ 
果聞勿藥之喜。更俟調鼎之功。而體力未和。音容尚阻。不¶ 
有優崇之命。孰彰寵待之恩。宜其協贊機衡。宏敷教典。論¶ 
道而儀刑卿士。宣德而鎮撫華夷。嗇養精神。保綏福履。為¶ 
國元老。毗予一人。可司徒平章軍國重事。待疾損日。每三¶ 
日五日一度入中書。散官勳封實封如故。¶ 

** 答裴度奏辭冊禮詔¶ 
:PROPERTIES:
:TITID: QTWTIT02424
:PERSID: QTWAUT0014
:END:

裴度上獻表章。固辭冊禮。沖謙之志。發自懇誠。嘉歎良深。¶ 
用依來請。其冊禮宜權停。¶ 

<pb:KR4h0168_NKFB_0071-19a>

** 令神策軍與府縣協捕寇賊詔¶ 
:PROPERTIES:
:TITID: QTWTIT02425
:PERSID: QTWAUT0014
:END:

如聞近日京城。頻有寇賊。府縣所繇至少。防制實難。須假¶ 
軍司。共為捕察。宜令左右神策。各差人與府縣計會。如有¶ 
盜賊。同力追擒。仍具所差人數姓名。并所配防界。牒報京¶ 
兆府。應捕獲賊。並先送府縣推問。如有諸軍諸使勘驗知¶ 
情狀。如實是殺人及強盜。罪跡分明。不計贓之多少。聞奏¶ 
訖牒報本司。便付京兆府決殺。其餘即各牒送本司。令準¶ 
百姓例之罪科決。待府司添補所繇。人力稍足。即別條流。¶ 
其外縣有軍鎮處。亦準此處分。¶ 
<pb:KR4h0168_NKFB_0071-19b>

** 勅禮部侍郎高鍇試宗正寺解送人詔¶ 
:PROPERTIES:
:TITID: QTWTIT02426
:PERSID: QTWAUT0014
:END:

夫宗子維城。本枝百代。封爵便宜。無令廢絕。常年宗正寺¶ 
解送人。恐有浮薄。以忝科名。在卿精揀藝能。勿妨賢路。其¶ 
所試。賦則準常規。詩則依齊梁體格。¶ 

