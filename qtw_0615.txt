#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0614-24a> 
#+PROPERTY: JUAN 0615
欽定全唐文卷六百十五¶ 

<pb:NFKB_QTW_p0615-01a>

* 薛長孺¶ 
:PROPERTIES:
:PERSID: QTWAUT1494
:END:

長孺。河東人。貞元中鄉貢進士。¶ 

** 唐故鴻臚少卿張敬詵墓誌銘¶ 
:PROPERTIES:
:TITID: QTWTIT12105
:PERSID: QTWAUT1494
:END:

張氏之先。運籌博物。風靡萬民。公其裔焉。公諱敬詵。馮翊¶
同川人也。皇朝左金吾衞大將軍太常卿元長府君之孫。¶
皇朝中散大夫撫州長史崇讓府君之次子。公禮度清曠。¶
育德含章。蘊晏樂佐理之謀猷。懷吳周匡弻之骨梗。弓裘¶
不墜。文武攸稱。清貫克序。加朝請大夫。以博雅周才授鴻¶
<pb:NFKB_QTW_p0615-01b>
臚少卿。以公忠推德錫金章紫綬。東都副留守河南尹裴¶
公謂命公為押衙。奉上以忠貞。撫下以信義。休聲遐著。寮¶
友欽之。方申呂父之榮。遽染劉貞之疾。以貞元十年八月¶
二十三日。卒於洛陽縣永泰里之私第。春秋六十八。以其¶
年九月二十四日。窆於瀍澗之陽邙山之新塋。禮也。允子¶
三人。曰叔重叔威叔齊。皆年始能言昂逸足(疑)有女五人。¶
長女從緇隸寧剎寺。次女歸杜氏。三女歸王氏。兩女尚幼。¶
夫人樊氏。淑順傳芳。霜明勁節。移天墜翼。同穴後時。哭不¶
絕聲。撫孤增慟。永懷陵谷。爰託松銘。其詞云。¶ 

<pb:NFKB_QTW_p0615-02a>

神理茫茫兮倏明忽幽。人世營營兮生勞死休。更相泣送¶
兮萬古千秋。隴樹白楊兮悲風飀飀。¶ 

* 張彙¶ 
:PROPERTIES:
:PERSID: QTWAUT1495
:END:

彙。貞元十年進士。¶ 

** 千秋鏡賦(以鵲飛如向月龍蟠似映池為韻)¶ 

:PROPERTIES:
:TITID: QTWTIT12106
:PERSID: QTWAUT1495
:END:

伊惟仲秋。日在端午。我皇帝出震蘭殿。誕膺紫微。祥光夜¶
合。佳氣晨飛。聖人作而萬物覩。固先天而天不違。是以禮¶
<pb:NFKB_QTW_p0615-02b>
容之盛。六葉交映。或體天以設軌。或因時而布令。乃啟新¶
節。獻金鏡。形於四海。加於百姓。虛以受物。則萬象必涵。金¶
以平心。而九流惟正。當其時也。天宮戚里。公侯卿士。各薦¶
其明。用伸知已。雖大小而殊致。必規圓而相似。且夫考工¶
垂典。匠人有作。或鑄或鎔。是磨是削。刻以為龍。鏤以成鵲。¶
初臨玉扆。透鸞影而將飛。未對金墀。拂菱花而不著。徒觀¶
其用之則滿。舍之則虛。固無私於物類。非取鑒以焉如。爾¶
其提握見重。光芒未歇。若清潭之無比。類瑤池之有月。如¶
以題古字。隱盤龍。無藏菲薄。無漏纖濃。映空而天地且霽。¶
照遠而山河更重。豈獨淋漓玳瑁之牀。澄澈芙蓉之帳。熒¶
熒綺疏之下。皎皎青樓之上。有美人兮無良媒。飾蛾眉而¶ 
<pb:NFKB_QTW_p0615-03a>
相向者也。所以吾君欽崇萬化。錫賚百官。其表不枉。其形¶
必端。詩所謂我心匪鑒。豈不戒於遊盤。別有照象無疲。含¶
光未知。方有期於見膽。竊自比於臨池。儻先容之可致。庶¶
斯焉而取斯。¶ 

* 夏方慶¶ 
:PROPERTIES:
:PERSID: QTWAUT1496
:END:

方慶。貞元中進士。¶ 

** 天晴景星見賦(以有道之邦德星昭見為韻)¶ 

:PROPERTIES:
:TITID: QTWTIT12107
:PERSID: QTWAUT1496
:END:

煥彼景星。麗於蒼昊。其隱也。陰魄晦而氛霧作。其見也。夜¶
<pb:NFKB_QTW_p0615-03b>
景明而欃槍埽。敷大信以何言。抑殊祥而是考。祥所以叶¶
天經。符帝道。既表應而無欺。亦照臨而不私。祚聖而德斯¶
至矣。懸象而人皆仰之。向晦且殊於中見。在天寧比乎明¶
夷。垂至精而契至理。宏蕩蕩而播巍巍。不然。出房孰稱乎¶
舜德。居翼何貴乎堯時。今我皇齊七政以作則。奉三無以¶
御極。上天降祥。景星昭德。固云其道不遠。孰謂其神不測。¶
晦明始見。助皇化之惟明。動息靡常。類乾健而不息。應陽¶
精乃三其數。彰土德乃黃其色。既不孤而有鄰。信元吉而¶
柔克。時也雲斂遙素。天澄遠青。纖塵不起。微露斯零。掩映¶
孤月。乘陵眾星。回燭北辰。似將朝乎帝座。傍窺南極。疑欲¶ 
<pb:NFKB_QTW_p0615-04a>
覲乎天庭。激高風以熠熠。耿斜漢之熒熒。青赤以辨其方。¶
合散以通其變。連二氣而初吐。混三光而乍見。否泰之運¶
式孚。天地之心可見。景星之瑞也。曷與為雙。俾具瞻於萬¶
邦。景星之德也。配乎悠久。粲熒煌於九有。於以贊高明。於¶
以示休咎。察無聲之載。非我何知。彰有道之邦。非我何守。¶
不私其用。胡繼明於月晦之時。克保其謙。故騰輝於日入¶
之後。是時天鑒匪遙。德聲孔昭。煥赫[:#AS-92F9:⿰帛⿱丿糸]古。光揚聖朝。豈徒¶
並連珠而邁同色。流碧落而耀青霄。¶ 

** 風過簫賦(以無為斯化有感潛應為韻)¶ 
¶
<pb:NFKB_QTW_p0615-04b>

:PROPERTIES:
:TITID: QTWTIT12108
:PERSID: QTWAUT1496
:END:

風之過兮。一氣之作。簫之應也。眾音以殊。雖高下以異響。¶
終合散而同塗。體宮商而自得。均清濁以相須。動必造適。¶
用當其無。冥然理順。昭與道俱。以由一人之化。為而不有。¶
萬物之心。以虛為受。帝於何力。各自遂其生成。天且不言。¶
乃能恆於悠久。觀夫指大塊之噫氣。裁眾管而聲隨。始飂¶
飂兮清越。終杳杳以逶迤。遠而聆之。初疑白虎方嘯。迫而¶
察也。旋驚丹鳳來儀。知化本之有眹。見天籟之在斯。道固¶
無名。物罔不感。彼命宮而商應。信陽舒而陰慘。雲何事而¶
從龍。水何情而習坎。故達人作用而虛其清心。大道不疵¶ 
<pb:NFKB_QTW_p0615-05a>
乃滌其元覽。之風也。扇其輕重。之簫也。應以洪纖。彼若疾¶
而颺。我則以號以噭。彼若和而靜。我則若沈若潛。曷異夫¶
暴心感而麤以厲。敬心感而直以廉。爾其斷續清空。蕭寥¶
永夜。歷虛無而輕颷自遠。拂松竹而幽韻相借。微聞闕下。¶
伴金奏之發天庭。迥徹雲中。疑笙歌之隨羽駕。莊生託之¶
以齊物。子綦由是而觀化。化之至矣。茲焉可知。風乃不私¶
其用。簫亦自得其宜。元元立言事無事。我后垂拱為無為。¶
君子曰。風簫也。罔有爭而善勝。契不言而自應。是將觀彼¶
以成化。豈獨因之而比興。¶ 
¶
<pb:NFKB_QTW_p0615-05b>

* 柳道倫¶ 
:PROPERTIES:
:PERSID: QTWAUT1497
:END:

道倫。貞元中進士。¶ 

** 進善旌賦(以設之通衢俾人進善為韻)¶ 

:PROPERTIES:
:TITID: QTWTIT12109
:PERSID: QTWAUT1497
:END:

帝堯有君人之大德。恢理國之令圖。將啟納善之懷於四¶
方之士。乃立進善之旌於五達之衢。所以訪政化之本。招¶
賢俊之徒。告善員來。故進而無妄。聞善必納。信言而有孚。¶
類諫鼓所陳。同謗木之設。彼思聞過而遷善。此俾明善而¶
就列。善既陳而一人有慶。旌既立而萬姓咸悅。寧同旟旐¶
之翩翩。奚貴干旄之孑孑。九達之上。大逵之中。直影而晴¶ 
<pb:NFKB_QTW_p0615-06a>
分瑞日。孤懸而晝引祥風。置之則上德下布。就之則下情¶
上通。既至者固當授之以祿。將來者不假招之以弓。初孰¶
為此。自陶唐氏。制乃有常。張而不弛。嶷然而孤標獨立。迥¶
爾而中立無倚。示華夏則綏之斯來。化要荒而罔不率俾。¶
厥旌既陳。盛德日新。使樂善之儔。得因旌以進。知建旌之¶
意。固惟善是親。可以光被區宇。統和天人。比垂衣於百代。¶
異舞干於七旬。繇是廣達四聰。必徵片善。咸望雲而就日。¶
若風行而草偃。求其善理。知百寮之師師。采其善言。得王¶
臣之蹇蹇。今大君聰明文思。庶政無遺。善以求人。固以達¶
<pb:NFKB_QTW_p0615-06b>
於政矣。旌可進善。亦在推而廣之。士有敦詩書。懷忠信。學¶
頗師於鄒魯。君幸逢於堯舜。比潛鱗而待躍。同弱羽之思¶
振。欣逢進善之時。庶以善言而進。¶ 

* 庾承宣¶ 
:PROPERTIES:
:PERSID: QTWAUT1498
:END:

承宣。貞元八年進士。大和中官檢校吏部尚書天平軍節¶
度使。¶ 

** 朱絲繩賦¶ 
:PROPERTIES:
:TITID: QTWTIT12110
:PERSID: QTWAUT1498
:END:

絲之為體兮。柔以順德。絲之為用兮。施之則直。從其性而¶
不改。成其音而罔忒。故君子體直以為象。履中而立身。豈¶ 
<pb:NFKB_QTW_p0615-07a>
委曲而取媚。將勁挺而維新。既端懿以難匹。想高張而莫¶
倫。初未為絃兮。信任其舒卷。既比夫矢也。諒難乎屈伸。寧¶
懼不合於眾而改操。不同其類而易真。雖立質以假物。立¶
音而因人。敦夫㡛氏之功。辨夫園客之養。非繞指以可悅。¶
將如絲而是仰。志士以是而興歎。詩人因此而取象。清廟¶
之瑟。非我而莫聞。空桑之琴。非我而奚響。惟直是與。惟端¶
是求。惡靡然以從俗。恥紛若以隨流。天心保貞。側媚見而¶
用侮。神道助正。謇諤鑒而無憂。信乎去邪以受福。孰不履¶
正而身修。間其色兮未嘉。素其質兮孰美。信挺挺而直繩¶
<pb:NFKB_QTW_p0615-07b>
是若。固奕奕而渥丹無比。欲眾之好我。染之而匪他。知代¶
之惡邪。直之而有以。非矯其俗。將遷其時。寧三思而有贊。¶
諒一向而無疑。道在斯而為得。文舍此而何之。古所以嗟¶
是非而莫分。怨邪正之難考。多將任情而媚俗。鮮能率性¶
而行道。何不鑒朱繩而獨異。與㣥類而且殊。其美雖偶。其¶
道則孤。儻斯言而是當。又可得而已乎。¶ 

** 無垢淨光塔銘(幷序)¶ 

:PROPERTIES:
:TITID: QTWTIT12111
:PERSID: QTWAUT1498
:END:

昔如來以善惡無所勸。為之說因果。修因果者無所從。為¶
之存像教。像教設而功德爰立。因果著而報應彰明。至於¶ 
<pb:NFKB_QTW_p0615-08a>
聚沙。亦獲多福。矧(闕二字)縱廣之高大。其功德曷可思量哉。¶
惟唐貞元己卯歲孟夏四月旬有九日。聖君降誕之辰也。¶
煌煌乎溥天之大慶。率土之盛事。窮祥絕瑞。略而不談。人¶
神幽贊。品類歡樂。(闕一字)自京邑。達於海隅。各獻珍寶。以賀¶
昌運。先是觀察使柳公監軍(闕一字)魚公相與言曰。聞夫西¶
方之聖者(闕一字)崇福之本。至仁之教。故報君莫大於崇福。¶
崇福莫大於樹善。樹善莫大於佛教。教之本。其在浮圖(闕¶
三字)今皇帝道邁往初。澤漸無垠。天下之人登壽域樂太¶
平者。二十有一年於茲矣。含氣之類。尚猶知感。矧臣子之¶
<pb:NFKB_QTW_p0615-08b>
心。當於茲辰焉。於是會釋徒。謀建置。作為浮圖。以塔名之。¶
夫塔者。上(闕一字)諸天。下鎮三界。影之所蔭。如日月之照。破¶
昏為明。鈴之所響。如金石之奏。聞聲生善。如是諸福。盡歸(¶
闕二字)謀之既臧。相顧踊躍。願力(闕一字)果。事無不諧。齋心至¶
諴。三卜皆吉。相地面勢。依山憑高。標勝槩於南方。跨上游¶
於福地。食王祿者樂於檀施。荷帝力者悅而獻工。役無告¶
勞。功用斯畢。皇帝嘉焉。御扎題額。錫名貞元無垢淨光之¶
塔。屹然峻然。高立雲外。露盤而星象可接。金牓而鸞鳳交¶
馳。從何處生。如踊諸地。侔金剛而難壞。與劫石而齊堅。取¶
舍¶ 
<pb:NFKB_QTW_p0615-09a>
利以置其中。(闕三字)以表其外。俾夫觀覽者名號斯識。瞻禮¶
者利益居多。異夫經營之初。墾鑿之始。周其基址。下現盤¶
石。五色(闕六字)意將靈祇先有所待。盤石之上。又生異表。瑩¶
澈冰淨。淋漓玉顏。如物之牙。粲然攢植。訊諸博識。得未曾¶
有。非(闕一字)孝之感動。神祇之協贊。則何以有斯靈異乎。况¶
河東公以仁德鎮撫。海隅厎安。魚公以忠(闕五字)輯睦。二臣¶
協心。一方康寧。建彼崇塔。赫然丕績。上以資大君無疆之¶
福。下以遂眾生(闕九字)亦至矣。盍刊諸貞石。以示於將來。小¶
子備從事之末。奉銘敘之命。豈知竺乾之道。空為(闕二字)之(¶
<pb:NFKB_QTW_p0615-09b>
闕三字)¶ 

瞻彼靈塔。巍巍崇崇。疑自地踊。若將天通。作鎮海隅。高標¶
閩中。影護下界。形儀太空。金盤(闕十字)贊茲盛功。侯其建之。¶
臣子之忠。(闕二字)福之聖壽無窮。¶ 

** 唐前義成軍節度鄭滑等州觀察使檢校吏部尚書兼御史大夫李公二州慰思述¶ 
:PROPERTIES:
:TITID: QTWTIT12112
:PERSID: QTWAUT1498
:END:

彼思者誰。思李公也。所慰者何。慰邦人也。曷以思之。政成¶
而惠及也。曷以慰之。刻石而播美也。侯其能紀其所以慰。¶
今節度使淮陽郡公袁公尚賢嘉善之旨也。於戲。郡國者。¶ 

<pb:NFKB_QTW_p0615-10a>

土地人民之謂也。藩鎮者。軍旅鈇鉞之謂也。皇家綜覈名¶
實。襟束體要。上有成則。下無分權。於是慶位寵命極其數。¶
殺生刑賞專其柄。政理教化仰其成。任之莫大也。事之莫¶
重也。唯其聰明可以盡聽覽。唯其材智可以適利害。唯其¶
忠誠可以竭肺肝。然後能聳動乎㣥倫。師範乎四方。作帝¶
垣翰。為人膏澤。歷選授命。非全器備用。則不稱茲職焉。德¶
宗臨御既久。鍛鍊惟精。鑒洞㣥下。舉無遁情。以四方之少¶
事。專將帥於賢良。得禮樂詩書之精英。盡典法政化之根¶
<pb:NFKB_QTW_p0615-10b>
本。居則物受其福。厎於康寧。去則人慕其德。形於謠詠。古¶
之作者。又何加焉。貞元歲。公自給事中累月除尚書右丞。¶
上方倚以為輔。而㣥望僉屬。會東軍闕帥。時許蔡不靖。撫¶
安鎮定之寄。咸又與能。用賢先於急病。簡兵符於注意。是¶
使澤潤之功。未及於天下。乂安之理。獨賚於一方。麾幢既¶
行。寵冠㣥后。茲鎮之地。據當要害。風俗之舊。號為堅強。兵¶
甲精而氣勝。疆土沃而人逸。界大藩之雄盛。邇王畿之德¶
澤。善否之政。難於厥初。矧自賈相國之寬厚居外。略其法¶
度。李僕射以制作求理。未及惠化。姚以靜而潛用。盧以促¶
而不暇。軍雖和未及於整。人雖安未遂其泰。官雖備未盡¶ 
<pb:NFKB_QTW_p0615-11a>
其理。法雖張未一其門。遂使強力暴氣。時黷武經。黠胥豪¶
家。時漁細民。署職祿士。時或倖致。斷刑察獄。時或情及。公¶
乃明示畫。立程軌。利銜筴以謹其不度。峻隄防以遏其淫¶
心。開通耳目。改易視聽。先之以端莊肅怠惰。齊之以精爽¶
攻矯誣。清明燭於無間。機權制於有眹。十萬之室。不可以¶
戶曉。三軍之眾。不可以心期。正身行令。罕不率俾。桉典籍。¶
無宂員以敗法。閱部伍。無寵私以居職。入閭井。有敬讓禮¶
節以厚俗。行田野。無汙萊蕪穢之不理。儲倉庫本乎節用。¶
水旱因得而備也。從人欲本乎省事。教化因得而興也。苟¶
<pb:NFKB_QTW_p0615-11b>
理道之可究。志意之可留。小無不勤。大無不備。一貫其道。¶
七年有初。公積孝友發為聰明。本學術施於政事。儼容而¶
居公可畏。莊色而非義不干。手衡目鏡。毫釐無隱。竹操松¶
心。風霜彊勁。春秋稱子產以寬猛相濟為善理。晉史美元¶
凱以文武盡在為全材。古今異時。賢哲同道。今皇帝纂大¶
統之二歲。元和紀號。方將郊上元。謁清廟。乃詢大政於二¶
三元老。俾第郡國之聲績。懿重望以居內。副祀之任。歷永¶
歲時。詔書遂東。有待而起。及黃霸赴召。韓侯入覲。營舍空¶
其將校。府署盡其官吏。巷無有居。室無有處。或擁塞遮邊。¶ 

<pb:NFKB_QTW_p0615-12a>

或饌酒饋餼。咸曰獸草魚水。夫何所依。寒裘飢食。復何所¶
自。思念之音。亹亹不絕者。逮於今焉。夫民者氓也。未易其¶
感動。庶者眾也。又難其一心。非功利之積及於下。惠澤之¶
漸漬自久。胡不唱而同和。不約而同期。誠之所孚。在物知¶
感。自後出鎮浙右。入掌邦計。聲先路以人悅。政不言而事¶
理。由滑之所以著焉。淮陽公代公守鎮。琴瑟異質。雅音同¶
致。邦人重濡其厚惠。是用思報其前政。於是左廂都押牙¶
兼御史大夫房士郢右廂都押牙兼御史大夫范山才攝¶
<pb:NFKB_QTW_p0615-12b>
白馬縣令盧乾真洎耆老張西雲等。詣庭詣閣。宣贊功德。¶
淮陽公乃跡事錄實。累表上聞。願刊石垂休。以慰人望。公¶
遂懇白執政。讓形於色。由是所請。不時得下。淮陽公嘆曰。¶
仁極於政。義臻於讓。誠君子之用心也。紀事揚美之道。其¶
在予乎。今宜名碑。遂賢者之志。述於文。抒東人之思。顧謂¶
觀察判官殿中侍御史庾承宣。以從事在茲。詳備聞見。盍¶
敘之而昭示永永焉。公名元素。字大朴。其先趙郡人也。若¶
崇基峻源。清門茂閥。歷官之前後。修身之事業。則紀名臣。¶
傳循良。得以耀竹帛焉。今不書。不敢專也。乃編邦人之詠。¶
係於篇末。俾采詩之官。得以薦馨香云。其辭曰。¶ 

<pb:NFKB_QTW_p0615-13a>

我所思兮春之陽。氣熙愉兮物芬芳。枯者茂兮焚者息。曷¶
以比之公之德。我所思兮親之慈。察痛癢兮知寒飢。充寒¶
飢兮延性命。曷以比之公之政。我所思兮正始音。薰然和¶
兮天地心。興敬讓兮去姦詐。曷以比之公之化。我所思兮¶
鑑澄澈。淨冰玉兮皎霜雪。幽隱盡兮研精英。曷以比之公¶
之明。我所思兮河之水。靡晝夜兮波瀰瀰。我所思兮嵩嶽¶
之名山。仰申甫兮霄漢間。居霄漢兮興雲雨。霖旱歲兮澤¶
九土。俾吾侯兮終獲祜。望而祝之享天祚。¶ 
¶
<pb:NFKB_QTW_p0615-13b>

** 魏博節度使田布碑¶ 
:PROPERTIES:
:TITID: QTWTIT12113
:PERSID: QTWAUT1498
:END:

於戲。節義立則人倫之風厚。忠孝彰則君親之恩大。罔極¶
之報。非死不盡。臣子之心。非盡不明。決去就於至誠。擇利¶
害而無撓。其生也。挺身為萬夫之特。其終也。成名於泰山¶
之重。淩視千古。高居上游。斯人伊何。魏博節度使田公布¶
字敦禮之謂也。初公烈考曰宏正。輔佐憲宗。掃除寇逆。為¶
侍中魏博節度使。今上嗣位。鎮州軍吏以節度使王承宗¶
死上聞。詔宏正除中書令代焉。居一歲。兵亂遇禍。公時為¶
涇原節度。詔追至京。聞喪。公卿獻議。以為討鎮莫若用魏。¶
魏強而近。又公恩德積洽於魏。以鉞賜其子布。布復有能。¶ 

<pb:NFKB_QTW_p0615-14a>

則魏之士欣戴而效死焉。詔從之。公泣血號天而辤不能¶
者再。詔不許。乃曰。報君恩。復父讎。在此舉也。如不濟。則無¶
其生以謝之。別兄弟妻子屏門之內。辤賓客朋友於西階¶
之下。喪輿遂北。至魏。則徒跣行號。以見將士。將士蓍艾者¶
父兄事之。齒類者骨肉親之。毀家以結人心。辤祿而贍公¶
用。明求報之道。竭勵士之方。冀其協心。以副私志。異哉魏¶
之風俗。久悖聲教。魏之將士。素染很戾。懷安自固。忽感激¶
之勇節。積驕成惰。無戰鬬之剛腸。初猶哀公之誠。悅公之¶
<pb:NFKB_QTW_p0615-14b>
賞。雖未心化。蹔忘舊風。無何。奉詔出師。抵冀之南宮縣。邇¶
賊而振威也。時討幽鎮諸軍。庶事草創。計司荒略。供饋大¶
虧。公乃以本部六州之租入。權以自濟。冰雪方盛。飛輓阻¶
艱。眾相言曰。頃常出軍。賴朝廷供給優贍。軍府因以完濟。¶
今者瘠已肥國。尚書無乃太公忠乎。旋以滄景喪敗。王師¶
不振。諸軍顧望。莫有鬬心。賊使間諜。騰肆飛語。以不固之¶
志。加懷怨之心。望風聽聲。將欲謀亂。咸有見者。宜圖其休。¶
全身保軍。以俟後舉。公仰而號曰。天子徵兵。以討叛亂。吾¶
特授旄鉞。復其家冤。將軍雖死。國典斯在。豈蓄縮完守。為¶
不忠孝之臣乎。眾知公不可迫。因師行而遂潰。中軍不同¶ 
<pb:NFKB_QTW_p0615-15a>
其謀。奉公達於魏城。眾又言曰。魏土不知朝化久矣。刑賞¶
禮樂。皆自已出。近以保富貴。遠以貽子孫。苟能從眾之謀。¶
則捧戴如舊。公知其不可以道化。又難以力服。時太尉之¶
靈座。在魏之官署。公陽以入臨。人不以虞。慟哭伏劍。眾驚¶
至而絕矣。春秋三十八。噫。相國李公愬先公帥魏。眾以貪¶
亂。李不能制。閉域以自固。重幣以貸死。及公初至。悖氣尚¶
存。邀賞撓法。一唱萬和。况鎮之軍於魏。舊有救敗德。兩軍¶
相觀。如親戚焉。寧有一人之忠義。化六萬之肝膽。三月之¶
將帥。移六十年之舊風。強其陸梁。計其相觀。同騃愚蔽。知¶
<pb:NFKB_QTW_p0615-15b>
其不可。李石有言曰。重耳教訓。三歲而後敗楚。勾踐生聚。¶
二十年而後滅吳。以中古之慤信。晉越之馴伏。尚且遲之。¶
况今魏乎。聞者信之。及公終也。賊眾感義而退守。王師聞¶
風而憤激。達於朝廷。天子壯其節而哀其死。為之廢朝。公¶
卿洎百執事。咨嗟悽憫。久而不絕。及喪至。則弔周懋恤。禮¶
備而恩加焉。贈尚書右僕射。以長慶二年八月二十六日。¶
葬於萬年縣白鹿原。公之大王父曰廷輝。安東都護司馬。¶
贈右僕射。王父曰玠。相州刺史。烈考中書令贈太尉。而勳¶
高位崇。至公而名重節立。蓋以茂德為濬源。大忠為厚阯。¶ 

<pb:NFKB_QTW_p0615-16a>

克生賢哲。焯燿邦國。初自魏之裨將以謹幹至大將。自侍¶
御史以討叛勞至大夫。以平蔡功為金吾將軍。以長材鎮¶
要衝為河北節度。以多略靜邊陲為涇源節度。在裨將則¶
辨冤囚。太尉無淫刑矣。領征軍則備賊之驚突。諸軍因之¶
立功矣。為金吾抑同列而不遏諫官。聖朝有容直之美矣。¶
帥河陽也。則省將而多戰卒。滅賊而守詔條。於是乎兵實¶
而人安矣。鎮涇源則勸其力穡。教其騎射。於是糴賤而人¶
能矣。其大材敏識。有名臣之體要。深謀善計。得良將之精¶
<pb:NFKB_QTW_p0615-16b>
華。善而不伐。高則思降。無豪貴之侈欲。慕廉讓之高風。惜¶
乎壯年。有志不立。豈天意用斯人以激其怠惰。警其奸兇¶
者哉。伏劍之辰。手操遺表。陳兇逆之根本。明將帥之儀矩。¶
聖君因得辨邪正。可謂始終之善者也。其遺孤及門吏。知¶
予夙奉周旋。感激名義。請揚盛烈。於萬斯年。銘曰。¶ 

具體皆人。能恥者誰。輕死重義。謂之有思。豺狼貪惏。力不¶
能支。部下將貳。誠無所施。上虧國恩。中冤父私。兩志莫遂。¶
顧生奚為。明者獨斷。勇夫不疑。忍恥偷安。犬彘等夷。靦顏¶
冒寵。復何人斯。誠貫心膂。竟違我期。利刃貫胸。血殷喪帷。¶
軍士喧駭。逆黨忸怩。義風激揚。征車不衰。自居所重。賢人¶ 
<pb:NFKB_QTW_p0615-17a>
得之。地察天明。稱為神祇。雅有節鉞。流聞邊陲。青史長存。¶
馨香葳蕤。¶ 

* 杜奕¶ 
:PROPERTIES:
:PERSID: QTWAUT1499
:END:

奕。貞元時人。¶ 

** 芭蕉偈¶ 
:PROPERTIES:
:TITID: QTWTIT12114
:PERSID: QTWAUT1499
:END:

幽山淨土。生此芭蕉。無心起喻。覺路非遙。¶ 

* 崔元亮¶ 
:PROPERTIES:
:PERSID: QTWAUT1500
:END:

元亮字晦叔。磁州昭義人。貞元十一年進士。元和中累轉¶
駕部員外郎。出為密歙湖三州刺史。文宗朝遷右散騎常¶
<pb:NFKB_QTW_p0615-17b>
侍。歷虢州刺史。卒年六十六。贈禮部尚書。¶ 

** 對毀方瓦合判¶ 
:PROPERTIES:
:TITID: QTWTIT12115
:PERSID: QTWAUT1500
:END:

** 　得太學博士教冑子毀方瓦合司業以為非訓導之本不許¶ 
:PROPERTIES:
:TITID: QTWTIT12115
:PERSID: QTWAUT1500
:END:

學於是專。教所以立。信尊賢可上。在易性難從。眷彼儒流。¶
職司學校。誠宜警不及之誡。懼將落之辭。苟毀方以為心。¶
雖容眾而奚用。且非善誘。在傳授而則乖。曾是詭隨。於博¶
裕而何有。不可以訓。無易由言。請從司業之規。無取學官¶
之見。¶ 

<pb:NFKB_QTW_p0615-18a>

* 邱絳¶ 
:PROPERTIES:
:PERSID: QTWAUT1501
:END:

絳為魏博節度使田緒賓佐。與同府侯臧爭權。緒子季安¶
斥為下縣尉。俄召還生瘞之。¶ 

** 常山郡王田緒神道碑¶ 
:PROPERTIES:
:TITID: QTWTIT12116
:PERSID: QTWAUT1501
:END:

維天以五星辨經紀。維人以五常垂教化。奉天者皇王。牧¶
民者侯伯。故五星失次舍而天綱乖。五常悖倫理而人紀¶
壞。非夫人神厭禍。天地合德。俾降英傑。以靜邦家。則無以¶
正綱紀。成教化矣。皇唐九葉。今上馭歷之五載。得佐命戡¶
<pb:NFKB_QTW_p0615-18b>
難之臣。曰田公諱緒字某。北平盧龍人也。系自唐虞。盛德¶
載世。祚於全齊。醇仁酣和。衰周鼎遷。暴嬴璧返。劉項角逐。¶
正者得之。則齊王橫去國隕身。與義終始。議郎疇立功逃¶
賞。興讓澆薄。十數世家於北邊。議郎即公之十五代祖也。¶
至皇鄭州別駕璟。生公大王父安東合都護贈戶部尚書。¶
有遮虜護塞之勳。而生不登貴位。加之以齊王之秉節。議¶
郎之遺榮。濬源茂本。故尚書克生太尉承嗣。歷檢校戶部¶
尚書兼御史大夫魏博貝相滄德州節度度支營田觀察¶
處置等使尚書左僕射司空同中書門下平章事兼魏州¶
大都督府長史。封鴈門郡王。歿贈太保。累贈太傅復魏州¶ 
<pb:NFKB_QTW_p0615-19a>
大都督。公太傅第六子也。乘博厚之慶。得堅剛之氣。君臣¶
之大節。理亂之形兆。實天賦不言而知。侯王之姿。見於童¶
孺。太傅朗識。異而器焉。以諸侯之嫡拜京兆府參軍兼五¶
領騎士。深得將略。鳴弓上馬。雄稜挺然。無何。太尉寢疾。或¶
以措置故事。不歸於公。聖朝載懷輯綏。永顧勳績。爰命從¶
子。俾侯於蕃。既履四封。乃遷六官。付畀於天。威惠在已。主¶
恩寵章。赫赫煌煌。孝未昭而忠隳。正不悟而邪及。志惟悖¶
德。動則無名。是以河朔塵飛。隴右霧塞。青[:#AS-8862:⿱亠兊]既叶。幽冀未¶
同。見多壘於魏郊。發天兵於隴坻。曠日持久。連年不平。履¶
<pb:NFKB_QTW_p0615-19b>
危者若安。處禍者皆樂。囂然相視。孰辨其非。公斷天下之¶
疑。達天下之務。以為君親可報也。世德不可墜也。犯是二¶
者。生將何為。於是欷歔流涕。冀其感寤。靡有虛日。而無正¶
言。及京師變生。翠華順動。人望愈惑。堅不可離。星辰之間。¶
戎帥薨謝。師人將士。退迫公理軍。公清望威名。眾所欣戴。¶
且曰吾先公太傅之冢子也。仁而能斷。嚴不至殘。當去禍¶
就福。化危使安。敢以死請。期乎息肩。公雖懇辤。人實誠奉。¶
於是三軍之裨將。列城之守宰。及士吏卒伍。大和會於旌¶
門之外。而聽命焉。公乃陳其逆順。曉其利病。西嚮稽顙。如¶ 
<pb:NFKB_QTW_p0615-20a>
對天顏。萬人歡呼。式抃且舞。受公相誓。如履夷途。曾不崇¶
朝。而獻狀行在。於時黃屋南巡於巴濮。元兇僭盜於鎬京。¶
握兵者鱗差。失節者踵武。公挺身禍敗。拔跡危難。掃氛祲¶
之未開。定危疑於已變。乃分遣寮屬。結約諸侯。迴成德向¶
闕之心。合昭義勤王之志。雖漁陽之勁悍。北虜之猖狂。公¶
精誠籲天。銳氣蟠地。能走馬實於魏壤。覆朱滔於貝邱。希¶
烈勢孤。賊泚援絕。訖於收復。經啟自公。巍巍碩勳。孰與公¶
比。由是捷書上聞。未幾而降優詔。拜魏博節度管內支度¶
營田觀察處置等使銀青光祿大夫魏州大都督長史兼¶
<pb:NFKB_QTW_p0615-20b>
御史大夫。君臣之契運。昭泰之元符。千載一時。灼見茲日。¶
及六龍駕返。九有風清。然後議刑賞。頒慶賜。則公之茂績。¶
結於宸衷。即日加工部尚書。節度等使如故。上復以麾幢¶
之任。賢賢也。腹心是託。親親也。親賢之選。簡於帝心。賜公¶
姻戚。尚嘉誠長公主。公主肅宗文明武德皇帝之孫。代宗¶
睿文孝武皇帝之子。今上之妹。玉潤貞質。蘭芳粹容。德配¶
元臣。道光卿族。降自九天。歸於列藩。獎納忠之誠。重匡戴¶
之績。由此見公之寵畀㣥后也。昔漢張敖曹窋。皆因緣戚¶
屬。稱榮主第。若公之分茅胙土。樹牙推轂。上自振古。迄於¶ 
<pb:NFKB_QTW_p0615-21a>
聖朝。一人而已。尋遷尚書右僕射。特封常山郡王。食邑三¶
千戶。明德也。改封鴈門。真食五百戶。襲慶也。公惠訓封圻。¶
桉部師律。恢皇威以勉㣥師。敷渥澤以潤蒸人。禮讓興行。¶
廩積斯實。修整人紀。統和天常。夷難戴君。每為己任。朝廷¶
襃是休烈。爰咨弻諧。以本官就拜同中書門下平章事。公¶
既參廟謀。又統兵柄。方將刳胎禍之未兆。措理本於永貞。¶
張三光之明。調六氣之府。致君堯舜。身作夔益。豈獨鎖結¶
燕趙。連衡齊魯。嘉言有聞。而遽嬰寢疾。以貞元十有二年¶
四月十日。薨於戎府。享年六十有三。天子震悼。不臨朝者¶
<pb:NFKB_QTW_p0615-21b>
三日。列辟相弔。邦人大慘。即日詔遣尚書職方員外郎房¶
挺。申賻襚之恩。備君臣之分。追是勳伐。冊贈司空。詔書襃¶
寵。禮加常典。不踰時而命公令子節度副使兼都知兵馬¶
朝散大夫試光祿少卿兼御史大夫季安。纂厥戎政。式光¶
茂烈。雖哀過乎禮。而義貴從權。寧息魏人。藩翰王國。稟君¶
之命。移孝作忠。生而顯榮。歿有遺祉。薰灼今昔。在公一門。¶
越以其年十月四日。葬我公於魏州貴鄉縣金堤鄉吳河¶
原。邇先太傅之塋。禮也。嗚呼。公精彩朗徹。志氣雄厲。性通¶
事表。心達化權。二十總戎。三十作相。俾魏博為順本。功以¶ 
<pb:NFKB_QTW_p0615-22a>
之高。奉家國於正初。孝以之大。忠孝斯立。福壽攸歸。何蒼¶
生失望。國棟斯折。古今之恨。可勝言哉。公有子三人。長曰¶
孝和。朝散大夫使持節澶州諸軍事澶州刺史兼御史中¶
丞充本州防禦使。少曰季直。朝議郎殿中侍御史內供奉¶
銀青光祿大夫檢校工部尚書兼魏州大都督府長史御¶
史大夫充魏博相貝澶衞等六州節度管內支度營田觀¶
察處置等使。季安。公之次子也。十五授鉞。為唐名臣。固河¶
山葉奕之封。奉貴主慈嚴之命。光闡前烈。其不朽與。公左¶
右王家。厎靜藩閫。功勳大略。書於惇史。若乃垂休聲於開¶
<pb:NFKB_QTW_p0615-22b>
國之地。申罔極於元侯之恩。刊勒豐碑。光顯舊壤。門人之¶
事也。追慕恩顧。直而不文。其辭曰。¶ 

三光昏霾。兩儀否閉。爰資英傑。用贊開濟。天人合符。斯人¶
命世。(其一)塞直盧龍。山橫紫蒙。元精委輸。慶發於公。其勳惟¶
茂。其德惟崇。(其二)建中季年。兩河難作。淮圻怙亂。燕趙濟惡。¶
洶洶鯨奔。狺狺獸搏。(其三)翠華順動。關右塵飛。戎輅載駕。苞¶
茅不歸。且懷疑顧。孰就是非。(其四)時惟我公。拔迹艱阻。率彼¶
叛徒。悉為王旅。白日精貫。丹誠自許。(其五)婪婪燕寇。嗇禍稱¶
兵。動搖東夏。應援咸京。旌旗蔽野。獯虜連營。(其六)公仗天威。¶ 

<pb:NFKB_QTW_p0615-23a>

修鄰叶志。忠見於時。泰生於否。十萬姦兇。一敗塗地。(其七)帝¶
嘉殊績。乃授藩維。輯寧有土。惠訓成師。威令自肅。仁風載¶
馳。(其八)乃作官師。真食茅土。窮寵極貴。封王尚主。恩光顯融。¶
獨映今古。(其九)既司右揆。爰作上台。皇猷允穆。俗阜爰來。人¶
望匡弻。天胡降災。(其十)冊贈司空。念深宸扆。道則致君。人而¶
知子。帝命元侯。傳封四履。(其十一)高墳峩峩。先隴之旁。河掃¶
通氣。沙麓連岡。歿而可作。公其不亡。(其十二)¶ 

* 李應¶ 
:PROPERTIES:
:PERSID: QTWAUT1502
:END:
¶
<pb:NFKB_QTW_p0615-23b>

應。貞元十一年進士。歷官戶部員外郎郎中。¶ 

** 對為其師掃判¶ 
:PROPERTIES:
:TITID: QTWTIT12117
:PERSID: QTWAUT1502
:END:

** 　甲為鄉學生為其師掃或詰之失禮訴云有近賓將至¶ 
:PROPERTIES:
:TITID: QTWTIT12117
:PERSID: QTWAUT1502
:END:

顓業就師。有大小之間。函丈待扣。慎先後之傳。故得怡然¶
有孚。相悅以解。甲強學自立。博習成性。摳衣以往。如趨闕¶
里之前。請益而來。疑在舞雩之上。宜務知遠者而願學焉。¶
仲尼先乎祖述。傅說念以終始。豈可異子皮之言。淺者何¶
效。師卜商之業。末也無如。或屢聞長者之言。將習少儀之¶
禮。心善魏勃。宜拘袂於席前。志異陳蕃。或洒掃於庭內。不¶ 
<pb:NFKB_QTW_p0615-24a>
議罪此。無施勞心。¶ 

** 對四品女樂判¶ 
:PROPERTIES:
:TITID: QTWTIT12118
:PERSID: QTWAUT1502
:END:

** 　乙有女樂一部御史桉之云見任四品清官仰處分¶ 
:PROPERTIES:
:TITID: QTWTIT12118
:PERSID: QTWAUT1502
:END:

禮不與奢。慎微以從事。用過於儉。在貴而能貧。乙也不愆¶
其儀。匪解其位。詎聞不擊不考。同詩人之鼓鐘。而乃翕如¶
純如。類文侯之冠冕。東山逸態。事比謝安。後庭曲施。意齊¶
田蚡。法司所舉。允執厥中。儻人惟通班。列四備之嘉樂。國¶
成有命。因五利以和戎。理宜捨之。以勸能者。¶ 

* 王播¶ 
:PROPERTIES:
:PERSID: QTWAUT1503
:END:
¶
<pb:NFKB_QTW_p0615-24b>

播字明敭。其先太原人。父恕官揚州。遂家焉。貞元中進士。¶
舉賢良方正異等。憲宗朝累官禮部尚書。充劍南節度使。¶
穆宗立。拜刑部尚書。進中書侍郎同中書門下平章事。出¶
為淮南節度使。敬宗朝加檢校司空。文宗朝加檢校司徒。¶
拜尚書左僕射。復輔政。封太原郡公。太清宮使。大和四年¶
卒。年七十二。贈太尉。諡曰敬。¶ 

** 請禁帶兵器牧放奏¶ 
:PROPERTIES:
:TITID: QTWTIT12119
:PERSID: QTWAUT1503
:END:

諸縣皆有鎮軍。並隨逐水草。木放牛馬。賊徒因茲假託。挾¶ 
<pb:NFKB_QTW_p0615-25a>
帶軍器。晨夕混雜。善惡不分。伏請從今日已後。牧放之徒。¶
不得躬帶刀劍器杖等牧放。仍請詔下後十日外有犯者。¶
百姓所在集眾決重杖二十。屬軍者許臣擒捉。牒送本鎮。¶
亦准例科決。仍便解退。其近城弋獵。准前後敕並以禁斷。¶
公郡駙馬將軍子弟子鷹鷂。准敕但許城南桉放。不得輒¶
越諸界。並請不得別持刀劍等。所冀邦畿之內。盜賊屏息。¶
居人行客。晨夕獲安。¶ 

** 定館驛就廳先後奏¶ 
:PROPERTIES:
:TITID: QTWTIT12120
:PERSID: QTWAUT1503
:END:

准故事。御史到館驛。已處上廳。中使後至。即就別廳。如中¶
<pb:NFKB_QTW_p0615-25b>
使先至。御史亦就別廳。近日多不遵守。中使或不諳往例。¶
貴欲逾越。御史若不守故事。俱失憲章。喧競道途。深乖事¶
體。伏請各令遵奉故事。冀其守分。¶ 

** 請放還配流人奏¶ 
:PROPERTIES:
:TITID: QTWTIT12121
:PERSID: QTWAUT1503
:END:

天德軍五城及諸邊城配流人等。臣竊見配流人。每逢赦¶
恩。悉得歸還。唯前件流人。皆被本道重奏。稱要防邊。遂令¶
歿身。終無歸日。臣又見比年邊城所配流者。多是胥徒小¶
吏。或是鬬毆輕刑。據罪可原。在邊無益。伏請自今已後。流¶
人及先流人等。準長流格例。滿六年後。並許放還。所以抵¶ 
<pb:NFKB_QTW_p0615-26a>
法者足以悛懲。滿歲者絕其愁怨。¶ 

** 分別配流人罪奏¶ 
:PROPERTIES:
:TITID: QTWTIT12122
:PERSID: QTWAUT1503
:END:

準本年九月十七日敕。自今已後。兩京及關內河東河南¶
河北淮南河東西等道州府犯罪繫囚。除大逆及下手殺¶
人外。其餘應入死罪者。委所任官長審量事狀。但情非巨¶
蠹。並免死配流天德五城諸鎮。臣謹言。敕文除大逆下手¶
殺人外。餘入死罪。科目至多。若不舉其條流。或慮中外處¶
斷不一。今請犯十惡及故殺鬬謀劫私鑄錢造偽。幷京兆¶
界持杖強盜不論。並依律文及前後格敕處分。自餘死刑。¶
<pb:NFKB_QTW_p0615-26b>
即請準今敕減死。配隸天德五城。有妻者仍準式勒隨流¶
人。其父祖子孫欲隨去者任去。¶ 

** 請令程[:#AS-82FA:●]出巡江淮奏¶ 
:PROPERTIES:
:TITID: QTWTIT12123
:PERSID: QTWAUT1503
:END:

伏以軍興之時。在繫財賦。國用之本。出於江淮。頃者劉晏¶
掌領鹽鐵租庸。每自巡桉。至於錢穀利病。州縣否臧。隨以¶
上聞。使得釐革。臣緣在城務重。不獲躬行。伏望遣臣副使¶
程[:#AS-82FA:●]。特以詔命出巡江淮。其諸州府上供錢米。如妄託水¶
旱。輒有破除。伏請委程[:#AS-82FA:●]一切勘責聞奏。其度支戶部並¶
臣當司合送上都行營錢物。并令急切催促。其遠年逋欠。¶ 

<pb:NFKB_QTW_p0615-27a>

亦委具可徵之數聞奏。¶ 

** 請換貯東渭橋米石奏¶ 
:PROPERTIES:
:TITID: QTWTIT12124
:PERSID: QTWAUT1503
:END:

東渭橋每年北倉收貯漕運糙米一十萬石。以備水旱。今¶
累年計貯三十萬石。請以今年所運者換之。自是三歲一¶
換。率以為常。則所貯不陳。而耗蠧不作。¶ 

¶
