#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0111-12b> ¶
#+PROPERTY: JUAN 0112
欽定全唐文卷一百十二¶ 

<pb:NFKB_QTW_p0112-01a>
　後唐明宗(七)¶ 

** 不許停滯選人勅¶ 
:PROPERTIES:
:TITID: QTWTIT03430
:PERSID: QTWAUT0053
:END:

常調之中。無媒者衆。省員之外。有闕常多。方隆遠大之規。¶ 
更顯激揚之理。兼先赴南郊行事未授新命及一考前丁¶ 
憂州縣官等。起今後到闕者。宜付所司旋磨勘施行。不得¶ 
輒有停滯。大朝恩命。庶事規程。該定制者。各委所司。頒特¶ 
勅者。不拘常例。資維新之風教。示無黨之寰區。¶ 

** 放免岐延等州稅錢勅¶ 
:PROPERTIES:
:TITID: QTWTIT03431
:PERSID: QTWAUT0053
:END:
<pb:NFKB_QTW_p0112-01b>

叛黨未平。難輟轉輸之役。流民既復。必資安集之謀。朕應¶ 
天順人。端居靜治。若涉大水。如履薄冰。翼翼乾乾。懼不克¶ 
荷。所賴文武宣力。天地降祥。雨順風調。政寬事。雖四夷¶ 
一主。遠殊貞觀之朝。而斗粟十錢。近比開元之代。無何。董¶ 
璋搆亂。蜀郡[:#AS-8563:⿰⺯⿸厂⿱田坴]災。萬方共樂於太平。一境獨嗟於多事。遂¶ 
致數年動衆。千里勞民。奔馳秦鳳之郊。委頓岷峨之路。蓋¶ 
彼樂禍。非我願為。今則逆順分明。車書混一。陸梁之黨。巳¶ 
歸葅醢之刑。渙汗之恩。宜及瘡痍之俗。示以歸還之路。慰¶ 
其懷戀之誠。應秦岐延涇寧慶邠同興元京兆等州府所¶ 
<pb:NFKB_QTW_p0112-02a>
欠長興元年二年夏秋稅賦諸色錢物及營田戶部莊宅¶ 
務課利等物並放。如聞州使廉察。自前每降勅書。稍關除¶ 
放。頗淹行遣。轉急徵催。物巳輸官。人方見牓。厚利實歸於¶ 
州縣。鴻恩虛及於生靈。而況一戶逃移。一村騷擾。殘欠之¶ 
物。蓋藏於形氣腹中。披訴之詞。指注於逃亡脚下。朝廷比¶ 
哀貧戶。州縣轉啟倖門。欲峻條流。宜先曉諭。今後勅到。畫¶ 
時曉諭所管。仍勒要路粉壁曉示。如勅未到時。巳徵到物¶ 
色。據數附帳。不得隱落。如有人陳告。以枉法贓論。勅到並¶ 
須半月內施行。除放訖奏聞。¶ 
<pb:NFKB_QTW_p0112-02b>

** 定贓罪勅¶ 
:PROPERTIES:
:TITID: QTWTIT03432
:PERSID: QTWAUT0053
:END:

枉法贓十五匹絞。準格加至二十匹。乃自喪亂巳來。廉恥¶ 
者少。舉律行令。誡人遠財。國家常切好生。上下頗能知禁。¶ 
犯既漸寡。法亦宜輕。起今後犯枉法贓者。宜準格文處分。¶ 
贓名條內。有以準加減及同字者并倍。累贓並宜準律令¶ 
格式處分。凡有告事者。除鹽麴條流外。宜據輕重。依理施¶ 
行。不在格賞之限。¶ 

** 流清水縣令呂澄嵐州勅¶ 
:PROPERTIES:
:TITID: QTWTIT03433
:PERSID: QTWAUT0053
:END:

呂澄命為宰字。委以民人。不守公廉。恣行聚歛。贓數甚廣。¶ 

<pb:NFKB_QTW_p0112-03a>
情狀難矜。當寘重刑。仍從遠竄。宜決脊杖二十。配流嵐州。¶ 
關連人吏。依法司所奏。¶ 

** 責土貢稽遲勅¶ 
:PROPERTIES:
:TITID: QTWTIT03434
:PERSID: QTWAUT0053
:END:

方州所尚。土貢為先。苟有稽遲。誠為怠易。須加懲罰。俾效¶ 
恭勤。其錄事參軍孔霸文。宜罰一季俸。刺史尹暉。緣元勅¶ 
不該。宜放本典以下。宜令本道觀察使量罪科責訖以聞。¶ 

** 相馮贇勅¶ 
:PROPERTIES:
:TITID: QTWTIT03435
:PERSID: QTWAUT0053
:END:

馮贇有經邦之茂業。宜進位於公台。但緣平章事字犯其¶ 
父名。不欲斥其家諱。可改同平章事為同中書門下二品。¶ 
<pb:NFKB_QTW_p0112-03b>

** 賜高麗王勅¶ 
:PROPERTIES:
:TITID: QTWTIT03436
:PERSID: QTWAUT0053
:END:

勅高麗國王。省所奏。進奉謝恩紅地金銀五色線織成日¶ 
月龍鳳襖緞二枝。紅地金銀五色線織成龍牀褥二面。金¶ 
星皮甲二副。罽錦銀皮甲二副。罽錦鍊鐵兜四副。罽錦紅¶ 
地金銀五色線織成花鳥罽錦捍胯四副。角弓四張。紅地¶ 
金銀五色線織成龍魚罽弓袋裁四具。行簳箭二百隻。貼¶ 
金一百隻。貼銀木簳箭二百隻。紅地金銀五色線織成雲¶ 
龍箭[:#AS-8465:⿰金义]袋四具。金銀裝欛鞘細鏤雲天玉劒一十口。內二¶ 
口金銀裝罽錦鞘。金錦裝罽錦鞘。細鏤雲天長刀一十口。¶ 

<pb:NFKB_QTW_p0112-04a>
金銀裹槍一十根。金銀裝罽錦鞘匕首一十口。金銀裝鞘¶ 
匕首一十口。細苧布一百匹。白㲲二百匹。細中麻布三百¶ 
匹。事具悉。卿世篤忠貞。家傳勳閥。爰屬承襲之始。遠輸貢¶ 
奉之儀。貝錦成章。橦華讓貴。咸陳筐篚。皆是珍奇。而又兵¶ 
器駢羅。戎衣鮮麗。莫非精妙。可驗傾勤。嘉奬所深。再三無¶ 
巳。¶ 

** 又勅¶ 
:PROPERTIES:
:TITID: QTWTIT03437
:PERSID: QTWAUT0053
:END:

勅高麗國王。省所奏。進奉金銀裝所㓨六根。罽錦鞘金銀¶ 
裝劒六口。金銀裝罽錦鞘長刀一十口。紅地金銀五色線¶ 
<pb:NFKB_QTW_p0112-04b>
織成花鳥罽錦桿胯二腰。紅地金銀五色線織成花鳥罽¶ 
錦倚背二面。紅地金銀五色線織成花鳥罽錦裙腰六腰。¶ 
紅地金銀五色線織成罽錦鞘金銀裝匕首一十口。鍍金¶ 
鷹鈴二十顆。銀鏁鏇子五色絛銀尾銅金鍍金鷂子鈴二¶ 
十顆。銀鏁尾銅全細白㲲布一百匹。細中麻布一百匹。人¶ 
參五十斤。頭髮一十斤。金銀地䥫文剪刀一十枚。金銀細¶ 
鏤剪刀一十枚。金銀細鏤剪髭剪刀一十枚。銀花細鏤剪¶ 
刀二十枚。金銀重口大樣刀子三十柄。銀重口大樣刀子¶ 
四十柄。金銀重口中樣刀子五十柄。銀重口中樣刀子五¶ 
<pb:NFKB_QTW_p0112-05a>
十柄。金銀重口小刀子五十柄。銀重口小刀子一百柄。金¶ 
銀細鏤撇火鐮二十枚。金銀細鏤鉗子二十枚。香油五十¶ 
斤。松子五百斤。事具悉。卿地控東溟。心馳北闕。奉九邱而¶ 
作貢。歷萬里以來王。戎器堅剛。織文靡麗。苧麻如雪。至藥¶ 
通神。首飾翫具之奇。香澤果寶之類。名器既衆。羅列甚多。¶ 
省閱之時。稱尚良切。¶ 

** 又勅¶ 
:PROPERTIES:
:TITID: QTWTIT03438
:PERSID: QTWAUT0053
:END:

勅高麗國王。省所上表。賀去年三月一日親幸澶州殺敗¶ 
契丹事具悉。朕以契丹顯違信義。輒肆侵陵。親御戎車。往¶ 
<pb:NFKB_QTW_p0112-05b>
平桀虜。靈旗一舉。狂寇四奔。卿遠聽捷音。頗攄憤氣。載馳¶ 
章表。來慶闕庭。嘉乃忠誠。不忘於意。¶ 

** 令諸道不得表請僧道師號勅¶ 
:PROPERTIES:
:TITID: QTWTIT03439
:PERSID: QTWAUT0053
:END:

上國兩街僧道。自前賜師號。不數人而巳。至於賜紫。並係¶ 
特恩。近日諸道州府。因應聖節表薦僧道頗多。宜令中書¶ 
門下。此後凡有諸處。不係應聖節。及橫薦僧道。不得等閒¶ 
申發章表。請行命服師號。切思正統。¶ 

** 報鄭[:#AS-8FA5:●]請追尊先代御札¶ 
:PROPERTIES:
:TITID: QTWTIT03440
:PERSID: QTWAUT0053
:END:

朕猥承基構。實賴祖宗。將申報本之儀。常切奉先之志。爰¶ 
<pb:NFKB_QTW_p0112-06a>
崇祀典。思固遠圖。冀上答於劬勞。度永資於孝理。卿等咸¶ 
堅輔弼。共副咨詢。徵兩漢之舊規。宏三皇之故事。乃飛章¶ 
而定議。請薦號以尊名。兼廣園陵。仍增兵衞。載覽矢謨之¶ 
意。備觀順美之誠。感歎良深。嘉愧無巳。宜依上表施行。¶ 

** 幸汴州御札¶ 
:PROPERTIES:
:TITID: QTWTIT03441
:PERSID: QTWAUT0053
:END:

歷代帝王。以時巡狩。一則遵行典禮。一則按察方區。矧彼¶ 
夷門。控茲東夏。當先帝戡平之始。為眇躬殿守之邦。俗尚¶ 
貞純。兵懷忠勇。自元臣鎮靖。庶事康和。兆民咸樂於有年。¶ 
闔境彌堅於望幸。事難違衆。議在省方。朕取十月七日親¶ 
<pb:NFKB_QTW_p0112-06b>
幸汴州。其沿路一行宿食頓遞。可下三司排當。務從簡儉。¶ 
不得勞擾人戶。至於扈從兵師。亦巳嚴行誡約。兼告諭東¶ 
北道諸侯。不得迎駕朝覲。¶ 

** 誤決小兒獄御札¶ 
:PROPERTIES:
:TITID: QTWTIT03442
:PERSID: QTWAUT0053
:END:

朕聞堯舜有恤刑之典。貴務好生。禹湯申罪巳之言。庶明¶ 
知過。今月七日據巡軍使渾公兒口奏。稱有百姓二人。¶ 
以竹竿習戰鬬之事。昨朕初聞奏報。實所不容。率爾傳宣。¶ 
令付石敬瑭處置。今旦安重誨敷奏。方知悉是幼童為戲。¶ 
載聆讜議。方覺失刑。循揣再三。愧惕非一。亦以渾公兒誑¶ 
<pb:NFKB_QTW_p0112-07a>
誣頗甚。石敬瑭詳覆稍乖。致人當枉法而殂。處朕於有過¶ 
之地。今減常膳十日。以謝幽冤。其石敬瑭是朕懿親。合施¶ 
規諫。既茲錯誤。宜示省循。可罰一月俸。渾公兒決脊杖二¶ 
十。仍削其在身職銜。配流登州。常知所在。其小兒骨肉。各¶ 
賜絹五十匹。粟麥各百石。便令如法埋葬。兼此後在朝及¶ 
諸道州府。凡有極刑。並須子細裁遣。不得因循。¶ 

** 幸鄴都御札¶ 
:PROPERTIES:
:TITID: QTWTIT03443
:PERSID: QTWAUT0053
:END:

王者以六合為家。萬機是務。動必從於人欲。道貴表於君¶ 
臨。矧以大業名都。先皇舊地。干戈近息。井邑初完。去春特¶ 
<pb:NFKB_QTW_p0112-07b>
命親賢。出分攸寄。一載之化條方闡。六州之生聚咸蘇。朕¶ 
又竊念并汾。有同豐沛。欲和鑾之親撫。慮致勞煩。移嗣子¶ 
之總臨。冀諧委注。今則巳令赴鎮。兼報行期。而鄴都士庶¶ 
馳誠。表章繼至。思朕車御暫到。庶彼內外永康。曡興徯后¶ 
之詞。何爽省方之便。朕今月七日巡幸鄴都。踰月之內。卻¶ 
駐粱苑。其沿路宿食頓遞。並仰三司預專排比。不得輒擾¶ 
人戶。付中書門下準此。¶ 

** 罷般糧御札¶ 
:PROPERTIES:
:TITID: QTWTIT03444
:PERSID: QTWAUT0053
:END:

朕每念眇躬。嗣承丕構。厲憂勤於庶政。持兢業於厥心。罔¶ 
<pb:NFKB_QTW_p0112-08a>
敢怠荒。冀符裨益。去歲以五兵偃息。九穀豐登。指內外以¶ 
省方。慰羣情之望幸。迨於駐蹕。允協來蘇。迺睠鄴城。匪遙¶ 
梁苑。復念興王之地。思從徯后之詞。將命和鑾。指期屆路。¶ 
卿等情深許國。道在弼予。旋貢表章。罄輸丹赤。備閱傾虔¶ 
之懇。深詳啟沃之規。巳諭淹延。俾從俞允。其六軍經費。諸¶ 
道轉輸。國計所先。兵食斯衆。將致贍豐之備。難矜運輓之¶ 
勞。既念疲羸。粗宜蠲減。其百姓般糧至洛京。並卻停罷。只¶ 
令近東州府般至汴州。¶ 

** 停幸鄴都御札¶ 
:PROPERTIES:
:TITID: QTWTIT03445
:PERSID: QTWAUT0053
:END:
<pb:NFKB_QTW_p0112-08b>

朕聞王者握圖御宇。應天順人。必從億兆之心。以副寰瀛¶ 
之望。朕恭承大寶。漸致小康。當時和歲豐之辰。叶海晏河¶ 
清之道。思從望幸。爰議省方。昨者以全魏名邦。興唐霸國。¶ 
當去弊除姦之後。是安民撫衆之時。思暫議於巡遊。庶躬¶ 
親於勞慰。尋頒詔旨。巳定行期。而聞衞士連營。方諧聚族。¶ 
農功務穡。始在承春。雖無供億之勞。寧免差徭之患。而又¶ 
勳賢拱北。藩翰勤王。儻萬乘之少留。煩諸侯之入覲。況復¶ 
大臣抗表。多士輸忠。睹瀝懇以再三。閱封章而數四。諒為¶ 
裨益。深可嘆嘉。宜罷鳴鸞。且謀駐蹕。凡在中外。當體朕懷。¶ 

<pb:NFKB_QTW_p0112-09a>
先取今月十三日巡幸鄴都權停。¶ 

** 求言御札¶ 
:PROPERTIES:
:TITID: QTWTIT03446
:PERSID: QTWAUT0053
:END:

朕奄有四海。于今三年。敬事天明。敢忘日慎。上憑列聖。賴¶ 
祖宗之垂休。下設庶官。思邦家之共治。聞過必服。見善則¶ 
師。靜惟省躬。動懷畏相。每從人欲。方布時和。不謂仲春巳¶ 
來。繁陰未散。雖如膏之澤。可待豐年。而飛霰其濛。恐傷宿¶ 
麥。實關穡務。深軫納隍。卿等陳力有方。直言無避。共熙帝¶ 
載。以沃朕心。更吐嘉謀。庶裨闕政。應文武百官奏對。恐有¶ 
隱密之事。不敢當庭敷揚。即許上章。極言時政善惡。貴合¶ 
<pb:NFKB_QTW_p0112-09b>
天道弛張。¶ 

** 歸洛都御札¶ 
:PROPERTIES:
:TITID: QTWTIT03447
:PERSID: QTWAUT0053
:END:

朕紹續鴻圖。撫寧諸夏。爰從洛邑。來幸浚郊。屬中山興悖¶ 
逆之心。外寇恣朋連之勢。致煩征討。方見盪除。皆宗社之¶ 
威靈。盡忠良之裨賛。自此遐邇。永遠隆平。蓋以久別三川。¶ 
嘗懷九廟。既克清於氛祲。宜便復於京師。取今月十三日¶ 
歸洛都。¶ 

** 賑貸宋亳等州御札¶ 
:PROPERTIES:
:TITID: QTWTIT03448
:PERSID: QTWAUT0053
:END:

朕以臨御萬邦。寵綏四海。務恤民以設教。期化俗以成風。¶ 

<pb:NFKB_QTW_p0112-10a>
昨自霖雨連綿。川瀆汎濫。傷數州之苗稼。蕩百姓之邱園。¶ 
遘此徵災。慙虧至德。致農者失力田之望。念編甿有艱食¶ 
之虞。每自責躬。更思求理。欲使人獲其蘇息。恨不家至而¶ 
撫安。憂勞所深。鑒寐斯切。宜布維新之澤。式全可大之功。¶ 
今年州府遭水潦處。巳下三司。各指揮本州府支借麥種¶ 
及等第賑貸斛食。仰逐處長吏切加安存。不得輒有差使。¶ 
如戶口流移。其戶下田園屋宅。仰村隣節級長須主管。不¶ 
得信令殘毀。本戶歸日。具元本桑棗根數及什物數目¶ 
交付。不得致有欠少。本戶未歸。即許隣保請佃供輸。若入¶ 
<pb:NFKB_QTW_p0112-10b>
務時歸業。準例收秋後交付。貴示招攜。永期康泰。速宜宣¶ 
布。稱朕意焉。¶ 

** 封孟知祥為蜀王冊文¶ 
:PROPERTIES:
:TITID: QTWTIT03449
:PERSID: QTWAUT0053
:END:

朕祗膺天睠。虔荷帝圖。敷大信而仰法昊穹。秉至公而俯¶ 
臨億兆。彰善癉惡。必分涇渭之流。崇德報功。敢忘山河之¶ 
誓。其有榮聯戚里。任重侯藩。佐白水而中興。為皇家而盡¶ 
節。雖旁緣詿誤。而竟保忠貞。䟽鑿未通。朝海之波瀾暫阻。¶ 
氛霾既定。拱辰之光耀如初。表章皆驗於推誠。琛賮遠修¶ 
於述職。得不顯其丹赤。懋以旌酬。益敦魚水之懽。永契君¶ 
<pb:NFKB_QTW_p0112-11a>
臣之道。爰求吉日。乃降徽章。具官孟某。五緯佐天。三山鎮¶ 
地。七年乃辨。真為梁棟之材。十德俱全。信是琮璜之器。先¶ 
皇帝經綸八極。濟活兆人。李通首述其緯書。鄧禹常參於¶ 
霸業。同心同德。竟扶歸馬之朝。不伐不矜。罔恃濯龍之寵。¶ 
洎朕纂承鳳紀。繄爾鎮守龜城。鐵石彌堅。菁茅不匱。山川¶ 
險絕。每虔向日之心。玉帛駿奔。能助郊天之禮。有臣若此。¶ 
當代何加。董璋久作厲階。終萌逆節。既辜恩於覆載。欲嫁¶ 
禍於勳賢。曡以封章。䟽其隣道。虔劉我生聚。離閒我忠良。¶ 
爾外示叶同。潛懷憤激。罄衷言而誘諭。彼既不迴。伺良便¶ 
<pb:NFKB_QTW_p0112-11b>
以誅鋤。乃期自雪。以至敢驅叛黨。徑逼仁封。吹虺毒以傷¶ 
人。奮豺牙而暴物。爾則妙施成算。徑出全師。鼙鼓纔鳴。旋¶ 
聞落爪。窠巢自潰。巳致噬臍。梓川之袄霧風驅。涪水之狂¶ 
波鏡淨。解吾宵旰。賴爾韜鈐。固當銘在景鍾。豈止光於信¶ 
史。況復備輸懇款。益驗傾虔。敘魯館之寅緣。述沛中之舊¶ 
事。深心可見。亮節斯彰。不有疾風。焉知勁草。倘無異數。曷¶ 
報崇庸。由是並築將壇。顯昇王爵。兼兩藩之奥壤。啟一字¶ 
之真封。仍循益地之通規。別改旌功之懿號。賜之旌鉞。冊¶ 
以輅車。雖加等之寵光。爾皆不忝。在睦親之義分。予亦無¶ 
<pb:NFKB_QTW_p0112-12a>
虧。於戲。天鑒甚明。為善者降之福祉。君恩不黨。立勳者厚¶ 
以奬酬。惟敬慎以始終。可延長於富貴。勉承兌澤。永鎮坤¶ 
維。可授依前檢校太尉兼中書令行成都尹劒南東西兩¶ 
川節度使管內營田觀察處置統押近界諸蠻兼西山八¶ 
國雲南安撫制置等使。仍封蜀王。加食邑一千五百戶實¶ 
封二百戶。改賜忠貞匡國保大功臣。散官勳如故。仍令所¶ 
司擇日。備禮冊命。主者施行。¶ 

** 冊高麗國王夫人柳氏文¶ 
:PROPERTIES:
:TITID: QTWTIT03450
:PERSID: QTWAUT0053
:END:

為人之妻。能從夫以貴者。是謂宜其家矣。封邑之制。彞典¶ 
<pb:NFKB_QTW_p0112-12b>
所垂。俾增伉儷之光。以稱國名之爵。大義軍使特進檢校¶ 
太保使持節元菟州都督上柱國高麗國王妻河東柳氏。¶ 
內言必正。同奬固多。賛虎幄之嘉謀。保魚軒之異數。輔臣¶ 
忠節。諒屬柔明。爰降殊榮。載踰常等。勉思勤王之志。是謂¶ 
報國之規。可封河東郡夫人。¶ 

** 即位赦文¶ 
:PROPERTIES:
:TITID: QTWTIT03451
:PERSID: QTWAUT0053
:END:

天生蒸民。樹之司牧。立君臣之位。定治亂之機。撫之則為¶ 
后王。虐之則為讐敵。以今況古。何代不然。先皇帝親總干¶ 
戈。奄宅區夏。功既成而稍忘戒懼。道未濟而不慎驕矜。遂¶ 
<pb:NFKB_QTW_p0112-13a>
至貪吏藏奸。羣小多辟。勳舊無名而被禍。忠良飲憤而見¶ 
危。比屋由是怨咨。連營以之愁歎。俄成否運。遂至橫流。朕¶ 
昔奉武皇。幼承明訓。早承締構。備歷艱難。敢忘作礪之規。¶ 
以奉維城之固。一昨趙在禮遽從其郡。徑入鄴都。一則廹¶ 
於饑寒。從其糧穀。一則痛於離析。就彼妻孥。朕既事於專¶ 
征。亦既成於靖亂。豈意羣情見廹。衆意相推。雖於擾攘之¶ 
中。彌勵扶持之節。無奈軍中散卒。亂若棼絲。闕下禁兵。勢¶ 
如烈火。繇是指河流而南渡。誓軍旅以西馳。志欲救於顛¶ 
危。情冀申於忠赤。豈謂兵搖畿甸。釁結蕭墻。慙赴難以無¶ 
<pb:NFKB_QTW_p0112-13b>
功。徒撫心而掩泣。深誠未達。羣議同詞。以為奉廟社之烝¶ 
嘗。紹宗祖之基業。軍民所繫。神器難虛。辭避雖至於再三。¶ 
推戴尤形於廹切。竟將寡昧。獲奉宗祧。御朽索而敢載馳。¶ 
涉大川而莫知往。夙夜戒懼。罔敢底寧。所賴中外藎臣。弼¶ 
予沖眇。援今引古。爾既以大寶尊予。濟國安民。予亦以忠¶ 
貞賴爾。庶將此道。共致太平。宜推更始之恩。以布維新之¶ 
化。今改同光四年為天成元年。鄴都赴難之際定策功臣。¶ 
宜渥特恩。以彰豐報。其扈從將士。及六軍諸衞諸道行營¶ 
將校等。委中書門下次第酬奬。夫人不能自理。立君以理¶ 
<pb:NFKB_QTW_p0112-14a>
之。豈可殫天下之賦租。為宮中之玩好。後宮內職。量留一¶ 
百人。餘任歸骨肉。內官守閽掌扇。量留三十人。教坊音聲。¶ 
量留一百人。鷹犬之事。以備蒐狩。量留二十人。御廚膳夫。¶ 
量留五十人。其餘任從所適。內諸司使務有名無實者。並¶ 
從停廢。先皇運關外之資糧。供洛中之戎馬。遂致百姓困¶ 
弊。不勝餽輓之勞。今則須為制置。令度支與總管使會定¶ 
在京兵數。據所供饋。積貯京師。其近畿糧儲。可令諸軍就¶ 
食。諸道營田租庸司。先專差務。無益勸農。起今後並委州¶ 
使管係。所納農具斛斗。據數申省。應納夏秋稅糧。先有省¶ 
<pb:NFKB_QTW_p0112-14b>
耗一升。起今後只納正數。不得別量省耗。其輸芻藳。亦不¶ 
得別徵加耗。征賦上供。國之常典。別申進獻。懼削生靈。今¶ 
後節度防禦等使。除正至端午降誕四節。量事達情。自於¶ 
州府圓融。不得輒科百姓。其四節刺史。不在貢奉。諸州使¶ 
造麴。如聞省數之外。長吏私更加造。價錢多入於私門。滯¶ 
麴常存於省數。省司及諸府置稅茶場院。自湖南至京。六¶ 
七處納稅。以致商旅不通。及州使置雜稅務交下煩碎。宜¶ 
定合稅物色名目。商旅即許收稅。不得邀難百姓。諸道監¶ 
務。破脚價極多。獲租課極少。須有條流。以成規制。租庸司¶ 
<pb:NFKB_QTW_p0112-15a>
先將係省錢與人回圖。所供課利或爛茶弊物。積年之後。¶ 
和本乾沒。為弊最深。宜令盡底收納。以塞倖門。巳上五件。¶ 
委三司使條理奏聞。力學登第。承蔭出身。或欠文書。侵成¶ 
踰濫。先遭沒毀。幾至調選無人。州縣多是攝官。為弊滋甚。¶ 
宜令銓選。別為起請。止除偽濫。餘復舊規。昨自魏汴至京。¶ 
大軍所歷。戎馬騰踐麥苗。下本州使檢量。據所傷殘。與蠲¶ 
地稅。自今年四月一日巳前。並與放免。如巳徵入州縣者。¶ 
即據數納省。若取官中回圖錢。立契取私債。未曾納本利¶ 
者不在限。其餘並不徵理。先緣漕運。京師租庸司應借私¶ 
<pb:NFKB_QTW_p0112-15b>
船。今既分兵就食。停於漕運。其諸河渡私船。並仰卻付本¶ 
主。如有滯留。許本主論告。先朝屢降德音。所司不與宣行。¶ 
遲留奏改。利在虐人。赦書所至。仰三司諸道。丁寧宣布。限¶ 
一月內。便須施行。不得遺漏條件。仍於要路牓壁。貴示衆¶ 
多。嗚呼。除舊布新。雖更於法制。承祧繼世。敢怠於纂修。惟¶ 
上天之匪忱。則下民之康定。水能利物。有載舟覆舟之文。¶ 
言可立身。有興邦喪邦之喻。敢不日慎一日。業業兢兢。庶¶ 
乃三事大夫。百辟卿士。共修正道。以啟遠圖。復先皇帝巳¶ 
墜之基。副億兆人相推之意。冀上天之悔禍。迴下土之沈¶ 
<pb:NFKB_QTW_p0112-16a>
憂。雖唐堯之茅茨土階。夏禹之惡衣菲食。納隍御朽。不憚¶ 
於憂勤。履薄臨深。無忘於夙夜。必能自勵。以慰人情。惟爾¶ 
尊奬之誠。興復之志。有始有卒。是所望於羣公。無怠無荒。¶ 
冀不移於薄德。凡百有司。宜體朕懷。¶ 

** 南郊改元赦文¶ 
:PROPERTIES:
:TITID: QTWTIT03452
:PERSID: QTWAUT0053
:END:

王者法天為子。長人為君。必在於上奉天明。下從人欲。奉¶ 
天莫先於孝敬。從欲莫先於矜寬。則必上下叶和。陰陽調¶ 
序。朕顧惟寡德。猥紹丕圖。祗荷景靈。敢不寅畏。屬以域中¶ 
作梗。邊上多虞。繼除梟獍之妖。累殄豺狼之族。阻行大禮。¶ 
<pb:NFKB_QTW_p0112-16b>
于茲五年。負芒刺以靡寧。積冰湯而為懼。今幸五兵偃戢。¶ 
百穀豐登。謁清廟以寫心。陟泰壇而瀝懇。孝敬之道。誠益¶ 
勵於夙宵。寬宥之懷。固難忘於頃刻。上承元祐。冀永無疆¶ 
之休。下念黔黎。宜覃莫大之慶。況天地交泰之始。雷雨作¶ 
解之初。布澤益示於滂沱。發號重新於渙汗。滌瑕蕩穢。屈¶ 
法申恩。宜改天成五年為長興元年。可大赦天下。應諸道¶ 
見禁囚徒。十惡五逆。光火劫舍屠牛。官典犯贓。偽行印信。¶ 
合造毒藥外。罪無輕重。巳發覺未發覺。巳結正未結正。咸¶ 
赦除之。其天成四年十二月終巳前。諸道州府人戶。應有¶ 
<pb:NFKB_QTW_p0112-17a>
殘欠稅物。蠶鹽食鹽。乾榷濕榷。既係積年之欠。俄逢作解¶ 
之恩。並與免放。諸州府營田戶部院。應欠租課。房店利潤。¶ 
逃移人戶。死損牛畜。或先遭剽劫。及水澇處。欠負斛斗。無¶ 
所徵填。巳收納到家產財物。其餘所欠。並與蠲除。所在倉¶ 
場。積年損壞。使臣盤覆。欠折尤多。其主持專知官等。據通¶ 
收到產業物色外。亦與放免。應諸道商稅課利。撲斷錢額¶ 
去處。除納外年多蹙欠。枷禁徵收。既無抵當。並可放免。諸¶ 
道採造材木欠數定州材木錢。及閿鄉船務遺火。所司累¶ 
行催促。無可填納。亦與放免。先南北兩軍前倉場持主損¶ 
<pb:NFKB_QTW_p0112-17b>
爛欠折。及江河轉運。拋失舟船。並斛斗茭稈錢。諸鎮欠少¶ 
過軍準備糧草等。據主持人見在家業勒收納外餘放。所¶ 
欠天成元年二月諸州般納到上供庫秤盤積欠物色。并¶ 
遭兵火燒劫。及耀州前後身死刺史界分欠省庫錢物。勅¶ 
勒州司官吏備填者。並特放免。天成二年終諸色人於西¶ 
川省庫內借過錢。並省司先差人收買羊馬。欠折死損無¶ 
填還。及天成二年終巳前。諸道銅銀鐵冶銀錫水錫坑窟¶ 
應欠課利。兼木炭農具等場欠負。亦與放免。諸州府或經¶ 
水旱灾沴。恐人戶闕欠餱糧。方值春時。誠宜賑恤。宜令逐¶ 
<pb:NFKB_QTW_p0112-18a>
處取去年納到新好屬省斛斗。各加賑貸。秋收日徵納¶ 
完數。應天下府州合徵秋夏苗稅。土地節氣。各有早晚。訪¶ 
聞州縣官。於省限前。預先徵促。致百姓主持送納。博買供¶ 
輸。既不利其生民。今特議其改革。巳令所司。更展期限。輔¶ 
相之榮。必資德望。公侯之貴。蓋選賢能。欲展徽猷。貴在彰¶ 
顯。內外羣臣。職位帶平章事兼侍中中書令。與改鄉名里¶ 
號。欲通和氣。必在申冤。將設公方。實資奬善。州縣官寮。能¶ 
雪冤獄。活人性命者。許非時選。仍加階超資。注官與轉。服¶ 
色巳著緋者。與轉兼官。其朝臣及藩侯郡守等。亡父母祖¶ 
<pb:NFKB_QTW_p0112-18b>
父母在。并妻室未霑恩命者。並與追贈及敘封。應有諸色¶ 
私債。納利巳經一倍者。只許徵本年外。欠數並放。納利巳¶ 
經兩倍者。本利並放。昭宗太祖莊宗時。或有犯罪籍歿人。¶ 
若有子孫在者。並許識認。上祖墳塋。主祭莊田巳係官。及¶ 
有主承佃。不在識認之限。河陽管內人戶。每畝上舊徵橋¶ 
道錢五文。今後並放不徵。諸道州府人戶。每畝上元徵麴¶ 
錢五文。今特放二文。只徵三文。敢以赦文前事告者。以其¶ 
罪罪之。赦書有不該者。所司各具條例聞奏。夫施令覃恩。¶ 
比期及物。苟有壅滯。曷浣焦勞。如聞近年赦書。所在不廣¶ 
<pb:NFKB_QTW_p0112-19a>
宣布。為人臣者。豈若是乎。其在輔弼公卿。藩侯郡守。各展¶ 
忠力。副朕憂勤。共致治平。永躋仁壽。仍令御史臺嚴加訪¶ 
察。無縱稽留。赦書日行五百里。告諭天下。咸使聞知。¶ 

** 冊尊號赦文¶ 
:PROPERTIES:
:TITID: QTWTIT03453
:PERSID: QTWAUT0053
:END:

朕聞為而不有曰天。使而不知曰道。下覆萬物。中含兩儀。¶ 
難以常名加。難以常德報。是故賢君哲后。則而象之。雖有¶ 
唐堯之聰明。不伐其善。雖有夏禹之勤苦。不矜其功。朕善¶ 
愧唐堯。功慚夏禹。屬六十年亂離之後。承億兆人塗炭之¶ 
餘。兒童悉習於戰爭。耆艾罕聞於聲教。強吞弱吐。禮壞樂¶ 
<pb:NFKB_QTW_p0112-19b>
隳。涼德眇躬。豈易為治。所賴王公卿士。勠力一心。善無細¶ 
而不行。惡無大而不去。革彼積弊。成斯小康。夫化自心生。¶ 
平其心則化洽。令從身出。正其身則令行。朕御茲九州。迨¶ 
今八載。常懷戒懼。罔敢怠荒。每務推心感人。謹身率下。刑¶ 
必有罪。豈以喜怒而死生。賞必有功。豈以親讎而厚薄。卻¶ 
雕鏤之麗目。慮淫巧以蕩心。罷畋獵之游娛。恐逸豫之敗¶ 
度。未能全臻於富庶。未能盡偃於干戈。誠宜業業以兢兢。¶ 
詎可自尊而自大。中外文武。不謀同辭。謂朕宏清淨之風。¶ 
載之以廣道。樹生成之德。推之以法天。堅讓固辭。至於數¶ 
<pb:NFKB_QTW_p0112-20a>
四。遏之不止。去而復來。雖義乃爾。心深可嘉也。而名過於¶ 
實。良所惕焉。既大舉於徽章。宜溥覃於霈澤。可大赦天下。¶ 
應八月四日昧爽以前。在京天下州府見禁囚徒。巳結正¶ 
未結正。巳發覺未發覺。罪無輕重常赦所不原者。咸赦除¶ 
之。長流人并諸色徒流人。不計年月遠近。巳到配所並放¶ 
還。或有亡命山澤。及為事關連逃避人等。並放歸鄉。一切¶ 
不問。如過百日不歸首者。復罪如初。在京諸道將士。各與¶ 
等第優給。應貶降官未復資者。咸與復資。州縣官內。有先¶ 
為事勒停止者。並許參選。殿犯者免其所殿。長興三年正¶ 
<pb:NFKB_QTW_p0112-20b>
月一日巳前。諸道兩稅殘欠物色。並宜減放。或有先曾經¶ 
灾沴處逃戶卻歸業者。除見徵正稅外。不得諸雜科徭。切¶ 
委倍加安撫。應係省司場稅倉庫。今日巳前諸色敗闕人¶ 
等。據其所有錢物家業。盡底收納。巳上所欠並敗闕人並¶ 
放。其閒未曾經磨勘點檢者。宜令省司便與磨勘點檢。準¶ 
前處分。將來永不得任使。如是雖稱敗闕。省司未見申報¶ 
文狀。及見今勾當人巳後敗闕。於中錢穀。或涉降赦文年¶ 
分。並不得援此為例。山林草澤之人。雖頻命搜羅。而尚慮¶ 
沈滯。委所在長吏切加採訪。的有才氣義行者。具以名聞。¶ 

<pb:NFKB_QTW_p0112-21a>
必議量才任使。在朝文武臣寮。并諸色職員。有直言極諫¶ 
者。如上封章。盡當開納。諸凡無主邱墓。自兵革巳來經發¶ 
掘者。宜令觀察使刺史差人量事掩瘞。敢以赦前事相告¶ 
者。以罪罪之。於戲。滌瑕蕩穢。宇宙繇是澄清。布德推恩。遐¶ 
邇以之胥悅。所望藩垣羣后。社稷諸臣。既尊予以莫大之¶ 
名。當佐予以彌高之德。日慎一日。雖休勿休。驅彼疲民。置¶ 
之壽域。光爾在位。顯我得人。¶ 

** 收復定州露布¶ 
:PROPERTIES:
:TITID: QTWTIT03454
:PERSID: QTWAUT0053
:END:

蓋聞禍福兩途。響應雖從於天道。賞罰二柄。憲章必在於¶ 
<pb:NFKB_QTW_p0112-21b>
帝王。所以虞殛四凶之徒。周誅三監之類。為時除害。令在¶ 
必行。顯申旄鉞之威。以勦豺狼之黨。逆賊王都。濫承餘緒。¶ 
叨據邊方。當朝廷念舊之時。冒藩翰賞延之帥。曾無績効。¶ 
但抱姦邪。國家光有萬邦。寵綏諸夏。累頒殊渥。官兼右相¶ 
之榮。曡示優恩。秩冠三公之貴。諒茲睠命。果至滿盈。況去¶ 
歲駐蹕夷門。弔民梁苑。萬乘有省方之念。諸侯專述職之¶ 
勤。而乃王都背惠孤恩。藏姦積釁。不思入覲。惟自偷安。以¶ 
至繼歷寒暄。逗留川陸。朝廷務從寬恕。累降詔書。候其悛¶ 
心。冀全理體。殊不知凶頑益固。抗拒彌堅。信折以難招。¶ 

<pb:NFKB_QTW_p0112-22a>
非舞干而可格。而又朋連北狄。禦捍王師。擾我疆場。負我¶ 
盟誓。須茲飾怒。所冀夷凶。乃謀帥於軍中。俾恭行於天罰。¶ 
繇是貔貅雲集。虎豹風馳。咸搗梟巢。誓平蟻穴。北面招討¶ 
天平軍節度使王晏球等。推心許國。挺志忘家。皆矜摩壘¶ 
之雄。各騁寢皮之勇。遂乃交飛矢石。齊舞梯衝。指其戲鼎¶ 
之魚。必取膏碪之肉。以致徵兵調食。結壘連營。踰沙軼漠¶ 
之戎。全軍皆戮。同惡齊姦之虜。匹馬不回。而又舉螳臂以¶ 
求生。張蝟毛而自固。計窮力盡。且無飛走之門。萬詐千妖。¶ 
寧免芟夷之禍。是以致其醜類。無所逃刑。既諧飲至之期。¶ 
<pb:NFKB_QTW_p0112-22b>
爰契疇庸之典。今月三日。定州指揮使馬讓能巳下三人。¶ 
先約歸降。是時果於賊城之上。自相殺戮。王晏球等領兵¶ 
士直扣曲陽門。接勢而攻。一合收下。其逆賊王都及禿餒¶ 
趁入子城。斬首生擒。不可勝計。至於徒黨骨肉。略無孑遺。¶ 
今則獻俘行闕。懸首藳街。六師盡敵而凱旋。一境復安於¶ 
生聚。王晏球等巳下。從上行賞。表不踰時。或跨鎮分封。官¶ 
居極品。或雙旌大斾。寵寄十連。著銘鐘鏤鼎之榮。顯傳子¶ 
示孫之業。於戲。違天逆道。鬼瞰神誅。顧斯盪定之勳。實快¶ 
華夷之意。可期康樂。以泰黎元。申號令於市朝。明征伐之¶ 
<pb:NFKB_QTW_-1148-2->
有謂。布告天下。咸使聞知。¶ 

