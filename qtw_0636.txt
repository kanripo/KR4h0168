#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0635-22a> 
#+PROPERTY: JUAN 0636
欽定全唐文卷六百三十六¶ 

<pb:NFKB_QTW_p0636-01a>
　李翺(三)¶ 

** 賀行軍陸大夫書¶ 
:PROPERTIES:
:TITID: QTWTIT12436
:PERSID: QTWAUT1596
:END:

某月日。布衣李翺寄賀書謹再拜大夫閣下。竊聞閣下白¶
宰相。使汴州人執鄧惟恭歸於京師。奏天子處其輕重生¶
死罪。伏覩詔書。捨惟恭死罪。俾永為黔首於汴州。翺九月¶
時上宰相書言政刑。中有詞曰。親戚懷二。殺之可也。况懷¶
二且非親戚哉。當是時。惟恭在其位。故不直書而微其詞。¶
然則惟恭之罪。聞知於四方。其孔甚已。嗚呼。亂本既除矣。¶
自茲日厥後。汴宋潁亳人其無事矣。豈汴宋潁亳人而已。¶
<pb:NFKB_QTW_p0636-01b>
實天下皆受其利。昔閣下為建州刺史。人足食與衣。且知¶
廉恥禮義。治平為天下第一。其為信州。猶建州也。其為汝¶
州。猶信州也。汴人苦其政。失其心。十五年矣。久則不易變¶
矣。亦惟閣下孜孜不怠。致汴州猶汝州也。天下莫不幸甚。¶
而翺則喜樂乎萬世之民。所以然者。夫陋巷短褐躬學古¶
知道之人。其所以異於朝廷藩翰大臣王公卿士者。口未¶
嘗饜乎肥甘爾。體未嘗煥乎綺紈爾。目未嘗悅乎采色爾。¶
耳未嘗樂乎聲音爾。居處未嘗宿乎華屋爾。出遊未嘗乘¶ 
<pb:NFKB_QTW_p0636-02a>
乎乘黃爾。祿利未嘗入於家爾。名字未嘗得進於天王爾。¶
其如此而已。至若憂天下之艱難。幸天下之和平。樂天下¶
之人民。得與其身臻乎仁壽。思九夷八蠻解辮髮椎髻。同¶
車書文軌。則雖朝廷藩翰大臣王公卿士。亦未必皆甚乎¶
陋巷短褐躬學古知道之人者也。若必皆甚焉。則天下之¶
理得日變化。可以如響之應乎聲也。故天地山川草木鱗¶
羽之瑞有一可以為昇平之符者。時政有一可以教民者。¶
藩屏之臣有一可以長人行化者。則未嘗不私自喜樂也。¶
萬類含育有一傷和平之氣者。夷狄蠻戎之俗有一咈乎¶
<pb:NFKB_QTW_p0636-02b>
道者。時政有一不毗於下民者。則未嘗不私自憂懼也。而¶
况其遠者大者乎。天下之一善。故不足以喜樂。然多其善。¶
則太平之基。可庶幾乎。天下之一不善。故不足以憂懼。然¶
累其不善。則顛覆之形。殆將至也。太平之基。顛覆之形。乃¶
從政者之所喜樂憂懼爾。其為布衣守道之人不同任。如¶
耳之不司采色文章也。而與知之者。士之躬學古知道者。¶
固與夫天下百姓同憂樂。而不敢獨私其心也。翺雖不肖。¶
未嘗瞬息動心而不景行乎此也。是以憂樂乎萬世之民¶
也。亦惟少加意焉。翺再拜。¶ 

<pb:NFKB_QTW_p0636-03a>

** 勸河南尹復故事書¶ 
:PROPERTIES:
:TITID: QTWTIT12437
:PERSID: QTWAUT1596
:END:

某道無可重。每為閣下所引納。又不隔卑賤。時訪其第。故¶
竊意閣下或以翺為有所知也。情苟有未安。不宜以默。故¶
詳之以辭。河南府版牓縣於食堂北梁。每年寫黃紙。號曰¶
黃卷。其一條曰。司錄入院。諸官於堂上序立。司錄揖。然後¶
坐。河南大府。入聖唐來二百年。前人制條。相傳嵗久。苟無¶
甚弊。則輕改之不如守故事之為當也。八九年來。司錄使¶
判司立東廊下。司錄於西廊下得揖。然後就食。而板條黃¶
<pb:NFKB_QTW_p0636-03b>
卷則如故文焉。大凡庸人居上者以有權令陵下。處下者¶
以姑息取容。勢使然也。前年翺為戶曹。恐不知故事。舉手¶
觸罰。因取黃卷詳之。乃相見之儀。與故事都異。至東知廚¶
黃卷。為狀白於前尹。判牓食堂。時被林司錄入讒。盛詞相¶
毀。前尹拒之甚久。而竟從其請。翺以為本不作。作則勿休。¶
且執故事爭而不得。於本道無傷也。遂入辯焉。白前尹曰。¶
中丞何輕改黃卷二百年之舊禮。而重違一司錄之徇情¶
自用乎。前尹曰。此事在黃卷否。翺對曰。所過狀若不引黃¶
卷故事。是罔中丞也。其何敢。前尹因取黃卷簡條省之。使¶
人以黃卷示司錄曰。黃卷是故事。豈得責人執守。當司錄¶ 
<pb:NFKB_QTW_p0636-04a>
所過狀注判云。黃卷有條。即為故事。依牓。當時論者善前¶
尹之能復故事焉。自後翺為司錄所毀。無所不言。前尹相¶
告曰。公以守官直道糾曹。所傷乃至激橫。過朝官於某處¶
揖公。見公公事獨立。且又知毀之所來。故塞耳不聽。翺慮¶
前尹遷改。來者不知為誰。終獲戾。故後數十日。以軟腳乞¶
將去官。不五六日。亦幸有勑除替人。因以罷免。前日閣下¶
偶說及此。云近者緣陸司錄之故。却使復兩廊相見之儀。¶
此義蓋惑閣下聽者。必曰京兆府之儀如此。閣下從事京¶
兆府。習其故而信之焉爾。夫事有同而宜異者。京兆府司¶
<pb:NFKB_QTW_p0636-04b>
錄上堂自東門北入。故東西廊相見。得所宜也。河南司錄¶
上堂於側門東入。直抵食堂西門。故舊禮於堂上位立。得¶
所宜矣。若却折向南。是司錄之欲自崇。而卑眾官。非所宜¶
也。此事同而宜異者耳。假令司錄上堂。由南門北入。河南¶
府二百年舊禮。自可守行。亦不當引京兆府之儀而改之¶
也。况又自側門東入者耶。河南尹大官也。居之嵗久不為¶
滯。且如故門下鄭相公之德。而居之六年。閣下之為河南¶
尹亦近。何知未歸朝廷間。亦有賢者未得其所。或來為曹¶
掾者耶。安可棄舊禮使之立於東廊下。夏則為暑日之所¶ 
<pb:NFKB_QTW_p0636-05a>
熾曝。冬則為風雪之所飄灑。無乃使論者以閣下為待一¶
司錄過厚。而不為將來賢者之謀耶。且此事某前年辯之。¶
因而獲勝。閣下前日亦自言某不知有側門故也。且閣下¶
曹掾。非為不多。乃無一人執舊禮以堅辯焉。此亦可歎也。¶
夫聖人然後能免小過。竊恐閣下於此事。思慮或有所未¶
至。而官屬等唯唯走退。莫能進言。則誰與閣下為水火酸¶
鹹少相承者。以大府而苟以自尊者。寡見細人之所行耳。¶
盧司錄性甚公方。未必樂此。閣下召問之可也。伏望不輕¶
改二百年之舊禮。重惜一時之所未達。意盡詞直。無以越¶
<pb:NFKB_QTW_p0636-05b>
職出位言為罪。幸甚。某再拜。¶ 

** 寄從弟正辭書¶ 
:PROPERTIES:
:TITID: QTWTIT12438
:PERSID: QTWAUT1596
:END:

知爾京兆府取解。不得如其所懷。念勿在意。凡人之窮達¶
所遇。亦各有時爾。何獨至於賢丈夫而反無其時哉。此非¶
吾徒之所憂也。其所憂者何。畏吾之道未能到於古之人¶
爾。其心既自以為到。且無謬。則吾何往而不得所樂。何必¶
與夫時俗之人。同得失憂喜。而動於心乎。借如用汝之所¶
知。分為十焉。用其九學聖人之道。而知其心。使有餘以與¶
時世進退俯仰。如可求也。則不啻富且貴也。如非吾力也。¶ 

<pb:NFKB_QTW_p0636-06a>

雖盡用其十。祇益勞其心爾。安能有所得乎。汝勿信人號¶
文章為一藝。夫所謂一藝者。乃時世所好之文。或有盛名¶
於近代者是也。其能到古人者。則仁義之辭也。惡得以一¶
藝而名之哉。仲尼孟子歿千餘年矣。吾不及見其人。吾能¶
知其聖且賢者。以吾讀其辭而得之者也。後來者不可期。¶
安知其讀吾辭也。而不知吾心之所存乎。亦未可誣也。夫¶
性於仁義者。未見其無文也。有文而能到者。吾未見其不¶
力於仁義也。由仁義而後文者性也。由文而後仁義者習¶
<pb:NFKB_QTW_p0636-06b>
也。猶誠明之必相依爾。貴與富。在乎外者也。吾不能知其¶
有無也。非吾求而能至者也。吾何愛而屑屑於其間哉。仁¶
義與文章。生乎內者也。吾知其有也。吾能求而充之者也。¶
吾何懼而不為哉。汝雖性過於人。然而未能浩浩於其心。¶
吾故書其所懷以張汝。且以樂言吾道云爾。¶ 

** 與翰林李舍人書¶ 
:PROPERTIES:
:TITID: QTWTIT12439
:PERSID: QTWAUT1596
:END:

翺思逃後禍。所冀存身。惟能休罷。最愜私志。從此永已矣。¶
更無健羨之懷。况乞得餘年。退修至道。上可以追赤松子¶
房之風。豈止於比二䟽尚平子而已。但舉世好爵祿權柄。¶
具寫此心以告人。人無有少信之者。皆為不誠之言也。王¶ 
<pb:NFKB_QTW_p0636-07a>
拾遺是桂州舊僚。頗知此志。若與往來。伏望問之。可知其¶
旨。但以常情見待。豈知失時。還有偏尚之士哉。又近日來。¶
兩施子粗得其說。未及就正。當此時使獲長往。亦足以不¶
愧宗門。不負朋友。嘗慕張公以不能取容當世。故終身不¶
仕。况向前仕宦。亦以多矣。幸免刑戮。方爾退修。與致令名。¶
年已六十有一。比之諸叔父兄弟。為得年矣。且不知餘年¶
幾何。意願乞取殘年。以修所知之道。如或有成。是萬世一¶
遇。縱使無成。且能早知止足。高靜與三老死於林藪之下。¶
比終日矻矻耽樂富貴。而大功德不及於海內。而卒於位¶
<pb:NFKB_QTW_p0636-07b>
者。所失得。伏計舍人必以辨之矣。以舍人比他見知。故盡¶
其意焉。若非至誠。亦何苦而強發斯言乎。¶ 

** 答泗州開元寺僧澄觀書¶ 
:PROPERTIES:
:TITID: QTWTIT12440
:PERSID: QTWAUT1596
:END:

前日見命作開元寺鐘銘。云欲藉僕之詞。庶幾不朽。而傳¶
於後世。誠足下相知之心。無不到也。雖然。翺學聖人之心¶
焉。則不敢讓乎知聖人之道者也。當見命時。意亦思之熟¶
矣。吾之銘是鐘也。吾將明聖人之道焉。則於釋氏無益也。¶
吾將順釋氏之教而述焉。則惑乎天下甚矣。何貴乎吾之¶
先覺也。吾之詞必傳於後。後有聖人如仲尼者之讀吾詞¶ 
<pb:NFKB_QTW_p0636-08a>
也。則將大責於吾矣。吾畏聖人也。夫銘古多有焉。湯之盤¶
銘。其詞云云。衛孔悝之鼎。其詞云云。秦始皇之嶧山碑。其¶
詞云云。皆可以紀功伐。垂誡勸。銘於盤則曰盤銘。於鼎則¶
曰鼎銘。於山則曰山銘。盤之詞可遷於鼎。鼎之詞可遷於¶
山。山之詞可遷於碑。唯時之所紀耳。及蔡邕黃鉞銘。以紀¶
功於黃鉞之上爾。或盤或鼎。或嶧山或黃鉞。其立意與言¶
皆同。非如高唐上林長楊之作賦云爾。近代之文士則不¶
然。為銘為碑。大抵詠其形容。有異於古人之所為。其作鐘¶
銘。則必詠其形容。與其聲音。與其財用之多少。鎔鑄之勤¶
<pb:NFKB_QTW_p0636-08b>
勞爾。非所謂勒功德誡勸於器也。推此類而承觀之。某不¶
知君子之文也亦甚矣。然所為文。亦皆有盛名於時。天下¶
之人咸謂之善焉。吾不知吾所獨知。其能賢於他人之皆¶
不知乎。天下人咸以不知者云善。則吾之獨知又何能云¶
善乎。雖然。吾當亦順吾心以順聖人爾。阿俗從時。則不忍¶
為也。故當時甚未敢承教。為其所懷也。如前所云。足下欲¶
吾之必銘是鐘也。當順吾心與吾道。則足下之銘必傳於¶
後代矣。如欲從俗之所云。則天下屬詞之士願為之者甚¶
眾矣。何藉於李翺之詞哉。幸思之也。日中時過淮而南。書¶ 
<pb:NFKB_QTW_p0636-09a>
以通意。且為別。¶ 

** 送馮定序¶ 
:PROPERTIES:
:TITID: QTWTIT12441
:PERSID: QTWAUT1596
:END:

馮生自負其氣而中立。上無援。下無交。名聲未大耀於京¶
師。生信無罪。是乃時之人。見之者或不能知之。知之者則¶
不敢言。是以再舉進士。皆不如其心。謂生無戚戚。蓋以他¶
人為解。予聯以雜文罷黜。不知者亦紛紛交笑之。其自負¶
益明。退學書。感憤而為文。遂遭知音成其名。當黜辱時。吾¶
不言其拙也。豈無命耶。及既得時。吾又不自言其智也。豈¶
有命耶。故謂生無戚戚。生家貧甚。不能居。告我遊成都。成¶
<pb:NFKB_QTW_p0636-09b>
都有岷峨山。合氣於江源。往往出奇怪之士。古有司馬相¶
如揚雄嚴君平。其人死。至茲千年不聞。生遊成都。試為我¶
謝岷峨。何其久無人耶。其風侈麗奢豪。羈人易畱。生其思¶
速出於劍門之艱難。勿我憂也。¶ 

** 韋氏月錄序¶ 
:PROPERTIES:
:TITID: QTWTIT12442
:PERSID: QTWAUT1596
:END:

人之所重者。義與生也。成義者莫如行。存生者在於養。所¶
以為養者資於用。用足而生不養者多矣。用不足而能養¶
其生者。天下無之。養生之物。禁忌之術。散在雜方。雖有力¶
者欲行之。而患不能備知。杜陵韋行規。博學多藝。能通易¶ 
<pb:NFKB_QTW_p0636-10a>
傳論語老耼莊周之書。皆極師法。窮覽百家之方。撮而集¶
之。成兩軸。各附於本月。閱之者簡而詳。以授於余。且曰。齊¶
人要術。傳行寡騐。行規集此書。經試騐者。然後摭取。實可¶
以有益於養生者。若執事序而名之。則所謂無翼而能飛¶
者。必傳於天下矣。余因號之為月錄。¶ 

** 八駿圖序¶ 
:PROPERTIES:
:TITID: QTWTIT12443
:PERSID: QTWAUT1596
:END:

予嘗聞有周穆王八駿之說。乃今獲覽厥圖。雄凌趫騰。彪¶
虎文螭之流。與今馬高絕懸異矣。其名盜驪蜚黃騕褭白¶
羲之屬也。視矯首則若排雲。視舉足則若乘風。有待馭之¶
<pb:NFKB_QTW_p0636-10b>
狀。有矜㣥之姿。若日月之所不足至。若天地之所不足周。¶
軒軒然。嶷嶷然。言其真也。實星降之精。思其發也。猶神扶¶
其魄。軾者如仙。御者如夢。將變化何別哉。¶ 

** 卓異記序¶ 
:PROPERTIES:
:TITID: QTWTIT12444
:PERSID: QTWAUT1596
:END:

聖唐帝功。[:#AS-9061:⿰王褱]特奇偉。前古無可比倫。及臣下盛事。超絕而¶
殊常。輝昔而照今。貽謀記敘家世徽範。奉上虔密。不自顯¶
發。人莫知之。至有誤為傳說者。洎正人碩賢。守道不撓。立¶
言行已。真貫白日。得以愛慕遵楷。其奸雄之跡。覩而益明。¶
自勵廣記。則隨所聞見。雜載其事。不以次第。然皆是警惕¶ 
<pb:NFKB_QTW_p0636-11a>
在心。或可諷歎。且神仙鬼怪。未得諦言。非有所用。俾好生¶
不殺。為仁之一途。無害於教化。故貽謀自廣。不俟繁書。以¶
見其意。時開成五年七月。在檀溪。李翺撰。¶ 

** 去佛齋論¶ 
:PROPERTIES:
:TITID: QTWTIT12445
:PERSID: QTWAUT1596
:END:

故溫縣令楊垂為京兆府參軍時。奉叔父司徒命。撰集喪¶
儀。其一篇云七七齋。以其日送卒者衣服於佛寺。以申追¶
福。翺以楊氏喪儀。其他皆有所出。多可行者。獨此一事傷¶
禮。故論而去之。將存其餘云。¶ 

佛法之染流於中國也。六百餘年矣。始於漢。浸淫於魏晉¶
<pb:NFKB_QTW_p0636-11b>
宋之間。而瀾漫於梁蕭氏。遵奉之以及於茲。蓋後漢氏無¶
辨而排之者。遂使夷狄之術。行於中華。故吉凶之禮謬亂。¶
其不盡為戎禮也無幾矣。且楊氏之述喪儀。豈不以禮法¶
遷壞。衣冠士大夫與庶人委巷無別。為是而欲糾之以禮¶
者耶。是宜合於禮者存諸。愆於禮者辨而去之。安得專已¶
心而言也。苟懼時俗之怒已耶。則楊氏之儀。據於古而拂¶
於俗者多矣。置而勿言。則猶可也。既論之而書以為儀。捨¶
聖人之道。則禍流於將來也無窮矣。佛法之所言者。列禦¶
寇莊周所言詳矣。其餘則皆戎狄之道也。使佛生於中國。¶ 

<pb:NFKB_QTW_p0636-12a>

則其為作也必異於是。况驅中國之人舉行其術也。君臣¶
父子夫婦兄弟朋友。存有所養。死有所歸。生物有道。費之¶
有節。自伏羲至於仲尼。雖百代聖人。不能革也。故可使天¶
下舉而行之無弊者。此聖人之道。所謂君臣父子夫婦兄¶
弟朋友。而養之以道德仁義之謂也。患力不足而已。向使¶
天下之人。力足盡修身毒國之術。六七十嵗之後。雖享百¶
年者亦盡矣。天行乎上。地載乎下。其所以生育於其間者。¶
畜獸禽鳥魚鼈蛇龍之類而止爾。况必不可使舉而行之¶
<pb:NFKB_QTW_p0636-12b>
者耶。夫不可使天下舉而行之者。則非聖人之道也。故其¶
徒也。不蠶而衣裳具。弗耨而飲食充。安居不作。役物以養¶
已者。至於幾千百萬人。推是而凍餒者幾何人可知矣。於¶
是築樓殿宮閣以事之。飾土木銅鐵以形之。矒良人男女¶
以居之。雖璇室象廊。傾宮鹿臺。章華阿房。弗加也。是豈不¶
出乎百姓之財力歟。昔者禹之治水害也。三過其門而不¶
入。手胼足胝。鑿九河。疏濟洛。導漢汝。決淮江而入於海。人¶
之弗為蛟龍食也。禹實使然。德為聖人。功攘大禍。立為天¶
子。而傳曰菲飲食。惡衣服。卑宮室。土堦高三尺。其異於彼¶
也如是。此昭昭然其大者也。詳而言之。其可窮乎。故惑之¶ 
<pb:NFKB_QTW_p0636-13a>
者溺於其教。而排之者不知其心。雖辨而當。不能使其徒¶
無譁而勸來者。故使其術若彼之熾也。有位者信吾說而¶
誘之。其君子可以理服。其小人可以令禁。其俗之化也弗¶
難矣。然則不知其心。無害為君子。而溺於其教者。以夷狄¶
之風而變乎諸夏。禍之大者也。其不為戎乎幸矣。昔者司¶
士賁告於子游曰。請襲於牀。子游曰諾。縣子聞之曰。汰哉¶
叔氏。專以禮許人。人之襲於牀。失禮之細者也。猶不可。况¶
舉身毒國之術。亂聖人之禮。而欲以傳於後乎。¶ 

** 從道論¶ 
:PROPERTIES:
:TITID: QTWTIT12446
:PERSID: QTWAUT1596
:END:
¶
<pb:NFKB_QTW_p0636-13b>

中才之人。拘於書而惑於眾。傳言違眾不祥。書曰三人占。¶
則從二人之言。翺以為言出於口。則可守而為常。則中人¶
之惑者多矣。何者。君子從乎道也。不從乎眾也。道之公。余¶
將是之。豈知天下黨然而非之。道之私。余將非之。豈知天¶
下謷然而是之。將是之。豈圖是之之利乎。將非之。豈圖非¶
之之害乎。故大道可存。是非可常也。小人則不然。將是之。¶
先攫其利已。將非之。先怖其害巳。然則遠害者心是而非¶
之。眩利者心非而是之。故大道喪。是非汨。人倫壞。邪說勝。¶
庸可使眾言必聽。眾違必從之耶。且夫天下蚩蚩。知道者¶ 
<pb:NFKB_QTW_p0636-14a>
幾何人哉。使天下皆賢人。則從眾可也。使天下賢人二。小¶
人三。其可以從乎。况貪人以利從。則富者之言勝。柔人以¶
生從。則威者之言勝。中人以名從。則狷者之言勝。而君子¶
之處眾。則諄諄然如愚。怡怡然如卑。當言而默者三。遊同¶
而器異則默。待近而責遠則默。事及而時未則默。小人俱¶
不然。所以君子慎言。而小人飾言。君子俟時。而小人徇時¶
也。然則君子默於眾。小人默於獨。皆事勢牽之。豈心願耶。¶
學而從之者。得以擇之矣。嗚呼。治世少而亂世多。賢一伸¶
而邪百勝。在上者言貴和而不貴正。在下者言貴從而不¶
<pb:NFKB_QTW_p0636-14b>
貴得。設使一室之中。一人唱而十人和。一人訥。則雖欲言¶
之。㣥而訧之矣。是則和者人之喜。默者人之怒。吾寧從道¶
而罹怒乎。寧違道而從眾乎。斯所謂辨難易而權是非矣。¶
或曰。眾可違而不可從。可知乎。曰未也。君子怯於名而勇¶
於實。吾非眾之首。眾非吾之從。君子完其力而已。則奚以¶
違。理不吾之問。辭非人必從。君子耳其聲而已。則奚以違。¶
所謂君子者。進退周旋。㣥獨語默。不失其正而不罹其害¶
者。蓋在此而已矣。¶ 

