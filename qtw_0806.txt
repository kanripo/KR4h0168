#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0805-19a> ¶
#+PROPERTY: JUAN 0806
欽定全唐文卷八百六¶ 

<pb:NFKB_QTW_p0806-01a>

* 蔡詞立¶ 
:PROPERTIES:
:PERSID: QTWAUT2081
:END:

詞立。咸通十三年官虔州孔目。¶ 

** 虔州孔目院食堂記¶ 
:PROPERTIES:
:TITID: QTWTIT16340
:PERSID: QTWAUT2081
:END:

京百司至於天下郡府。有曹署者。則有公厨。亦非惟食為¶
謀。所以因食而集。評議公事者也。繇是凡在厥位。得不遵¶
禮法舉職司。事有疑。獄有寃。化未洽。弊未去。有善未彰。有¶
惡未除。皆得以議之。然後可以聞於太守矣。冀乎小庇生¶
靈。以酬寸祿。豈可食飽而退。㣥居偶語而已。况虔居江嶺。¶
<pb:NFKB_QTW_p0806-01b>
地扼咽喉。有兵車之繁。賦役之重。苟一物為害。則萬姓何¶
辜。一綱不提。則七邑何守。同舍諸公。得無屬意焉。小子承¶
乏。每慙尸素。志求短拙。憂心忘餐。或有公事之稽畱。獄訟¶
之寃滯。六曹之臧否。百姓之慘舒。農桑之失時。鄉閭之蠧¶
弊。聞見所未及。才智所未臻。希會饌以言之。共裨風化。院¶
食堂舊基陋。咸通七年夏。前太守隴西公。遇時之豐。伺農¶
之隙。因革廨署。爰立茲堂。環之高樓。翼之虛楹。有風月之¶
景。花木之陰。無燥濕之虞。墊陷之慮。聚於此者。得無愧焉。¶
處廣廈。宜念巢居露寢者。食兼味。宜念糊口甑塵者。夏¶ 
<pb:NFKB_QTW_p0806-02a>
清涼。宜念曝日而耕者。冬溫燠。宜念卒歲。無衣者。苟用心¶
如是。則日食萬錢。無以為愧。豈惟公膳哉。自剏建之後。於¶
今七年。未有紀述。深以為缺。小子伏役之暇。好讀書為文。¶
雖顧不才。聊用直錄。咸通十三年五月三日記。¶ 

* 侯圭¶ 
:PROPERTIES:
:PERSID: QTWAUT2082
:END:

圭。僖宗時人。¶ 

** 割鴻溝賦(以割土開城去存深跡為韻)¶ 

:PROPERTIES:
:TITID: QTWTIT16341
:PERSID: QTWAUT2082
:END:

龍爭虎鬬兮。萬象交奔。鏃盡兵窮兮。白日猶昏。潛豹畧而¶
<pb:NFKB_QTW_p0806-02b>
久困。割鴻溝而兩存。臨屹屹之重關。平分海嶽。指遙遙之¶
一水。畫斷乾坤。秦之末世也。鹿走中原。人殃下土。天垂不¶
定之氣。代作分爭之主。皆欲呵叱㣥類。鞭笞萬宇。或功侔¶
擘嶽。埽氛祲以將清。或力並觸山。缺穹昊而未補。爭馳羽¶
檄。欲定雲雷。共假長山之隔闊。請如橫漢以昭回。劈六合¶
以中裂。割八紘而半開。於是對戢雄稜。俱停執馭。盟高岸¶
以斜指。約中流而內據。霜戈雪刃。擁雲陣以東歸。火幟虹¶
旗。扶日輪而西去。險隘瓜剖。沉深帶橫。兩曜而寧休暈蝕。¶
重宵而未落欃槍。晉魏周韓。出地表而共宗函谷。燕齊楚¶
越。徹天涯而盡屬彭城。池塹彌堅。人烟漸隔。瘡痍詎息於¶ 
<pb:NFKB_QTW_p0806-03a>
餘畧。兵甲俄循於舊跡。孤軍外鎖。截南北於千城。萬馬重¶
來。併華夷於一擲。由是霾陰再合。霆霹交侵。強者功淺。弱¶
者機深。空欲限溝洫之迢遞。閉關河之阻尋。分地理而不¶
分天理。割波心而不割人心。及夫垓下之劍不還。江上之¶
師莫遏。始知鳳閣之難處。徒想鴻溝之獨割。至今京索之¶
原。古津空闊。¶ 

** 東山觀音院記¶ 
:PROPERTIES:
:TITID: QTWTIT16342
:PERSID: QTWAUT2082
:END:

廣明初。梓州浮圖祠大小共十二。慧義居其北。兜率當其¶
南。牛頭據其西。正觀距其東。上臨絕壁。下瞰長江。青靄屬¶
<pb:NFKB_QTW_p0806-03b>
天。纖塵莫及。巉巖險峭。孤標勢盛。諸寺讓焉。自儀鳳元年¶
置。本號清居。尋改真觀。凡一百六十七年。會昌中。例從毀¶
廢。大中時。內大德僧知元。與工部李侍郎同議興復。功業¶
未就。屬蠻獠猖狂。將犯西蜀。有三藏僧洪照。召諸寺僧智¶
海等。於舊基置降魔壇。號曰無能。節度使尚書獨孤公因¶
給牒。置院利人。信施洊至。飛木輓石。僦徒募工。樹立新規。¶
因循舊跡。制未周歲而及半。創觀音像堂三間。南邊佛舍¶
五間。山頭大閣三層七間。房廊厨庫門廡十五間。皆盡雕¶
飾之妙。宏壯之麗。瞻仰崇峻。依歸者萬計。舊傳塼墖十三¶ 
<pb:NFKB_QTW_p0806-04a>
層。歲久傾欹。忽遇風雷。遲明卻正。時以龍神扶掖之異。今¶
餘其址。又有石龕四五。兼鬼子母。下臨方泉。里巷以高禖¶
之饗。祈禱者衆。頗有靈異。故李公溪石前身之說。詩碑尚¶
在。洪照姓鄭氏。虢州盧氏人。幼詣清凉金闕寺鏡公處出¶
家。竹林寺用公處具戒。壯歲就興善寺則公處受灌頂五¶
部大法。明五天梵字。太和七年遊蜀。初住綿州大安寺。洎¶
返初服。再從剃落。因隸[:#AS-92F9:⿰帛⿱丿糸]州開元寺。置上方轉輪經藏。十¶
年秋。川主尚書韋公請居慧義般舟院。因得重新正觀焉。¶
常以真言祛邪逐崇。呪水治病救人。不可勝數。咸通十三¶
<pb:NFKB_QTW_p0806-04b>
年夏六月。委化於般舟舊座。壽七十八。臘五十五。建方墳¶
於東山。梓州諸寺山院陳迹。慧義則有庾開府王子安李¶
北海趙蕤處士碑。牛頭則有閭邱博士均嚴員外碑。南禪¶
院應天院則有李員外商隱淨光徹大碑。圓梵寺兜率寺¶
則有崔相國楊相國記。靈泉院法社龕則有王校書魯記。¶
皆雄詞健筆。抉異挑奇。相繼馳名於諸夏矣。惟正觀舊無¶
紀述。照公門人從文。清標正直。勤苦修持。承襲巖栖。宗依¶
明教。亦得其三密心印。乘間錄精宇之興廢。先師之行業。¶
劘懸崖五尺請書。圭辭不獲命。書曰。舊真觀寺。今觀音院。¶ 

<pb:NFKB_QTW_p0806-05a>

元始其意。照成其志。文終其事。辛丑歲正月二十七日丙¶
子刻。¶ 

* 崔瑄¶ 
:PROPERTIES:
:PERSID: QTWAUT2083
:END:

瑄。咸通朝諫議大夫。¶ 

** 論令狐滈及第疏¶ 
:PROPERTIES:
:TITID: QTWTIT16343
:PERSID: QTWAUT2083
:END:

伏見新及第進士令狐滈。是河中節度使檢校司空同中¶
書門下平章事令狐綯男。舊名壽。改名滈。竊聞項年。暫曾¶
罷舉。自父當重位。而權在一門。求請者詭黨風趨。妄動者¶
<pb:NFKB_QTW_p0806-05b>
邪朋雲集。每歲春闈登第。在朝清列除官。事望雖出於綯。¶
取捨悉由於滈。喧然如市。傍若無人。威振寰中。勢傾天下。¶
及綯去年罷相出鎮。其日令狐滈於禮部納卷。伏以舉人¶
文卷。皆須十月已前送納。豈可父身尚居樞務。男私挾其¶
解名。干撓主司。侮弄文法。若宰相子弟總合應舉。即不合¶
繼絕數年。如宰相子弟不合應舉。即何預有文解。公然輕¶
易。隱蔽聖聰。將陛下朝廷。為綯滈家事。伏恐奸欺得路。孤¶
直杜門。非惟取笑士流。抑亦大傷風教。伏請下御史臺子¶
細推勘納卷及取解月日聞奏。臣職當諫署。分合上聞。¶ 

* 潘稠¶ 
:PROPERTIES:
:PERSID: QTWAUT2084
:END:

<pb:NFKB_QTW_p0806-06a>

稠。僖宗朝亳州刺史。昭宗乾寧四年加金紫光祿大夫檢¶
校工部尚書。¶ 

** 請移真源縣就太清宮奏¶ 
:PROPERTIES:
:TITID: QTWTIT16344
:PERSID: QTWAUT2084
:END:

自大寇犯闕之後。㣥兇誅殄已來。大小寇逆。前後一十八¶
度欲犯太清宮。或迷失道途。或龍神示見。終挫兇計。宮城¶
晏然。所庇護居人。不知其數。請移真源縣就宮安置。¶ 

* 張魏賓¶ 
:PROPERTIES:
:PERSID: QTWAUT2085
:END:

魏賓。咸通時鄉進士。¶ 
¶
<pb:NFKB_QTW_p0806-06b>

** 唐故太原郡王處士墓誌銘(并序)¶ 

:PROPERTIES:
:TITID: QTWTIT16345
:PERSID: QTWAUT2085
:END:

太嘷爰興。木德啟姬周之運。靈王少海。緱嶺表登仙之慶。¶
故王之命氏。始乎太子晉。晉生龜。襲封於太原。今為郡人¶
也。廿四代祖襃。仕晉為大將軍。以孝敬動天。粲兮國史。流¶
祚萬世。忠貞顯隆。軒冕官常。有國皆有。不復備列於斯誌。¶
君諱仲建。字彥初。即將軍之遠派也。曾祖潾迨皇考坤。咸¶
以博識著稱。委簪纓有羈縻之患。故遁俗不仕。府君乃坤¶
之次子矣。幼而廉慎。長而剛毅。偉其貌而孝於家。睦乎宗¶
而潔諸已。訥言敏行。金穴山藏。用捨無遺。鶉駟一致。誠明¶
諒直。清簡洽聞。涵㯋銳於鋒鋩。極逍遙於大道。武齊樂伯。¶ 

<pb:NFKB_QTW_p0806-07a>

劒敵莊周。縱雄辨而嶰谷潛暄。攄麗藻而綺霞爭秀。志高¶
氣遠。觀象紫微。當豹隱之餘芳。應處士之嘉號。非公而孰¶
能與於此哉。識者以為懷寶不耀。至信自彰。探老氏之希¶
夷。固全真於物外者也。方欲鍊形羽化。潄液丹霄。存神於¶
罔象之中。抱一於杳冥之內。將宣平生之大節。豈料尋師¶
未遂。步水俄侵。賈生之鵩鳥遽延。排寢之搏膺斯及。嗚呼。¶
春秋六十。以疾不間。終於河梁之別業。公娶清河張氏。乃¶
班孟之名家。胎訓之清譽。蘋蘩繼代中饋。祖禰之母儀耳。¶
<pb:NFKB_QTW_p0806-07b>
故能有子一人焉。曰知教。實令嗣也。自齠季丱歲。所好所¶
慕。已脫落常態。及成童。伯仲以孝經授。見末章有裂骨之¶
痛。親屬以為曾閔之疋。俾專就養。克扶竭力之仁。捧藥問¶
安。式展因心之孝。銜酸茹恨。泣血穹蒼。擗地捫心。幾將滅¶
性於廬次。悲夫。繼夫人安氏。淑順閨閫。亦盡敬姜之禮。知¶
教乃抑情斂涕。罄彼稱家。克己勵精。冀終大事。以其年歲¶
在乙酉十月己酉朔廿二日庚午。至孝由是坐踴無時。徒¶
跣備先王之制。列儀旐。自三城護府君之神座。歸葬於河¶
陽縣豐平鄉趙村之北原。附大塋。啟先夫人之舊窆。合祔¶
於斯。禮也。尚念鍾嵒圯毀。江甗摧頺。歷數有期。堙滅無紀。¶ 

<pb:NFKB_QTW_p0806-08a>

請編是誄於泉壙。魏賓嘗游館穀。竊覿徽音。直筆其辭。用¶
旌孝子之慕孺。乃作銘云。¶ 

王氏盛業。姬周奕世。降及仙才。浮邱以濟。元偉孝弟。仕晉¶
文帝。義烈汪洋。忠貞昭晰。以至於公。克揚嘉裔。猗與府君。¶
以大其先。嗟嗟夫人。柔順其賢。孝子號天。哀親棄捐。感靈¶
陶鸖。相彼何阡。峰巒山[:#AS-FBEC:●]累巋。氣魄聯綿。尹默之悲凉奚¶
及。陸機之雅賦依然。檜柏秋月。春松暮烟。庶山川之不易。¶
摽誌誄於他年。¶ 
¶
<pb:NFKB_QTW_p0806-08b>

* 張雲¶ 
:PROPERTIES:
:PERSID: QTWAUT2086
:END:

雲字景之。一字瑞卿。咸通朝官起居郎。歷興元少尹。¶ 

** 論令狐滈不宜為左拾遺疏¶ 
:PROPERTIES:
:TITID: QTWTIT16346
:PERSID: QTWAUT2086
:END:

臣伏見今月十五日勅。除長安縣尉集賢校理令狐滈充¶
左拾遺者。滈頃籍父威。不修子道。干權黷貨。有口皆知。據¶
其輿論之所咨嗟。宜於霜憲之所破碎。豈可令捧近日月。¶
飛翔雲天。此則有罪而反榮。是乃無辜而可警也。伏惟陛¶
下以獻文繼代。孝德承祧。臨天下以至明。示天下以至信。¶
有善必勸。有惡必懲。分別昭彰。使人不惑也。今滈為諫官。¶
是惡人得位。善人必疑矣。陛下何以執信行令。使萬方從¶ 
<pb:NFKB_QTW_p0806-09a>
化平。滈麻衣如雪。干弄未光。穿緣穴鼠之墉。以欺其父。出¶
入吞舟之網。不畏於人。至於朝廷命官。公然請託。不封殿¶
最。無取賢愚。但擁富貲。即為高第。遂使堯官三載。黜陟有¶
繫於金錢。孔教四科。取舍或由於聲色。且令狐綯進用李¶
琢。首亂南方。贓罪流聞。遠近昭著。使天下兵戈徵歛。未有¶
巳時。而南安舉城。化為凝血矣。陛下每臨朝聽政。語及南¶
安事。或至掩泣。未嘗離心。上欲收復土疆。次欲誡勵臣下。¶
琢頃以典郡贓穢。廷臣曾有論封。令狐綯比竟用之。由滈¶
有納賄故也。李琢之罪。既正刑書則舉以致戎者。是誰之¶
<pb:NFKB_QTW_p0806-09b>
故。此乃目前可驗天下皆知。臣豈苟緣愛憎。妄有論列。滈¶
為人子。陷父為惡。豈堪鳴玉曳組。為陛下諫臣乎。陛下必¶
欲推寧僭之恩。以寵於滈。豈不念南方赤子。流離死亡。豈¶
不念州郡徵歛。生人受弊。豈不念蔡襲酷沒。豈不念國計¶
空虛。凡此數條盡滈之由也。臣頃事先朝。任太常博士。以¶
滈專恣威福。勢傾朝廷。大中十三年五月二十三日。已進¶
密疏。直啟九重。先帝且務苞含。微臣亦蒙全宥。幸得要領。¶
獲事聖朝。臣今若顧惜微疆。寢而不奏。是臣不以事先帝¶
之心事陛下也。生則罪重。死有餘辜。但獲上聞聖聰。一悟¶ 
<pb:NFKB_QTW_p0806-10a>
睿旨。雖當鼎鑊。亦所甘心。伏望改授滈一官。以息㣥議。¶ 

** 復論令狐滈疏¶ 
:PROPERTIES:
:TITID: QTWTIT16347
:PERSID: QTWAUT2086
:END:

臣一昨以令狐滈負議聖朝。脫身疎網。因緣僭祿。抗奏上¶
論。伏自疏奏以來。二十餘日。未奉明詔。異議喧然。臣孤立¶
自持。當此大位忽異。恐事生不測。先及臣身。則一去帝城。¶
千里吞恨。將來拜疏。何略聞知。臣今再上聞者。但以勢不¶
可默也。滈之取錢。豈令臣見。臣只以貪僭之譽。布在人間。¶
惟受傳聞。即有論列。先朝獻疏。已具指陳。還緣此子。竊父¶
威權。為過不少。而外人言論。上聞於天。所以先帝不加責¶
<pb:NFKB_QTW_p0806-10b>
於微臣。以言之無罪。不然。令狐滈外倚家門之權。內連鄭¶
顥之寵。臣尋粉碎於先朝矣。今日豈得全生。更為陛下明¶
言乎。令狐綯為先帝權柄大臣。獨[:#AS-8A4C:⿰⺘亶]恩澤。職當調護國本。¶
訏謨皇家。陛下序屬天宗。躬為長子。先帝親觀齒讓。目覩¶
溫文。大中十年十月八日勅。右諫議大夫豆盧籍刑部郎¶
中李鄴。並以本官充夔王巳下侍讀。此令狐綯交連帝戚。¶
位冠鼎臣。端坐中書。作何行李。陛下受天照命。㣥臣定策。¶
宮禁之事。則臣不知。但欲冊夔王。便可知綯臣節。况濫舉¶
李琢。致其毒流生人。使先帝貽厥之謀。不及陛下。好生之¶ 
<pb:NFKB_QTW_p0806-11a>
德。未免憂勤。綯只合辭榮乞骸。席藳請罰。何顏更令不孝¶
之子。濫求官榮。事體既乖。人情實憤。李琢本無吏道。惟有¶
貪名。滈既身挫人言。琢官實由賄得。綯拔自㣥小。分符交¶
州。琢果大肆兇殘。處置杜存誠父子。取怨溪洞。闔境亂離。¶
其坐罪貶官。綯猶專為掩覆。依前要用。更與壽州。蕭倣駁¶
議既行。李琢罪狀轉驗。琢不自澄省。指斥王廷。按獄司窮。¶
重重貶削。分務未久。又除。宋州。直至綯罷相權。琢始廢居¶
東格。無私宰物。當如是乎。若令狐綯以琢一時敏辨。以有¶
公才用琢。如或不知。在綯未為有過。豈李琢前僭未塞。後¶
<pb:NFKB_QTW_p0806-11b>
惡乃張。知是罪人。橫身庇護。則綯之舉吏。自與心違。滈之¶
取錢。何須眼見。衆口紛紜。號為白衣宰相。朝廷設進士之¶
科。本求才彥。鎮其浮濫。屬自宰臣。陛下御極之初。大臣儀¶
刑百辟。豈為綯言出鎮。滈便策名。放榜宣麻。相去二十三¶
日。綯既公然進狀。請試春官。滈則元在京都。不經舉進。明¶
言拔解。傍若無人。滈為宰臣之子。不患無位。且合簡身慎¶
行。以成父業。有何急切。如此攫挐。使天下孤寒。人人怨歎。¶
謂之無解及第。實則有耳未聞。不懼人言。一至於此。臣若¶
悉書滈過。方罄南山之竹。恐未盡也。臣家惟有童稚。更無¶ 
<pb:NFKB_QTW_p0806-12a>
兄弟。自傷側足單居。但思引領獲罪。令狐綯身榮上相。位¶
冠通侯。十年桃李之陰。兩葉公台之貴。煦能生物。怒可移¶
山。臣子豈無常人之情。有何苦切。頻將單脆微蔑之身。與¶
強家立怨立敵。自取傾危也。直以曾將滈事。上聞先朝。滈¶
出網羅。偶逋清憲。更欲玷黷皇化。參侍玉墀。人懷怨心。而¶
敢指斥。是欲以大中威福。復行之於舜日也。獨臣將經是¶
事。豈得逡巡。止可碎身權豪之門。不可負陛下設官分職。¶
况綯有粃政。亦何阻直言。以其前章。猶未明切。聞滈黨欲¶
謀害臣。恐不及繼言。便至貶降。臣又思令狐綯負先帝之¶
<pb:NFKB_QTW_p0806-12b>
事。陛下不知。悞我聖明。由臣恇怯。今再得指陳滈事。啟達¶
聰明。臣於妻子官業。已無愛惜矣。用舍之宜。一俟聖裁。¶ 

* 周鈐¶ 
:PROPERTIES:
:PERSID: QTWAUT2087
:END:

鈐。懿宗時以詩賦著名。累舉進士不第。¶ 

** 南郊享壽星賦¶ 
:PROPERTIES:
:TITID: QTWTIT16348
:PERSID: QTWAUT2087
:END:

玉露初降。金風正秋。有壽星之發彩。出離方而若浮。太史¶
於是奏時令。贊天休。謂三光之丕顯。蓋萬乘之勤修。天子¶
乃命有司。灌鬱鬯。登靈壇以蕆事。敬南極而延望。當其氣¶
凝霧寢。烟消霞曠。循大象之昭回。見孤光之寥亮。月來歲¶ 
<pb:NFKB_QTW_p0806-13a>
往。常居赤帝之前。目擊心祈。空仰碧霄之上。所欲精誠斯¶
感。肸蠁潛交。矚神靈兮心馳箕斗。奠椒獎兮酌滿陶匏。事¶
異乞言。殊養老於東序。祭惟合禮。同祀月於西郊。時也陰¶
陽正位。晝夜平分。思薦祉於人壽。遂大享乎天文。則知秩¶
天宗。用郊祀。斯祭也。象在角亢。壇當戊巳。月皎皎而清漢¶
波流。夜蕭蕭而白榆風起。齋心既潔。蘋蘩之薦巳申。壽域¶
先開。龜鶴之年可俟。祀事既。道之南。恍惚兮光臨俎豆。依¶
稀兮氣動烟嵐。由是見星[:#AS-8850:⿰足⿸厂⿱田坴]之不爽。知君德之相參。彼牛¶
女迢遞以增思。參商隱見而差失。處圓靈兮徒分炳煥。於¶
<pb:NFKB_QTW_p0806-13b>
敬授兮未為貞吉。曷若我冠衆星而稱老。當三秋而迥出。¶
既有補於乾坤。詎廢書於時日。是宜執犧象。展鷄彞。召馮¶
相而司歷。命祝史以陳辭。如此則所謂一人有慶。而兆民¶
賴之。¶ 

* 歐陽玭¶ 
:PROPERTIES:
:PERSID: QTWAUT2088
:END:

玭。咸通十年進士。¶ 

** 野人獻日賦(以和悅日光情意君宇為韻)¶ 

:PROPERTIES:
:TITID: QTWTIT16349
:PERSID: QTWAUT2088
:END:

昔宋有野人。負日之暄兮獻君。不知天下流光。以所見為¶
未見。不信人間委照。以所聞為未聞。當其愛景稍融。農民¶ 
<pb:NFKB_QTW_p0806-14a>
乍悅。謂國內無有。謂山前自別。恐若木之光遽失。慮扶桑¶
之影將滅。於是耒耜潛棄。耘鉏暫輟。指天路而貢誠。適君¶
門兮效節。紅輪在上。無欺皎爾之心。赤羽相隨。可驗昭然¶
之說。乃曰臣生於隴之畔。長於隴之旁。朝播其穀。暮植其¶
桑。絲不得上體。粟不得充腸。以藿為食。以蓑為裳。體凍乎¶
雪。骨寒乎霜。因取適於中野。遂潛舒於太陽。煦不厭。暄不¶
忘。而恐率土之尊。未識民間之樂。一氓之賤。敢私天外之¶
光。所以貢其所知。陳其所覩。願日之彩致於君之館。願日¶
之輝及於君之宇。南畝而曾無寸澤。猶悅於身。東方而幸¶
<pb:NFKB_QTW_p0806-14b>
有餘明。敢忘於主。主乃憫其甚樸。嘉其至誠。一則警於驕¶
逸。一則念及黎氓。安知萬室豪家。更有追歡之意。六宮長¶
夜。仍多縱樂之情。嗟夫。人各有生。生而有異。爾豈不以種¶
植為業。逋租為事。上或逼於狼政。下或臨於虎吏。汲汲為¶
心。營營為意。遂使朝光不辨。誰知勞者之情。暖景為祥。忍¶
奪生民之利。乃知貴之逸者有之。何稼穡而能知。賤之至¶
者不一。則陽和而豈失。彼徒見其夕入。而因忘其曉出。三¶
尺之童子猶嗤。何以日而獻日。(不見和字官韻)¶ 

* 張喬¶ 
:PROPERTIES:
:PERSID: QTWAUT2089
:END:

<pb:NFKB_QTW_p0806-15a>

喬。池州人。咸通中進士。黃巢之亂。隱九華山。¶ 

** 對燕弓矢舞判¶ 
:PROPERTIES:
:TITID: QTWTIT16350
:PERSID: QTWAUT2089
:END:

** 　燕師國子以弓矢舞樂師巡列將撻之曰眂瞭詔瞽師來自[:#AS-FBEC:●]幸¶ 
:PROPERTIES:
:TITID: QTWTIT16350
:PERSID: QTWAUT2089
:END:

燕訓恭儉。樂協詠歌。君子以之侑食。先王所以布政。師彼¶
國子。舞於公庭。始合於文。執羽籥而在列。終奏以武。覩弓¶
矢之斯張。進退疾徐。取六律以成節。屈伸俯仰。宣八風以¶
克諧。始協伯夔之教。自得周官之典。眂瞭詔瞽。既訴者之¶
有詞。樂師巡列。何朴作之妄罰。於此觀禮。宜其緩刑。¶ 
¶
<pb:NFKB_QTW_p0806-15b>

* 沈畋¶ 
:PROPERTIES:
:PERSID: QTWAUT2090
:END:

畋。懿宗朝官知制誥。¶ 

** 贈同昌公主衛國公主制¶ 
:PROPERTIES:
:TITID: QTWTIT16351
:PERSID: QTWAUT2090
:END:

門下。死生有命。雖著於格言。天橫難明。豈由於定數。每念¶
肅雍之德。載經悲愴之懷。疏土易名。用申彞典。故同昌公¶
主。生知孝敬。天錫聰明。桃李凝華。芝蘭蘊秀。克奉公宮之¶
訓。寧煩女史之箴。洎結慶秦樓。傳芳魯館。蘋蘩潔淨。環珮¶
鏗鏘。不矜帝子之尊。盡執家人之禮。謂乎積善。享彼修齡。¶
驚電逝以霜摧。致珠沉而玉折。粉田蕪沒。金牓淒涼。荒沁¶ 
<pb:NFKB_QTW_p0806-16a>
水之林園。寢平陽之簫鼓。哀情靡極。縟禮宜加。啟衛國之¶
山河。擇周公之諡號。式崇徽教。用慰營魂。可贈衛國公主。¶
兼賜諡曰文懿。仍令所司擇日冊命。主者施行。¶ 

* 邵朗¶ 
:PROPERTIES:
:PERSID: QTWAUT2091
:END:

朗。懿宗時人。¶ 

** 兜率寺記¶ 
:PROPERTIES:
:TITID: QTWTIT16352
:PERSID: QTWAUT2091
:END:

蓋聞三皇之時。人本敦朴。各守性命。保其沖和。全厥天年。¶
化窮則已。降及唐虞之代。嗜慾猶淳。家給人足。不相侵伐。¶
君君臣臣。各理其職而已。海內平一。刑措罔施。足而馳者¶
<pb:NFKB_QTW_p0806-16b>
安於山。鱗而潛者樂於水。羽而飛者保於林。胎夭不傷。耆¶
耋得死。苟無禍害之釁。奚假振拔之門哉。殷周已還。戰國¶
萌動。弦弧掞矢。鍊甲鑄兵。乃有強凌弱。衆暴寡。由是爭鬬¶
之患生。殺伐之禍興矣。雖老氏垂清淨之化。仲尼用禮樂¶
之教。莫能救也。而苦海波湧。愛河風騰。害源弗袪。心垢彌¶
悖。重圍匝於三界。毒焰延於四生。乘時蕩滌。建設航筏。汲¶
引沉溺者。惟佛世尊。於是標六度之寶訓。轉無上之法輪。¶
作迷途之指南。為黑夜之明炬。處濁世者。何能濟哉。但為¶
三惑牽纒。六趣淪陷。頓而悟者。萬無一焉。粵有我東晉左¶ 
<pb:NFKB_QTW_p0806-17a>
散騎常侍輔國大將軍太傅胡安定公得之矣。公諱鳳。字¶
世鸞。才推國英。德標人瑞。出蕃入輔。興事建功。焯乎圖書。¶
煥在南史。其激俗尢異。立跡惟能者。可得而言之。於戲胡¶
公。辭榮不讓於二疎。知足式於元老。壓伐冰之貴。攀定水¶
之宗。悟萬法皆空。歎浮生若幻。以晉義熙二年正月。捨所¶
居為和安寺焉。尊像端嚴。墖廟宏麗。由淛而左。香剎之盛。¶
莫之偕也。夫人九江郡太守呂公凱之女也。柔明淑嬺。姻¶
族推高。配德宜家。義諧琴瑟。發無上願。捨不住貲。亦於是¶
日。同捨西庄。置五福寺焉。殿宇嚴整。高卑得宜。迭經廢興。¶
<pb:NFKB_QTW_p0806-17b>
更名靈曜寺。其五福舊額。則移於縣郭之東山立寺焉。和¶
安門接三衢。途通百越。法衆雲集。供具日臻。長夏講筵。無¶
時暫輟。燈然積代之明。福贊無疆之休。故得族茂千枝。化¶
霑來葉。後嗣蕃衍。不可勝言。或以廉秀登科。或以勳勞筮¶
仕。剖符列郡。遵問絹之清風。鳴絃化人。效馴雉之素履。其¶
在空門持律行者二人。二十三代孫聖壽寺僧令宣。和安¶
寺僧清瑗。並童丱出家。弱冠受具。以為百億三昧。無非度¶
門。調伏身心。梵行精密。調伏心為定慧。調伏身為律儀。護¶
持第一。如優波離。受佛付囑。比大迦葉。行標法侶。玉潔緇¶ 
<pb:NFKB_QTW_p0806-18a>
林。宗孫棲遁雲壑者凡數十門。皆琴書自娛。泉石為玩。與¶
夫俛首下位者。不亦高乎。二律公洎枝孫輩凡若干人。聚¶
而歎曰。我二十三代祖太傅公捨宅置寺。綿歷歲時。當武¶
宗皇帝御宇之五年。以釋教陵遲。緇徒冗雜。非一蕩滌。無¶
清化源。初下明詔。沙汰僧尼。尋降勅旨。毀廢寺宇。則和安¶
靈曜。並隨而廢焉。舊用碑銘。一皆碎棄。千載之後。莫詳其¶
由。安可不紀於堅珉。揚其往烈。洎宣宗皇帝即統祚六年。¶
以三教並行。殊途一致。有裨大化。幽贊王猷。重降德音。再¶
許置寺。國朝大理卿溫公彰莅郡之日。特表奏論。恩賜禪¶
<pb:NFKB_QTW_p0806-18b>
月之額。有上首大德正白。修大乘業。得無畏輪。行化未周。¶
喜捨鱗積。營構堂殿。不月而成。爾後尋復寺名。其士庶助¶
成功德者。名秩姓字。者別有標錄。此不更書。今所敘述。但¶
彰厥初立寺之由焉。朗謝秩鄞江。寓居蘭渚寺。幸不以匪¶
才。見託書事。牢讓數四。堅請如初。釋耒揮毫。但慚荒拙。銘¶
曰。¶ 

美胡公。山嶽降靈。爰挺人英。出鎮蕃屏。入輔王廷。德彌馨¶
兮。(其一)美胡公。爵貴祿優。知雄守柔。能捨能捨。居成寶樓。名¶
不朽兮。(其二)美胡公。桃夭蕡實。有堅其室。同捐別墅。圓明佛¶ 
<pb:NFKB_QTW_p0806-19a>
日。爰聚尼衆。棲禪靖謐。置靈曜兮。(其三)美胡公。盛德顯融。令¶
始罄終。美宅名園。鬱為梵宮。億萬子孫。福壽永隆。祚不窮¶
兮。(其四)¶ 

* 李伉¶ 
:PROPERTIES:
:PERSID: QTWAUT2092
:END:

伉。咸通朝官吏部郎中。¶ 

** 對舉方正者判¶ 
:PROPERTIES:
:TITID: QTWTIT16353
:PERSID: QTWAUT2092
:END:

** 　京兆尹舉方正所舉者槃辟雅拜有司以詭衆虛矯奏請左遷¶ 
:PROPERTIES:
:TITID: QTWTIT16353
:PERSID: QTWAUT2092
:END:

四方取則。西夏為樞。九流待問。東臺是急。若舉不失德。實¶
人所具瞻。而肅穆清規。崇嚴丹陛。登清光於霄漢。不違顏¶
<pb:NFKB_QTW_p0806-19b>
於咫尺。則當進退禮容。孰聞槃辟雅拜。既無觀於叔氏。亦¶
何取於鄒人。有司上聞。攸資伏念。儻使廣成不遠。應無北¶
面之尊。綺季或存。未屈南山之老。試可乃巳。誰不謂然。¶ 

** 五龍堂記¶ 
:PROPERTIES:
:TITID: QTWTIT16354
:PERSID: QTWAUT2092
:END:

在天莫如龍。龍之德。佐天地。養萬物。百穀賴以生。四海所¶
共尊者也。社祭土。稷祈穀。國之重典也。既立壇以享其神¶
矣。則龍之靈。翔風灑雨。澤枯稿。滋稼穡。可不嚴奠酹之所¶
哉。余受命牧明人。四月戾止。六月大旱。俾吏具香酒。敬祈¶ 
<pb:NFKB_QTW_p0806-20a>
於五龍之神。有蜥蜴狀者。躍入杯中飲酒。復出緣器上顧¶
吏。久之跳躑而去。吏未返。雨已大注。由是生植茂遂。闔邑¶
豐衍。思所以崇祀事答神休者。迺建宇爽塏。依方塑像。以¶
時薦饗。謂之五龍祠堂云。時咸通六年季秋之末也。¶ 

¶
