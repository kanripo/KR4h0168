#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0917-19a> ¶
#+PROPERTY: JUAN 0918
欽定全唐文卷九百十八¶ 

<pb:NFKB_QTW_p0918-01a>
　清晝(二)¶ 

** 唐杭州靈隱山天竺寺故大和尚塔銘(幷序)¶ 

:PROPERTIES:
:TITID: QTWTIT18263
:PERSID: QTWAUT2663
:END:

水之性不動而鑒。得非夫實相之體耶。雖積為洪溟而未¶
嘗變。亦真我自在之妙致也。如來大師獨秉至教。㣥聖拱¶
手。俾寘冥到識。破堅冰之惑。豈逾一念之中哉。靈隱大師¶
雖外精律儀。而第一義諦。素所長也。故小子誌之。大師生¶
緣錢塘范氏。諱守真。字堅道。齊信安太守瑝之八葉。禮既¶
冠眾。君子器之。夙有邱園之期。不顧元纁之錫。遂詣蘇州¶
<pb:NFKB_QTW_p0918-01b>
支硎寺圓大師受具足戒。是夜眼中光現。長一丈餘。久而¶
方沒。蓋得戒之禎也。後至荊府依真公。三年苦行。尋禮天¶
下二百餘郡。聖教所至。無不至焉。無畏三藏受菩薩戒香。¶
暜寂大師傳楞伽心印。講起信宗論三千餘遍。南山律鈔¶
四十遍。平等一兩。小大雙機。在我圓音。未嘗異也。乃發殊¶
願。誦持華嚴。遂於中宵夢神人施珠一顆。及覺惘然。如珠¶
在握。是嵗入五臺山。轉華嚴經三百遍。追宿心也。又轉大¶
藏經三遍。廣正見也。至開元二十六年。有制舉高行。道俗¶
請正名。隸大林寺。後移籍天竺。住靈隱峯。時大歷二年也。¶ 

<pb:NFKB_QTW_p0918-02a>

至五年三月。寓於龍興淨土院。謂左右曰。夫至人乘如而¶
來。亦乘如而去。亦其必然也。而愚夫欲以長繩。繫彼白日。¶
安可得乎。吾非至人。豈逃其盡。以此月二十九日告終於¶
茲地。春秋七十一。僧臘四十五。其間臨壇既多。度人無數。¶
今不復紀也。顯明弟子蘇州辨秀。湖州惠暜道莊。越州清¶
江清源。杭州擇隣神偃。常州道進。如彼鸑鷟之彩。共集旃¶
檀之枝。江淮名僧。難出其右。晝之身戒。亦忝門人。幸參四¶
子之科。獨許一時之學。斯文在我。何敢讓焉。詞曰。¶ 
¶
<pb:NFKB_QTW_p0918-02b>

房星在天。降為應真。好爵縻我。視如埃塵。既投其簪。亦壤¶
其服。戒日纔佩。禪秀乃沐。四十餘夏。振振盛名。大江東南。¶
為法長城。宣尼既沒。微言乃絕。我師云亡。真乘亦輟。靈隱¶
峯上。春日秋天。風生松柏。如師在焉。持教門人。楚英吳傑。¶
儒方荀孟。道比文列。宿習未盡。妄涕猶雪。宿己忘真。如水¶
如月。古之君子。名書彞器。大師不書。將墜於地。紀功者銘。¶
傳心者燈。藏諸名山。不騫不崩。¶ 

** 唐湖州大雲寺故禪師瑀公碑銘(幷序)¶ 

:PROPERTIES:
:TITID: QTWTIT18264
:PERSID: QTWAUT2663
:END:

昔在穆天子。我如來大聖沒於西土。蓋示身也。其聲教紛¶
綸。湮沒而復紀者。九十六種外道。持衡於五天。是僭佛號。¶ 

<pb:NFKB_QTW_p0918-03a>

俾戒月生魄。寶星為彗。涅槃河水。汨泥揚波。而天下騰口¶
襲心。敻然而喪精矣。我本師爰勅大士。中興南州。激童蒙。¶
竅檮杌。摧異道。破邪黨。彼日月是出。爝火不息。其為光也。¶
不亦難乎。其有躡清氣。允種性。雲龍相召。與蒼生為春。則¶
我大師矣。大師諱瑀。字真瑛。俗姓沈氏。吳興德清人也。其¶
先世國於沈。因以為氏。按春秋。沈子之後也。五代祖敏。梁¶
東陽太守。不言而理。不猛而威。揚之以和風。灑之以甘雨。¶
殷氏既喪。公其嗣焉。高祖某。勇而仁。直而信。少好理體。機¶
<pb:NFKB_QTW_p0918-03b>
若缸轉。六嵗讀孝經。至參不敏。畧而不讀。師問之故。曰。此¶
大人稱之。而小子曷稱之。十七州舉孝廉。陳侍中徐陵特¶
相器重。名位不達。終於邱園。曾祖某。學藏於晦。辨守於訥。¶
大業之際。州辟不起。祖某。考三教之源。精一貫之旨。結廬¶
於金鵞山下。怡然獨得。父某。湖山是傑。言行孔臧。里有不¶
爽而訓之。隣有不給而錫之。燠兮春風。凜兮寒松。心可以¶
育物。德可以垂裕。以五世樹善。而瑀公生而聰慧。不以師¶
受。年未總角。辭親出家。患身之資。忘若遺蹟。爽口之味。飲¶
如我仇。以如意年大赦度人。壞衣削髮。煤口世事。怡懌至¶
道。弱冠遊東京大福先寺。厥受大戒。懇懇勤勤。不遑假寐。¶ 

<pb:NFKB_QTW_p0918-04a>

三日之夕。戒相出焉。見有神人。假然在目。倏來忽往。或同¶
或異。得非至誠乎。於是燭如來燈。佩菩薩印。證聖中歸於¶
大雲道場。堅執律柄。僧綱釐舉。不亦宜哉。公素履純厖。無¶
咎無譽。使天下之士。有外道焉。有闡提焉。心如飄風。言若¶
泉湧。撓我聖教。擠我妙門。公示以從容。誘以方便。莫不稽¶
首挫色而聞命焉。常禮一萬五千佛名兼慈悲懺。日夜一¶
匝。或二日或三日一匝。苦節貞勵。飲冰茹霜。夜有聖僧九¶
人。降於禮懺之所。相與行道。彈指而去。或夜無燈燭。心口¶
<pb:NFKB_QTW_p0918-04b>
是念。圓光照室。如坐月中。如此則往往有之。公常喟然曰。¶
自明帝夢金人。孫權獲舍利。茫茫中土。是有正法。而德清¶
偏邑。罕有塔寺。使蒼生蒙昧。罔知所之。悲夫。至人無名。陶¶
鑄而名之耳。安可糠粃有為。金璧無相。二見齊楚瞽性者¶
流。豈知履如之功。萬法無外。此大菩薩自在之盛行。吾將¶
為爾行焉。於是繕以香臺。作以茝殿。卿雲蓄泄於戶外。麗¶
月昭回於簷下。是知觀象大壯。法誤雲室。豈不宜哉。前後¶
寫經二藏。凡一萬六千卷。不以皮為紙。不以血為墨。是身¶
臰穢。靡潔書寫。非難捨哉。晚節工於禪門。頓入懸解。言越¶
性靈之外。心冥文字之表。天寶初。臨安足法師死。經三宿。¶ 

<pb:NFKB_QTW_p0918-05a>

將入地獄。冥見瑀公。引至王所。謂王曰。此師解講涅槃經。¶
大王宥之。王曰。唯聞嚴能講。不聞此師名何也。如此再三。¶
王不能屈。因赦之。嗟乎。至人之作用。不動此身。而流形於¶
彼。非無緣慈力何哉。曾見鄉人施[:#AS-FE7E:●]¶ 
[:#AS-FBED:●]曷(音桃)牛者。天然不孕。因¶
而出乳。及瑀公寢疾。日有饋之。非夫人含動植。德感明神。¶
亦何能致此希有之事也。他日。蹙然改容。據梧而歎。昔孔¶
子蚤作。悲歌於門者。此聖人所以同我生。亦同我死。莊生¶
曰。適去夫子順也。吾亦何懼哉。以十一年秋。禪坐滅度。嗚¶
<pb:NFKB_QTW_p0918-05b>
呼。婉婉蓮步。應隨白雲。寥寥香林。空見孤月。余不知其至¶
人幽機。妙用髣髴。化為天星乎。飛為列霓乎。不然。將有異¶
名於他國乎。某月某日。飭以靈龕。崇以寶塔。擊以法鼓。吹¶
以法螺。門人號慟。於是葬斂。十二年春。將欲啟靈龕。遷寶¶
塔。炎炎金火。以求舍利。豈知容色不壞。凜然如生。識者以¶
為涅槃本義。絕動植之知。窮寂照之惠。存不壞之身。滅大¶
化之體。此四者而公得之。昔少林孕鬚。蘄春育髮。何獨嘉¶
也。寺主元山[:#AS-FBED:●]崔等。皆秉大明惠。開道區中。吠琉璃天。移¶
夕為晝。彼什公四子。亦季孟之間歟。大理評事攝監察御¶
史姚澹。主客郎中姚沛。稟龜溪之靈。鵞山之英。門多才傑。¶
世著¶ 
<pb:NFKB_QTW_p0918-06a>
匡佐。而瑀公善焉。刺史楊惠才識深敏。器宇調暢。虞譚之¶
流也。令吳測微。清慎有度。奸回無欺。賀循之流也。皆入境¶
問俗。飲風眷德。徘徊歔欷。有恨來暮。嗟乎。法本無名。是歸¶
寂樂。門人垂淚。願刻豐碑。予誠不敏。哀以見託。銘曰。¶ 

法本無生示生兮。法本無名強名兮。大師振振沖邈兮。蒼¶
生茫茫啟覺兮。堅持律藏是非兮。深入禪門杳微兮。鵞峯¶
岑崟莫涉兮。龜渚澹蕩莫測兮。五千佛懺是禮兮。十二經¶
文是啟兮。聖僧異人降語兮。[:#AS-FE7E:●]¶ 
[:#AS-FBED:●]曷(音桃)牛非孕垂乳兮。同¶
眾生病同差兮。同眾生沒罔壞兮。門徒病矣號絕兮。姻族¶
<pb:NFKB_QTW_p0918-06b>
澘然嗚呼兮。烏臺華省思人兮。邦君邑宰敬神兮。無言可¶
象湛寂兮。身謝名飛刻石兮。¶ 

** 唐蘇州東武邱寺律師塔銘(幷序)¶ 

:PROPERTIES:
:TITID: QTWTIT18265
:PERSID: QTWAUT2663
:END:

律者聖道游入之津。為心見所瑕。多溺近果。不然。則極地¶
之堦乎。武邱律師諱齊翰。字等至。通教之士也。吳興沈氏¶
之子。高祖陳國子祭酒。曾祖某。隋魏州司馬。祖考二世不¶
仕。律師綺嵗從大人至山寺。覩高靜無塵之䠱。惻然有宿¶
命之知。因請出家。大人從之。至天寶八年八月五日。奉制¶
度配名。永定九年十月。依分壇受具足戒。後移名開元。大¶ 
<pb:NFKB_QTW_p0918-07a>
歷中移名武邱。皆兩州道俗所請也。律師道性淵默。水則¶
淡然。蹟不近名。身不關事。長在一室。寂如無人。豈比夫駢¶
行鼓簧之士哉。晝始疑斯人。未造精極。因問業報之理如¶
何。師對曰。夫鼓毗嵐之風。有物皆壞。而靈空不動。蓋無相¶
也。心且無相。業何累焉。但懼陷於偏空。妄撥無耳。繇是始¶
知律師。心之所至。精相部義。窟洞法華經王。蘇湖戒壇。每¶
當諸首。大歷十年某月。入流水念佛道場。是夜西方念中¶
頓現。蓋精誠之所致也。至某年。春秋六十八。僧夏四十七。¶
遇疾之日。謂弟子曰。有鶴從空飛下。回翔我前。爾曹見乎。¶
<pb:NFKB_QTW_p0918-07b>
必謝之期。小聖猶病。安能免哉。即以某年某月。終於本院。¶
受業門人如隱。壇場門人宣兌誠肅。禪心律儀。己有時譽。¶
晝則律師之鄉僧也。戒有一日之長。許為法兄。昔媿隨肩。¶
今傷分影。有清規之可採。則文石而言焉。銘曰。¶ 

漫漫(去聲)情海。多生沒兮。超超我師。一念越兮。舊寺龜溪。為¶
僧傑兮。新居武邱。匠時哲兮。適來示生。亦示滅兮。山上人¶
間。有遺轍兮。故雲茫茫。餘水泱泱。留廢房兮。黃糵心苦。青¶
松節寒。對空壇兮。升堂門人。結社居士。依扉履兮。或刻貞¶
石。或書勝幡。思師存兮。¶ 

<pb:NFKB_QTW_p0918-08a>

** 唐杭州靈隱山天竺寺大德詵法師塔銘(幷序)¶ 

:PROPERTIES:
:TITID: QTWTIT18266
:PERSID: QTWAUT2663
:END:

西周之叔世。本師淪蹟於拘尸那城。千有餘年。教行東漢。¶
元綱遐屬。殆如綴旒。而先經異時。至機終義。故我唐聖歷¶
中。大方廣梵文四譯斯備。雷霆始懼於魔耳。天地再造於¶
人心。曈曈無邊。佛日正出。其時私道之士。有燉煌公得他¶
心。稱是文殊後身。洎四葉傳於吾師。本孫氏之子。長沙桓¶
王十有三世孫。母也初感夢吞明珠。遂黜鱻惡葷。誕彌厥¶
<pb:NFKB_QTW_p0918-08b>
月。生有異表。中嵗若成。寥兮真姿。不棲於俗。願移榮於道。¶
忘錫羨於家。至十五。辭親從師。依年受具。行學一集。鬱為¶
教宗。終卷伊呂立功之致。陋黃綺肆志之適。遺形理性。與¶
山木為㣥。故地思貞大師屬我以華嚴經菩薩戒起信論。¶
心以靜銳。智與經冥。徹照淵元。萬法一念。宵景盈空而不¶
見。晨曦溢目而何有。有而不可有者。吾其見真師之心哉。¶
受經彌時。乃疑未契。其夕夢乘大艑。直截滄溟。橫山當前。¶
峻與天極。不覺孤帆鳶戾。懷襄止濟。峯竦竦而忽焉。雲溶¶
溶而在下。既寤。形若委衣。流汗輕醒。自此句義不思而得。¶
一部全文。常現心境。事事無礙之旨。如貫花焉。天寶六年。¶
於蘇州常樂寺畫盧舍那像。寂念初明。十身竝現。日月何¶ 
<pb:NFKB_QTW_p0918-09a>
咎。惟吾師自知。大歷三年。講於常州龍興寺。纔登法座。忽¶
有異光。如曳紅縷。漸大縈於香室。久修行者。會中光覩。前¶
後講大經十遍。制義記十二卷。誠感之事。此類固多。今畧¶
而不載。受業比邱大初。付以香爐談柄。知其意有歸。深於¶
吾道者。則有尋陽正覺會稽神秀。亦猶儒氏之有游夏荀¶
孟。雔賢議德。其造形之異乎。至大歷十三年十一月七日。¶
沙門惠覺夢巨塔橫仆。陷地二級。無何而吾師示疾。顧門¶
人曰。死生者。眾人之桎梏。至人之作用。昔尼父逍遙曳杖。¶
發泰山之歌。蓋欲顯本知終。示動歸靜。吾非不敏。幸異夫¶
<pb:NFKB_QTW_p0918-09b>
流遁不返者乎。言已奄然。與物而化。春秋六十一。惠命三¶
十二。以其年某月日甲乙建塔於某處。終終之義也。噫。素¶
旌晨出。異昔經行。眾籟啾啾以風號。細雨茫茫而天泣。世¶
流有逝。法流何逝而常清。世土自騫。法山何騫而常存。吾¶
知夫一貫而何言。時䢴城肅公得離性之文。代予為銘。刻¶
石松門。辭曰。(銘闕)¶ 

** 唐蘇州開元寺律和尚墳銘(幷序)¶ 

:PROPERTIES:
:TITID: QTWTIT18267
:PERSID: QTWAUT2663
:END:

至人於生鍇一也。物有之。我亦有之。若日月可蝕。虛空可¶
洿乎。在至人為宅心之勝地。誠瞽夫不返之瀑流哉。於戲。¶ 

<pb:NFKB_QTW_p0918-10a>

我法自五天。揚於漢廷。八俊四賢。橫世傑出。後之學者。聆¶
休風。企高躅。何吾師之穆其芬馥歟。吾師諱某字某。先劉¶
氏之子。漢楚王交三十一代孫。烈祖某。永嘉南遷。為丞相¶
掾。四代祖遠。隋東陽守。顯其遺榮之蹟。畧載本枝。全拔俗¶
之高。不書後葉。蓋亦垂訓之意乎。吾師幼孤。伯父哀字如¶
禮。名因教立。孝自天生。而宿植緣深。心田欲稔。因請伯父¶
哀而捨之。事靈隱某禪師。因問師入道之次。師語曰。夫爝¶
火明乎太虛。以爝火之心。當太虛之境。境非心外。心非境¶
<pb:NFKB_QTW_p0918-10b>
中。兩不相存。兩不相廢。今我所證。是爾所知。曷有萬法之¶
深淺優劣乎。語畢。如涼風入懷。醒然清悟。天寶四年。受戒¶
於東海大師鑒真。傳講於會稽大師曇一。至德中舉高行。¶
隸名開元。乾元中有詔。天下二十五寺。各定大德七人。長¶
講戒律。吾師其選也。頃年淨土一門。不愆於念。嘗謂人曰。¶
昔聞西方之行。是有相大乘。此乃蓬心不直達之說。何者。¶
夫出言即性。發意皆如。而一色一香。無非中道。况我正念¶
乎。於時六十七天年。三十六僧夏。一十六壇場。孤制律樞。¶
正持僧綱。自胥湖南北。皆宗仰焉。以建中元年六月十五¶
日。寢疾而逝。其時有庭樹一本。枝葉扶疎。及吾師將亡之¶ 
<pb:NFKB_QTW_p0918-11a>
朝。花正拆而遽萎。條始繁而方折。亦恒河水上旃檀樹枝¶
榮枯之意也。其年七月五日。遷靈龕於武邱西寺松門之¶
右。嗚呼。青山不歸。白林長謝。秋原之上。萬境皆悲。雨冥冥¶
而晝陰。水浼浼而東逝。門人道亮道該清會。亮以毗尼繼¶
其行。會以才學儔其賢。該以詞華蹤其美。三子之外。居廊¶
廡者。充江漢焉。故觀察使韋公元甫。觀察李公栖筠。今虢¶
州刺史李公紓。今御史中丞李公道昌。林下之蹟可追。山¶
陰之遊尚想。懷人撫事。相顧泫然。晝實濩才。曷足揄揚盛¶
美。以吾釋門之事。安敢讓焉。詞曰。¶ 
¶
<pb:NFKB_QTW_p0918-11b>

本師示終兮元綱絕。香山崩兮香海竭。大地動兮旃檀折。¶
人天冥兮千光滅。我師出嗣兮遺教張。如何斯人兮天不¶
臧。星既雨兮地亦霜。生涯昧兮四流長。捧遺言兮循往跡。¶
庭無人兮月寂寂。百年遐壽兮日長夕。萬春上服兮塵已¶
襞。門人慟兮世人悲。瞻影塔兮山之垂。宿昔經行兮舊路¶
岐。雲眇眇兮雨霏霏。方城芥盡兮長乘移。樂石香名兮不¶
騫不虧。¶ 

** 蘇州支硎山報恩寺大和尚碑¶ 
:PROPERTIES:
:TITID: QTWTIT18268
:PERSID: QTWAUT2663
:END:

我先大師曰佛。嘉言孔碩。大造人天。張無生極宗。懸衡於¶ 
<pb:NFKB_QTW_p0918-12a>
㣥教之表。自第一義諦。皆我之蘧廬也。况儒墨名法道家¶
之流哉。教之斯行。資乎哲匠。今大師即其人也。大師諱道¶
遵。字宗達。吳興張氏之子。崇勳茂德。世為吳中右族。大師¶
夙負殊操。潔士稱之。榮耀不足關其心。聲塵未曾觸其性。¶
其年二十。詣天竺威大師初受具戒。事報恩興大師。首宗¶
毗尼。依佛教也。常愀然而嘆曰。孔老之學。不明三世。昭昭¶
之業。何異夫適郢而求冥山哉。先大師則不然。觀萬像無¶
根。我獨以無生一心。覆疑山之峻。知四流妄有。我獨以不¶
動二字。停倒海之波。室是遠而。悟者天隔。昔在漢明永平¶
<pb:NFKB_QTW_p0918-12b>
之際。大教洋溢。霈然而東。與生靈滌心。觀天地更始。正士¶
自摩騰以降。持法有如關中者。秉律有如南山者。海內髦¶
士。亟歸乎我。如凱風微揚。嘉禾先發。北齊惠文大師傳龍¶
樹智論一性之教。即我釋迦如來九世祖師文殊所乘也。¶
惠文傳南嶽。南嶽傳天台。始授一心三觀之旨。以十身佛¶
剎微塵數修多羅。如懸帝網。丕出正念。無遺即中。蓋如來¶
一斯教之扃鐍也。天下宏經士窺我宗者。不得其門而入。¶
天台去世。教傳章安。章安傳縉雲。縉雲傳東陽。東陽傳左¶
溪。自龍樹已還。至天台四祖。事具諫議大夫杜正倫傳教¶ 
<pb:NFKB_QTW_p0918-13a>
記。今大師則親承左溪。一受心宗。方造其極。物有凋折而¶
苦節不衰。時有晦明而至行不變。法華三昧。淵乎我衷。嘗¶
從容謂門人曰。堯舜之民。不必獨義。教之至也。教若不至。¶
民何咎焉。吾恐大教未周。㣥機未發。陷諸子於邪見之網。¶
吾徒得無過乎。乃欲廣寫法華經。置道場。闢經院。以燭繼¶
景。揚大雄慈聲。蓋平生之願與。一之日發其心。二之日規¶
其趾。作不逾序。厥功成焉。居山之福地。於戲。㣥峯合沓以¶
就我。當大藏而孤峙。疑天作以待用。此持經之境也。及以¶
清晝山空。杉吹不動。真念凝乎寂寞。經聲在乎窅冥。此持¶
<pb:NFKB_QTW_p0918-13b>
經之心也。大歷元祀。州將韋公元甫。兵部尚書劉公晏。侍¶
御史王公圓。開州刺史陸公向。殿中侍御史陸公迅。天理¶
評事張公象。境誘真心。共獲殊勝。乃相與飛表奏聞。詔書¶
特下。署名曰法華道場。焯哉盛乎。經王之惠。日昇於天乎。¶
自江以東。惣一十七所。皆因大師之首置也。舉精行大德¶
二十七人。常持法華。報主恩也。大師以無緣慈眼。極觀四¶
生。多溺空見。乃鑄盧舍那及毘盧遮那像。明智身不有。法¶
體非無。將顯古佛證經之由。乃起多寶妙塔。開淨土當生¶
之葉。遂作彌陀色身。法華一經。駭聲聞得記方等四部。喜¶ 
<pb:NFKB_QTW_p0918-14a>
廣教盡收無垢淨光。蓋是如來極開方便。跡雖有作。功乃¶
無為。接人天機。使知有殊常之福。又寫天台一教。溢乎道¶
場。真詮昭昭。與清景不極。大師有言。佛法壽命。其惟常住¶
乎。常住不存。我法安寄。於是置莊二所。世田為義。俟嘉穀¶
以登。身田是修。期聖禾不絕。非夫大師平等之施。孰能於¶
事理雙全哉。物役我慈。日用不足。門人有懈廢者。接彼退¶
機。講法華元義天台正觀四分鈔文。臨壇度人。授心揚律。¶
願盈乎石室之籌。天寶年。於靈巖道場。行法華三昧。忽觀¶
大明。上燭天界。我身正念。儼在光中。異日問天台然公。公¶
<pb:NFKB_QTW_p0918-14b>
曰。知慧光明。從心流出。非精志之所致耶。又於本寺入法¶
華道場。忽覩此身在空中坐。先證者知是大師滌垢之相。¶
不然。則萬法有無礙之用哉。其年春秋七十一。僧臘四十¶
六。以興元元年七月二十九日。告終於支山本寺。嗚呼。象¶
法梁壞。苦流增波。無數人天。從今何怙。初當寺蓋公輪公。¶
一夜同夢大殿忽崩。得非法匠將亡之應乎。示疾之日。驕¶
陽久[:#AS-8FBB:●]。嘉苗若燎。辭世之夕。風號雨暴。天地慘黷。亦我法¶
陵遲之變也。傳教門人靈輪法盛道欣。可入如來之室。豈¶
唯宣父之室哉。俾厥鴻猷。張而未弛。奉教門人猶子靈源¶ 
<pb:NFKB_QTW_p0918-15a>
等。高志警拔。德鄰先賢。精細行以檢儀。敷大乘以基性。予¶
雖後學。夙聆德聲。曷云不騫。貽諸樂石。銘曰。¶ 

泓澄吳江。靜幾於道。清氣蓄焉。誕我僧寶。洸洸大師。與道¶
為藩。義天無孛。慈釭不昏。巋然支山。繄公所履。建塔闢院。¶
夷荒而趾。乃基靈峯。靈峯崇崇。乃啟祕藏。祕藏彤彤。天色¶
在下。日輪當中。真經無言。至象非象。冥理徹性。不昧不朗。¶
三觀一心。如懸帝網。雪山嵳峩。有時而裂。香樹偃蹇。有時¶
而折。世相若斯。師何示滅。示滅何之。天泣人悲。高邱漠漠。¶
細雨霏霏。攜履西去。相逢是誰。見海未乾。疑山尚阻。囂囂¶
<pb:NFKB_QTW_p0918-15b>
魔民。爰得其所。吾師寂寥。空留法語。入室數子。皆宏我經。¶
安公如月。遠公如星。恭恭秩秩。釋氏儀形。塔影亭亭。長在¶
寒樹。天上花落。人間日暮。猶飄苦雲。與我為喻。¶ 

** 唐洞庭山福願寺律和尚墳塔銘(幷序)¶ 

:PROPERTIES:
:TITID: QTWTIT18269
:PERSID: QTWAUT2663
:END:

道賢上游。其德如陽和。亭毒萬物。生而不子。成而不繇。或¶
曰異於是。蓋繇無生空惠。冥乎其間哉。暨洪唐盛明之朝。¶
我法尢重五教四分。飈揚景張。南山律宗居天下第一。後¶
弟子如大師鮮矣。大師望出徐氏。諱神皓。字宏度。八代祖¶
摛。齊竟陵王西邸學士。子陵。梁尚書左僕射。其文與庾子¶ 
<pb:NFKB_QTW_p0918-16a>
山齊名。逮陳氏革命。因佐吳邑。遂家姑蘇。高祖碩。學通三¶
禮。中年即世。曾祖曇。隋王府咨議參軍。祖德恭。潯陽郡詞¶
曹。考君定。深於釋典。不屑名宦。大師天情耿潔。風韻朗邁。¶
幼負脫俗之姿。嘗有言曰。沙門者。高潔其道。秉空王平等¶
之性。一念不昧。坐登佛階。吾自知此身履龍淵取明月。曷¶
有三圭之貴。重侯之高。而能動我心哉。乃依杭州龍泉道¶
場一和尚出家。敗髮損容。越出流輩。鏗然法器。如琢玉焉。¶
天寶六年。天降板詔。請釋真行。一州許度三人。獨居薦首。¶
吾以是知大師初皈佛教。滌心地也。今奉國恩。正世名也。¶
<pb:NFKB_QTW_p0918-16b>
因隸僧籍於包山福願道場。初進具於興大師。次通鈔於¶
曇一大師。五夏未登。學精三藏。天台宗旨。難為等夷。淵元¶
絕思之科。如良庖之導大窽也。十講律鈔。五昇壇場。傾江¶
而東。願禮其足。後生學者。仰其聰明惠性。如追麒麟之步。¶
大師嘗引錫西望。想包山舊居。包山即洞庭仙都之一峯。¶
湖澄氣清。日出水上。謺嶂合沓。生乎影中。得非天遺此中¶
與師成道耶。乃命舟而還。使野童誅茅。山童掃石。顧左右¶
曰。昔者如來崇飾塔廟。乃是啟發㣥信。開人天淨境。豈為¶
已哉。此少隳廢久之。非先師本意。乃闢僧院。創食堂。眾有¶ 
<pb:NFKB_QTW_p0918-17a>
怠慢者。醜其行而理之。舍有傾者。惡其邪而正之。墾田置¶
莊。開畎泄澮。功既成矣。業亦博矣。百千人俱皆受其賜。曩¶
日洞山水滸。業湖之氓。[:#AS-8878:●]¶ 
[:#AS-FD70:●]
[:#AS-FBEC:●]畾咽川。繒繳亘渚。大師¶
以如來不殺之戒。黜彼鱻食。迴小人之腹。為君子之慮。乾¶
元祀有詔。天下二十七寺。各奏大德七人。長講律戒。因請¶
住開元寺。欲果願具。且懼書。遂僶俛從命。奉戒弟子開州¶
刺史陸公向前給事中嚴公涗。服道弟子禮部侍郎劉公¶
太真前大理評事張公象。欽風弟子前廉使亞相李公栖¶
筠。天誘厥衷。俾揚我法。精識通敏。言為世程。謝太傅之流¶
<pb:NFKB_QTW_p0918-17b>
也。其時常熟地偏。僧多闕行。李亞相欲以德撫。乃請大師¶
統而正之。一化而革心。再化而知道。三化而闔邑從風。大¶
師末年工於圓宗。縱心皆是。以文字而用。不以文字為病。¶
是念佛寫經。備行教法。置西方社。廣淨土因。專誦法華經¶
九千餘匝。遊四大寺。登五老峯。遍欲觀古僧得道之所。此¶
亦至人之餘事。應物如動。自視闕然。貞元六年十月。春秋¶
七十五。僧臘四十三。其月在開元遇疾。忽言曰。吾愛夫得¶
道者。心如澄溟。知如晨曦。不染如浮雲。自在如遊鴻。吾雖¶
非斯人。亦未肯以有生為累。其月十一日。顧門人維諒。我¶
去世¶ 
<pb:NFKB_QTW_p0918-18a>
後。汝若置塔。可歸洞庭故山。言畢而逝。是夜琉璃色天。星¶
霣如雨。往往有西方之應。覩而不書。奉遺命也。門人維諒。¶
有文有道。獨步當時。執師之喪。不以證而廢教也。列座門¶
人道超靈俊道濬道稜維誠。皆積解以詣空門。邁德以藩¶
象教。吾聞古之僧高者。述誄與碑。自晉朝始也。二三子思¶
吾師盛德。將欲鎔黃金。勒貞石。垂裕後昆。使昭昭之教。長¶
燭於人天。銘曰。¶ 

於穆大師。立言可經。身佩戒光。高月亭亭。怖魔以袪。襲智¶
以醒。如何斯人。忽號冥冥。天樹春折。雲花夜零。空留一燈。¶
<pb:NFKB_QTW_p0918-18b>
寂寂青熒。伊昔行道。坦坦素履。跡雖可攀。行不可擬。乃知¶
我師。應世無已。優游人天。自在生死。門人維諒。躡彼高塵。¶
嶷嶷靈塔。紀功於人。於山之峯。於湖之濱。風凄遠鐸。月慘¶
重輪。瞻禮雲上。如逢化身。¶ 

** 強居士傳¶ 
:PROPERTIES:
:TITID: QTWTIT18270
:PERSID: QTWAUT2663
:END:

人生性靜。而遷乎可欲。可欲萌乎憂喜者。病之源(一作原)也。¶
故至人觀其靜見萬物之真。觀其動見萬物之遇。客有強¶
君。隱士之儔也。理照淈俗。寄於和扁之伎。而時人無能知¶
者。予嘗問君以醫之術。君對曰。夫妙有統於心。而通於物¶ 
<pb:NFKB_QTW_p0918-19a>
理。其靜為性。其照為覺。覺也者。日月之謂乎。性也者。太虛¶
之謂乎。故理世為儒。可以敷五典。理性為釋。可以越四荒。(¶
一作流)理病為醫。可以空六腑。使定命可逭。業疾可亡。而世¶
教罕能迨之。故醫王未悉辨也。予曰。至哉斯言。命小子志¶
之。¶ 

¶
