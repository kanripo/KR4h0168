#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:KR4h0168_NKFB_0857-17a> 
#+PROPERTY: JUAN 0858
欽定全唐文卷八百五十八¶ 

<pb:KR4h0168_NKFB_0858-01a>

* 楊凝式¶ 
:PROPERTIES:
:PERSID: QTWAUT2400
:END:

凝式字景度。華陰人。昭宗朝舉進士。再遷祕書郎。梁開平¶
中累遷考功員外郎。後唐同光初歷給事中史館修撰。明¶
宗即位。拜中書舍人。長興中歷右常侍工戶二部侍郎。清¶
泰初遷兵部侍郎。晉天福初以禮部尚書致仕。開運中除¶
太子少保。分司於洛。漢乾祐中歷少傅少師。周廣順中以¶
右僕射致仕。顯德初改左僕射。又改太子太保致仕。卒年¶
八十五。贈太子太傅。¶ 
¶
<pb:KR4h0168_NKFB_0858-01b>

** 料度齋宮事件奏¶ 
:PROPERTIES:
:TITID: QTWTIT17367
:PERSID: QTWAUT2400
:END:

諸祠祀之所。並無齋宮。遣前染院使周重興監造。與畱司¶
計會。具料度事件以聞。其太廟郊社。要補葺處。仍便撿計。¶ 

** 韭花帖¶ 
:PROPERTIES:
:TITID: QTWTIT17368
:PERSID: QTWAUT2400
:END:

晝寢乍興。輖飢正甚。忽蒙簡翰。猥賜盤飧。當一葉報秋之¶
初。乃韭花逞味之始。助其肥羜。實謂珍羞。充腹之餘。銘肌¶
載切。謹修狀陳謝。伏惟鑒察。謹狀。¶ 

** 大唐故天下兵馬都元帥尚父吳越國王諡武肅神道碑銘(并序)¶ 

<pb:KR4h0168_NKFB_0858-02a>

:PROPERTIES:
:TITID: QTWTIT17369
:PERSID: QTWAUT2400
:END:

聖朝神武文德恭孝皇帝御極之七載。歲在執徐三月二¶
十八日。天慘東南。星昏牛斗。惟靈臺之觀祲。慮吳鄉之薄¶
祐。還九夏之生魄。覽萬里之飛奏。當青帝之迴時。果真王¶
之歸壽。何國不幸。而殄瘁於此辰。謂天無私。乃殲奪於茲¶
晝。聖上投袂震駭。當宁惻怛。雪泣盈於重瞳。視朝廢於丹¶
禁。以為鋒摧倚天劍。柱折不周山。愴宸衷於既往。增寵章¶
於未備。司禮以之考儀。執事其無安位。或贈襚以軫悼。或¶
<pb:KR4h0168_NKFB_0858-02b>
易名以昭賁。將作監李鍇銜吊祭之命。有加於賵賻。太常¶
博士段禺等議始終之蹟。定諡為武肅。贈既絕於人爵。葬¶
乃錫其王禮。睿思聖感。星繁波委。煌煌焉冠今古而無儔。¶
穆穆焉充區宇而何已。尚慊為王稱霸之雄。命世誕生之¶
德。簡冊雖著。金石未刊。豈使太邱延陵。翻存不朽之跡。沂¶
山峴首。獨彰可久之文。非好辭無以敘元勳。非貞珉無以¶
輝億載。廢而不舉。闕孰甚焉。遂詔工部侍郎楊凝式曰。爾¶
以儒素簪裾。嘗為我左右侍從。譔論之稱。人謂爾宜。匡合¶
之功。爾為予誌。俾披文仰止。等高大於崑邱。垂裕無窮。掩[:#AS-92F9:⿰帛⿱丿糸¶
]長於淮水。臣凝式百拜稽首。仲宣體弱。馬卿思遲。寅奉¶
絲言。俯伏金戺。徬徨憂畏。凌兢周章。荷明天子旨。當大手¶ 
<pb:KR4h0168_NKFB_0858-03a>
筆。挾泰山而越滄海。猶或云易。染柔翰以勒丹碑。孰敢無¶
愧。僶俛述作。採摭幽祕。訪小說於稗官。徵實錄於史氏。謹¶
肅然奉詔。斐然抽思。蓋聞雷雨方作。天機發而龍蛇起。象¶
緯騰秀。星精降而賢哲生。百六草昧之時。九三經綸之際。¶
海縣則雲蒸霧湧。雄傑則虎變鷹揚。日月為之昏霾。山河¶
由其分裂。或力侔八柱。或敵號萬人。或水灌晉陽。或泥封¶
函谷。召兵車之會。上落欃槍。啟國社之崇。旁開分野。鬼神¶
叶力。河岳同功。攝干將而佩烏號。瞰扶桑而瞵濛汜。望高¶
於周召。業盛於桓文。越前代以成家。冠㣥后而為德者。吳¶
<pb:KR4h0168_NKFB_0858-03b>
越國王蓋其人也。王姓錢氏。諱鏐。字具美。杭州安國人。其¶
先出自黃帝。武德中陪葬功臣潭州大都督巢國九隴之¶
八代孫。由軒后而疏宗。本枝已茂。因彭祖而受姓。祚允彌¶
興。或仕宦移家。烏城成其舊地。或精神滿腹。晉室重其英¶
聲。騰實家牒。傳芳肉譜。乃江南之大姓。固海內之強族。大¶
王父沛。宣州旌德縣令。累贈吏部尚書。王父宙。累贈太尉。¶
烈考寬。威勝軍節度推官職方郎中。遷禮部尚書。賜紫金¶
魚袋。累贈開府儀同三司太師。皆代有馴行。世濟偉人。宣¶
慈惠和。溫良恭儉。垂芳餌以釣國。偶乏良時。積陰德以貽¶ 
<pb:KR4h0168_NKFB_0858-04a>
孫。遂開洪緒。王則太師之長子也。五行鍾秀。四氣均和。白¶
雲起於封中。丹霞呈於日側。地不愛寶。賢惟間生。吉夢先¶
來。既享鈞天之樂。壯心未遂。常為梁甫之吟。識者多奇。衆¶
皆暗許。乃人中之瑞。實天下之雄。虎踞龍盤。江山為之作¶
氣。鷹瞵鳳喙。英傑以之成形。由是元悟神姝。應期靈叟。罔¶
久事於筆硯。思在屬於櫜鞬。遂罷計偕。言參戎律。鵞鸛鳥¶
雲之勢。堪輿風角之術。洞若生知。宛如神授。雖陳相出奇¶
祕。風后善孤虛。與之同年。雅有慙德。屬時艱已甚。天隟方¶
開。值庚子之亂離。同戊辰之俶擾。入夜則日高三丈。當參¶
<pb:KR4h0168_NKFB_0858-04b>
則暈結七重。見蚩尤之張旗。逢王良之策馬。人烟斷絕。原¶
野有厭肉之謠。山嶽沸騰。黎庶無息肩之地。兵興之苦。江¶
東尤深。王以出衆之才。膺冠軍之號。八都倡義。張正正之¶
旌旗。一呼連衡。結堂堂之行陣。深明去就。多識變通。或開¶
君子營。或坐將軍樹。斬嚴殺厲。孰為貞律之師。靖亂平妖。¶
獨有勤王之志。時彭城漢宏。亂常干紀。負濬憑嶚。刻孫述¶
之偽文。采齊巫之狂說。晝伏夜動。豕突鯨吞。為患滋多。尋¶
戈未己。王刑牲釁鼓。按劍陳師。若李廣之飛來。效賈復之¶
深入。長風破浪。得艅艎於水中。利刃摏喉。取蝥弧於城上。¶ 

<pb:KR4h0168_NKFB_0858-05a>

士怒未泄。賊壘俄平。有壯戎容。遂光霸業。不久仙芝竊發。¶
黃巢暴興。心恣豺狼。牙磨猰㺄。盜淮南之郡邑。為世上之¶
瘡痍。人苦倒懸。力疲奔命。王英謀電發。銳氣星馳。應高駢¶
之羽書。舉臨安之組甲。舳艫所至。烈火之燎鴻毛。旌旃所¶
及。太華之壓鳥卵。國家方虞多壘。克賴藎臣。併錄奇功。遐¶
頒好爵。乃命為杭州刺史。尋移潤州。鎮海軍額。授節制焉。¶
名登王府。位列侯藩。雨露方濃。聖主願觀其畫像。鄉閭不¶
改。故人皆羨於晝行。昔王與董氏。爰在初服。同興義旅。定¶
<pb:KR4h0168_NKFB_0858-05b>
神交於擾攘。陳大節於匡扶。酒染血鍉。共結忠貞之誓。心¶
明河水。長存慷慨之詞。對壘握兵。夾江為郡。言猶在耳。董¶
己渝盟。幸乘輿順動之時。假圖讖不經之語。嬰城自固。竊¶
號稔奸。王執銳披堅。瞋目張膽。令如時雨。勢若疾雷。橫金¶
鼓以指妖巢。揮羽扇而蕩強寇。睂皆見軾。大陵為之無光。¶
首盡奔(闕一字)京觀由是特起。時三精上黷。萬乘西巡。王報¶
國推心。誓江立志。獻戎捷而自遠。問官守以無虧。多難識¶
忠臣。疾風知勁草。昭宗聞名早歎。見節彌嘉。得竇融於西¶
河。既寧天保。倚安國於東界。尋輟宵衣。遂命兼領越州。仍¶
頒鐵契。丹青示信。帶礪言盟。列在世家。藏於宗廟。慶天門¶ 
<pb:KR4h0168_NKFB_0858-06a>
之奇士。纔督八州。畫雲臺之功臣。不過四縣。論德則彼或¶
無取。較寵則斯實居多。自此外繕甲兵。內修耕織。好賢寶¶
穀。親仁善鄰。張管子之四維。樹周書之八枳。開拓疆宇。延¶
任英豪。謀無不臧。人思盡力。五虵為輔。遂隆霸主之基。九¶
武訓戎。屢喪敵人之膽。廢興由其指顧。遠近憚其威聲。況¶
俯接閩川。遐通楚塞。瑯琊則時稱賢帥。扶風則世號寵王。¶
皆戰艦凌空。征旗蔽野。據東甌而保大。處南海以稱雄。莫¶
不欣接犬牙。請徵於盟會。願為龍虎。以詫於輔車。而乃楊¶
氏阻兵。據廣陵作梗。繼渝鄰好。屢警邊烽。頃常全率車徒。¶
<pb:KR4h0168_NKFB_0858-06b>
擅侵封部。王妙陳三覆。宏肆七擒。纔揮善戰之師。遽見數¶
奔之衆。示武經而戡定。取戎首以凱旋。尋乃玉磬請和。銅¶
盤受制。初聞釋憾。還君子之鍾儀。無復當鋒。見人傑之韓¶
信。疆場自謐。方畧特高。精貫元穹。義形霜雪。總中權而作¶
翰。陳左袒以輸誠。許國致君。不渝於金石。獻琛奉贄。罔限¶
於高深。固得三鎮節旄。千里疆土。令僕調鼎之重。師保論¶
道之尊。生祠列康衢。畫㦸羅私第。備隆徽數。仍啟全吳。輶¶
軒旁午於道途。綸誥葳蕤於藩屏。名垂信史。功在景鐘。近¶
世以來。求之未得。及梁園興僭。皇運中微。前在列藩。敦魯¶ 
<pb:KR4h0168_NKFB_0858-07a>
衛之兄弟。洎當新室。修秦晉之婚姻。殊禮洊加。積功是仰。¶
王以為時有否泰。道屬汙隆。明且未傷。義無或爽。乃受其¶
尚父守尚書令之命。尋加天下兵馬元帥。莊宗皇帝參墟¶
振翼。牧野成功。應黃星以御宏圖。仗白旗而行大戮。九江¶
既導。江漢於是朝宗。七曜重新。天地以之貞觀。乃眷星紀。¶
時惟國楨。定傾之碩畧遐彰。葢世之宏勳斯在。再造之始。¶
大典將融。唐堯之光宅未遑。周武之下車興會。超於徽數。¶
簡自聖心。遂命有司。擇日備禮。冊為吳越國王。賜金印玉¶
冊。臨軒遣吏部侍郎李德休往行冊命。尚父守尚書令天¶
<pb:KR4h0168_NKFB_0858-07b>
下兵馬元帥如故。大矣哉若是之禮也。昔武王問師尚父¶
曰。三皇五帝之道存乎。師尚父曰在丹書。乃齋戒端冕西¶
面。道丹書之言。武王拜而受之。此尚父之事也。周禮王者¶
以六轡御天下。又李固有言曰。北斗為天之喉舌。尚書亦¶
天子之喉舌。令也者。總是六官。納於百揆。為大化之本。居¶
會府之宗。此尚書令之職也。昔太公賜履。五侯九伯。實得¶
征之。又授晉文大輅戎輅之服。彤弓玈弓之數。命之曰。以¶
綏四方。糺逖王慝。此元帥之謂也。成王以周公為有勳勞¶
於天下。封於曲阜。地方七百里。革車千乘。命之以禮樂旌¶ 
<pb:KR4h0168_NKFB_0858-08a>
旂。言廣魯於天下。此立國之道也。高皇漢法。無尺土之封。¶
故大封同姓。又刑白馬為盟。有非漢世而王。天下共擊之。¶
此重王之義也。有一人於此。人猶貴之。而五事在躬。四方¶
拭目。名器莫之大也。功業莫之高也。人臣莫之比也。豈不¶
謂非常之人。而有非常之事者乎。皇帝西京立議。北極居¶
尊。執大象以臨人。宅中州而撫運。重熙累洽。端拱垂衣。恨¶
七聖之迷途。未還淳朴。樂三王之無事。高謝干戈。而內注¶
宸襟。遐思列土。坐明堂而布政。稱伯舅以圖勳。特下天書。¶
遐頒驛騎。顯舉不名之典。愈宏敬老之文。王戴舜彌堅。尊¶
<pb:KR4h0168_NKFB_0858-08b>
周益至。苞茅縮酒。恒共於閟宮。葵藿向陽。不違於黃道。屬¶
天禍吳越。疾在膏盲。未及浣腸之醫。遽聞含玉之賜。桑田¶
忽變。悲夫橫海之鱗。霜露俄高。已失蟠桃之樹。嗚呼哀哉。¶
薨於正寢之日。享年八十有一。理命諸子曰。吾遭乾綱隳¶
地之時。為雄豪所推服。奮臂起義。為國朝除暴亂。屢蒙以¶
功進律。賜壤賜圭。天寵所臨。辭不獲命。至於憂愧在位。尊¶
獎王室。不敢以貴驕人。不敢以功自伐。爾曹亦見之矣。且¶
知足不辱。道宗明誡。吾謝之後。慎勿踵吾之跡。惟忠為令¶
德。可以長有富貴。諸車服府舍有過制者。悉命撤去之。無¶ 
<pb:KR4h0168_NKFB_0858-09a>
存王庭之儀。當可奉而行也。天子聞而歎悼之。以長興五¶
年歲次甲午正月壬申朔十一日壬午。葬於吳越國杭州¶
都督府安國縣衣錦鄉勳貴里。禮也。公室豐碑。既遵遠日。¶
珠襦玉匣。永閉佳城。臨水流闕之祥。邢山高顯之勢。風急¶
雲愁。自昏(闕)整題湊以將歸。揭素旗而先遠。湮波(闕一字)暮。¶
田橫之薤露淒涼。(闕一字)氣歸天。周勃之(闕一字)簫嗚咽。王(闕¶
二字)紹(闕二字)叔王侯。代歷累朝。時更五紀。處至崇之位。著¶
不賞之功。必得其祿。必得其壽。子孫保之。祠廟享之。其福¶
德也如此。保大定功。建邦啟土。四海膏腴之地。六朝文物¶
<pb:KR4h0168_NKFB_0858-09b>
之鄉。握貔貅以主諸侯。控江山以尊天子。昔泰伯斷髮端¶
委以開吳。句踐嘗膽辛勤而霸越。舉一羽之策。兼三國之¶
雄。其霸王也又如此。洗兵海島。振旅江城。戈船蔽於長洲。¶
戎輅盈於欈李。盛氣而風雲迴合。援枹而山岳動搖。以此¶
摧敵。何敵不陷。以此守土。何土不興。其強大也又如此。(闕¶
四字)地利天時。章郡積於青銅。海陵厭於紅粟。決渠降雨。¶
鄭國不足語其豐。連袵成帷。臨淄不足論其衆。其富庶也¶
又如此。麟趾公子。不下百人。鳳穴羽儀。皆居五等。或對昇¶
鼎鉉。或俱列土茅。比屋未蘇。則任棠水薤。鄰兵尚熾。則鍾¶
會戈¶ 
<pb:KR4h0168_NKFB_0858-10a>
矛。所以生在謝庭。(闕四字)遊於豐市。但見公侯。其允緒也又¶
如此。八千子弟。昔且散亡。五百功臣。今稱(闕二字)成及奮爪¶
牙之力。建徽獻腹心之謀。故得帳下偏裨。皆持瑞節。幕中¶
賓客。盡陟齋壇。其將佐也又如此。廣明之後。大亂相仍。朝¶
廷有失鹿之虞。鑾輅見逐螢之窘。蜂飛蝟起。幸殷室之邱¶
墟。霧集飇馳。問周鼎之輕重。義士猶或失節。奸雄俱已搖¶
心。王能運機籌。不迷風雨。偕程昱之捧日。兼以梯航。類袁¶
安之憂時。形於涕泗。其忠藎也又如此。以寡敵衆。背水囊¶
沙。說禮樂而敦詩書。擊東南而備西北。取薛朗如摧朽。敗¶
<pb:KR4h0168_NKFB_0858-10b>
徐約若建瓴。臨變生機。圖難於易。張子房之帷幄。頓覺空¶
虛。謝安石之棋枰。不為悤遽。其韜畧也又如此。愛如父母。¶
政若神明。雖左右咸見於得人。而大小多聞於躬決。棄申¶
韓為末造。實黃老為上科。法簡秋荼。威收夏日。遂使吳中¶
子弟。羞論磔鼠之才。浙右封陲。杜絕成牛之氣。其善改也¶
又如此。虛心應物。屈己臨人。船問(闕四字)齊(闕三字)郊碣石之¶
宮。纔聽商歌。即吐麒麟之哺。未加楚醴。不張[:#AS-827B:●]瑁之筵。其¶
待士也又如此。律呂笑談。文章草隸。縱橫自得。冠絕時人。¶
雖復觀周樂之知音。卻衛軍之大辨。顏延之雕繢滿目。張¶ 
<pb:KR4h0168_NKFB_0858-11a>
伯英筋肉俱全。(闕一字)不罷聽而吞聲。面牆而閣筆。(闕二字)屢(¶
闕一字)篇迦葉(闕一字)監多存真跡。其才藝也又如此。雅洞真¶
筌。居為外護。慕佛乘之妙道。割天性之深慈。法相太師子。¶
妙雲太師女也。既脫屣軒裳。拂衣羅綺。謝有為而宴坐。悟(¶
闕一字)利以出家。於是對櫂慈舟。雙興(闕一字)殿。山陰都講。時¶
間出於空門。剡縣相(闕一字)飛(闕二字)於貝葉。其崇信也又如¶
此。浪起海門。潮衝羅剎。若天綱之彫瘵。震地軸以連軒。雷¶
公翻然其憑凌。犀炬莫窮其怪異。王激拔山之志。踵立埭¶
之規。百萬為徒。晝夜交作。塞洪波而為大陸。排巨浸而廣¶
<pb:KR4h0168_NKFB_0858-11b>
名區。輕塵不飛。失(闕一字)胥之憤氣。長川罷沷。雪精衛之寃¶
心。其神(闕一字)也又如此。丕變荊榛。廓開衝要。既冠山而構¶
臺閣。又亘野以啟郊郛。飛甍上拂於招搖。赬壤旁吞於坱¶
圠。率由心匠。似匪人功。歷九土之繁華。(闕一字)方巨麗。覽八¶
都之詞賦。不遠宏規。其創業也又如此。五十年之生聚。一¶
千載之井田。德澤仁風。家至戶到。方安福地。遽失藏舟。莫¶
不走㣥望以無階。萎哲人而有慟。興謠輟想。悲深子產之¶
亡。罷市冰鬚。痛極羊公之謝。其遺愛也又如此。今復起雲¶
麾鎮海鎮東等軍節度使新授守中書令元瓘。紀地四溟。¶ 

<pb:KR4h0168_NKFB_0858-12a>

麗天(闕二字)應龍得水。雕虎生風。(闕一字)引可大之年。聞詩聞¶
禮。荀羨中書之歲。且公且侯。知機元悟於寶花。好德早承¶
於良冶。雅通金匱。屢坐寅車。振妙算於中堅。遏驚飈於四¶
面。英華外散。和順內凝。中嶽稱其降神。左氏書其有後。皇¶
帝得之巨屏。既若長城。聞觸地以無容。念分閫而何寄。難(¶
闕三字)制書。墨晉侯之斬縗。從魯公之金革。疇庸疏爵。仍正¶
位於黃樞。移孝資忠。又增華於蒨斾。自天降命。延賞推恩。¶
九霄之寵詔星飛。一境之歡聲雷動。今復起中吳建武等¶
<pb:KR4h0168_NKFB_0858-12b>
軍節度使檢校太尉兼中書令元璙。久臨(闕一字)部。克著嘉¶
猷。雖情厚(闕五字)拘金阜。今起復靖海軍節度使檢校太傅¶
元瓚。早秉圭符。遙分節鉞。方藉求瘼。難避奪情。並奕世勳¶
名。同時將相。雖元成繼美。襲鳳詔以持衡。紀隲承家。賜雲¶
屏而隔坐。未足多也。又何加焉。其紹續也又如此。至於立¶
德立言。允文允武。宏五霸之畧。垂萬世之(闕五字)遂道全經¶
緯。英概必舉。振古莫儔。自列國以來。未有如吳越國王者¶
矣。夫如是。則隘燕然之石。未可殫書。罄嶰谷之筠。不能盡¶
紀。臣凝式胸中學淺。日下名輕。敘事多謝於子長。待詔有¶
慙於徐樂。恭承睿旨。從事斯文。每懷響而必彈。庶為陵而¶ 
<pb:KR4h0168_NKFB_0858-13a>
更顯。雖五藏在地。終非吐鳳之詞。而百代可知。請俟獲麟¶
之筆。謹為銘曰。¶ 

茫茫宇宙。悠悠帝先。成形在地。成象在天。有精有粹。為英¶
為賢。復振勳烈。出正危顛。三辰不軌。四郊多壘。運否時屯。¶
風飛雲起。鏌鏌耀耀。英豪自喜。始學龍韜。終惟虎視。時乃¶
真王。出自軒皇。金玉蘊器。融結殊祥。奮臂有勇。其鋒莫當。¶
知機應變。取亂侮亡。八都義舉。㣥兇膏斧。俾爾除殘。推我¶
作主。失律斯凶。止戈為武。是曰壯師。信如是兩。漢宏興偽。¶
董氏憑妖。徐約屭贔。薛朗咆虓。披攘蕩拂。果毅戎昭。魚爛¶
<pb:KR4h0168_NKFB_0858-13b>
於鼎。鳥焚其巢。明明天子。念動(闕一字)古。命為諸侯。分茅胙¶
土。忠作唐臣。尊稱仲父。有赫旂常。無忝宗祖。累清多難。屢¶
播奇功。既開赤社。亦賜彤弓。吳越全壤。齊晉舊風。千雲比¶
峻。負海稱雄。年過八十。勢高二伯。乃子乃孫。羅旃設㦸。惟¶
天所相。不索而獲。亮此霸圖。光乎史冊。一寒一暑。如水斯¶
傾。適來適去。孰肯忘情。香銷玉釜。露盡金莖。還茲厚穸。非¶
復長生。縿幕晨張。塗車永去。劍履空存。杯盤不御。今日豐¶
碑。昔時棠樹。萬古千秋。凝陰宿露。¶ 

* 邊蔚¶ 
:PROPERTIES:
:PERSID: QTWAUT2401
:END:

<pb:KR4h0168_NKFB_0858-14a>

蔚字德昇。長安人。後唐莊宗伐蜀。詔令權領軍府事。晉天¶
福中歷開封廣晉少尹。少帝嗣位。拜左散騎常侍。轉工部¶
左右侍郎。開運初出為亳州防禦使。入為戶部侍郎。漢初¶
拜御史中丞。轉兵部侍郎。周祖入立。遷太常卿。顯德二年¶
卒。年七十一。¶ 

** 請改樂舞名疏¶ 
:PROPERTIES:
:TITID: QTWTIT17370
:PERSID: QTWAUT2401
:END:

前朝改祖孝孫所定十二和之名。文舞曰治安之舞。武舞¶
曰振德之舞。今請改治安為政和之舞。振德為善勝之舞。¶
<pb:KR4h0168_NKFB_0858-14b>
前朝改貞觀中二舞名。文舞曰觀象之舞。武舞曰講功之¶
舞。今請改觀象為崇德之舞。講功為象成之舞。又議改十¶
二成。今改為順。十二順。樂曲名。祭天神奏禋成。請改為昭¶
順之樂。祭地祇奏順成。請改為寧順之樂。祭宗廟奏裕成。¶
請改為肅順之樂。祭天地宗廟登歌奏肅成。今請改為感¶
順之樂。皇帝臨軒奏政成。請改為治順之樂。王公出入奏¶
弼成。請改為忠順之樂。皇帝食舉奏德成。請改為康順之¶
樂。皇帝受朝皇后入宮奏扆成。請改為雍順之樂。皇太子¶
軒懸出入奏允成。請改為溫順之樂。元日冬至皇帝禮會¶
登歌奏慶成。請改為禮順之樂。郊廟俎入奏騂成。請改為¶ 
<pb:KR4h0168_NKFB_0858-15a>
禋順之樂。皇帝祭享酌獻讀祝及飲福受胙奏壽成。請改¶
為福順之樂。梁武帝改九夏為十二雅。以協陽律陰呂十¶
二管旋宮之義。祖孝孫改為十二和。開元中乃益三和。前¶
朝去二和改一雅。今去雅。只用十二順之曲。祭孔宣父齊¶
太公廟降神奏師雅。請同用禮順之樂。三公升殿下階履¶
行同用弼成。今請同用忠順之樂。享耤田同用寧順之樂。¶ 

* 李知損¶ 
:PROPERTIES:
:PERSID: QTWAUT2402
:END:

知損字化機。大梁人。少為藩鎮從事。入拜左補闕。晉天福¶
中累遷右司郎中。漢初除左司郎中兼侍御史知雜事。周¶
<pb:KR4h0168_NKFB_0858-15b>
廣順中拜右諫議大夫。責授棣州司馬。世宗即位。除名配¶
沙門島。卒於海中。¶ 

** 請禁錮王昶使人林恩鄭元弼奏¶ 
:PROPERTIES:
:TITID: QTWTIT17371
:PERSID: QTWAUT2402
:END:

王昶僭踰名器。漫瀆朝廷。雖天罰之未行。在國章而當正。¶
所頒命詔。過示寬恩。且匹夫犯法之贓。尚猶徵納。而遐裔¶
不臣之物。豈可放還。伏請禁錮來人。籍沒綱運。¶ 

** 陳鹽法利弊疏¶ 
:PROPERTIES:
:TITID: QTWTIT17372
:PERSID: QTWAUT2402
:END:

臣以前承御札。許進言者直書其闕。況臣在諫司。不敢避¶
事。臣近聞衆議云。國家將變鹽法。有司即欲宣行。竊以諸¶ 
<pb:KR4h0168_NKFB_0858-16a>
道所糶賣鹽。令逐處更添一倍。委州司量其屋宇均配。城¶
內戶人。每歲勒兩限俵鹽。隨二稅納價。言之雖易。作之極¶
難。此法若行。甚非穩便。然則歷代變法。先取其益國利人。¶
前王開基。本在於安時恤物。設國無所益。人不聊生。斯乃¶
害時之理昭然。變法之功何有。今添配鹽貨。資困弊者有¶
二。作敗亂者有三。何則。念寰海烝民。屬梁朝季運。困之以¶
兵革。重之以科徭。幾經宗社改更。刑法變換。地經百戰。往¶
年之事力都無。室告九空。到處之鄉村未復。止於州城衆¶
戶。所在貧乏者多。臣頻曾守職藩方。莫不詳觀利病。且常¶
<pb:KR4h0168_NKFB_0858-16b>
年城內居戶。例於屋稅請鹽。比其徵納之時。備見艱難之¶
狀。以至須勞鞭朴。尚有逋懸。況所請之數甚微。應督之期¶
猶失。若以逐州場院鹽貨。於合賣數增倍俵之。以稅錢均¶
攤。則貧富高低而不等。以屋宇紐配。則盈虛剩少以難齊。¶
於功罕全。與物為病。其資困弊者一也。逐處州府。必委官¶
吏行之。官雖強明。而吏藏姦倖。斯蓋必然之理。可得而知。¶
儻官乏能名。吏多欺詐。則力不足者。重傷於增配。家已給¶
者。卻獲其輕均。是則率百姓而困國家。虐貧窮而由胥吏。¶
其資困弊者二也。且諸州糶鹽收利。省司差官置場。所掌¶ 
<pb:KR4h0168_NKFB_0858-17a>
者國家之利權。安得假厚薄而輒廢。所立者國家之法制。¶
豈可㳂輕重而濫施。使四方之人。何以取則。聞一朝之令。¶
孰不見疑。散利權於諸州。變鹽法於天下。俵給不均而民¶
弊。徵催不便而民逃。國無利而喪權。民積困而失業。其作¶
敗亂者一也。所在之處。多有土鹽。或煎而食之。或藏而貨¶
之。流行既深。紊亂非細。如無告訐。莫得追尋。若配俵之權。¶
憑於官吏。誡嚴之法。委自藩方。則民漸困以何辜。國轉虛¶
而何利。其作敗亂者二也。天下鹽鐵。國家大權。當重慎於¶
弛張。助國家之經費。喻河流之不竭。同嶽鎮以無傾。蓋轉¶
<pb:KR4h0168_NKFB_0858-17b>
運所引。行之如水。禁嚴其固。挺之若山。豈可緣支用而絕¶
本源。為迫切而摧重大。權衡一失。整頓甚難。利害再思。辯¶
明極易。是則民有害而可救。國無利而何圖。其作敗亂者¶
三也。困弊敗亂。願陛下細而思之。審而行之。恐不宜以為¶
常事而不軫聖慮也。大凡錢穀之利。祇以聚斂為能。至於¶
度支之司。唯以濟辦為效。殊不知人心小失。所憂之事非¶
常。王道大行。所悅之方蓋遠。臣竊慮有司以配鹽事件。敷¶
奏聖聰。必云百姓賒得食鹽。半年然後納價。國家隨其二¶
稅頭段。徵得鹽錢。場院既免遷延。官典更無逋欠。民獲其¶ 
<pb:KR4h0168_NKFB_0858-18a>
濟。國有所資。臣請詰之。以解前說。且百姓窮困。十八九焉。¶
或市肆經營。取錐刀宜利。至於日食鹽酪。辦即買之。偶或¶
無錢。不妨淡食。今以半年鹽味。配給貧民。請歸其家。殆非¶
所濟。當俵鹽之日。己不欣歡。及納價之時。可量困躓。復有¶
稅租甚大。舍屋頗多。骨肉替零。家事牢落。官中以戶門而¶
須配。本人懼條法以難辭。剩請官鹽。莫之為用。都徵省債。¶
無足可償。以此通民。何州不有。以此編戶。何處不空。則是¶
百姓因之逃亡。鹽鐵固所虧失。省司指本州本使。不管流¶
移。州司追鄰人保人。須令攤配。如此則己傷殘而重困。未¶
<pb:KR4h0168_NKFB_0858-18b>
逋逃而復驅。益國濟民。其利安在。蠧時害政。不亦多乎。所¶
司或對曰。自古理民。有利則有害。當今贍國。不斂則不充。¶
諫官祇以憂民為詞。不知經國之務。臣請再詰。以證斯言。¶
夫國家取利之方。王者安民之道。雖或甚利於國。微損於¶
民。聖君尚以割股啗腹而為言。本固邦寧而垂誡。何況有¶
甚害於物。而小益於時者乎。必欲糶賣鹽錢。須要倍於往¶
日。唯宜減落鹽價。慎選場官。示諭諸州。峻整公法。凡經半¶
課利。但令逐處較量。比及周正。必期集事。如糶賣倍於元¶
數。課租濟於朝廷。則必授以殊資。別委主之重務。如或所¶ 
<pb:KR4h0168_NKFB_0858-19a>
賣不及於元數。所資不濟於朝廷。則必顯示斷懲。永更不¶
令任使。既鹽價極輕。而鹽法甚重。則民間不犯。而貨易自¶
通。州府以公家在心。場院以貞幹為事。自然國有其利。民¶
無所傷。與夫配百姓而失經費之資。其利害懸於天壤矣。¶
伏惟皇帝陛下每憂勤庶政。嘗諮訪㣥臣。當明君求諫之¶
秋。是微列得言之日。¶ 

** 請禁宰耕牛戰馬疏¶ 
:PROPERTIES:
:TITID: QTWTIT17373
:PERSID: QTWAUT2402
:END:

臣近自作補闕。擢(闕)員外。守刑法之司。非諫諍之任。雖越¶
職干議。典制固所不容。而為臣事君。聞見宜其無隱。臣晚¶
<pb:KR4h0168_NKFB_0858-19b>
於相國寺內。忽覩聚衆殺病瘦馬。或說奉旨宣賜。臣愚昧¶
所見。竊有感傷。大凡天下耕牛。不可宰殺。有所犯者。罪在¶
無赦。國家切有禁防。蓋以力耕為用。今之瘦馬。抑有前勞。¶
是皆久歷戰征。備經辛苦。以致筋齒疎尨。飲齕細微。振奮¶
莫能。廢損及此。當於佛寺被衆軍人以布巾蒙其頭。大钁¶
鎚其胸。及刳剝之際。為觀者所傷。方今時未銷兵。軍非厭¶
馬。木曜方臨於鄭分。鑾輿暫幸於梁園。誠能迴賜與之恩。¶
亦憫傷之旨。矧復京師之內。不同營寨之中。況軍人米糧。¶
無所乏缺。病馬肌肉。不濟烹炮。伏望明勅所司。應有病散¶ 
<pb:KR4h0168_NKFB_0858-20a>
令宣賜要者任便餵養。顯示不殺之恩。念羸牛之力耕。猶¶
存令式。恤老馬之苦戰。願立新規。臣謬列清朝。無裨聖運。¶
苟有所見。合具上聞。¶ 

¶
