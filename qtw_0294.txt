#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0293-15a> ¶¶¶
#+PROPERTY: JUAN 0294
欽定全唐文卷二百九十四¶ 

<pb:NFKB_QTW_p0294-01a>

* 褚無量¶ 
:PROPERTIES:
:PERSID: QTWAUT0503
:END:

無量字宏度。杭州鹽官人。擢明經第。累除國子司業兼修¶
文館學士。元宗即位。遷左散騎常侍兼國子祭酒。封舒國¶
公。為麗正殿直學士。開元八年卒。年七十五。贈禮部尚書。¶
諡曰文。¶ 

** 太廟屋壞請修德疏¶ 
:PROPERTIES:
:TITID: QTWTIT06485
:PERSID: QTWAUT0503
:END:

臣聞尚書洪範傳云。王者陰盛陽微。則先祖見其變。昔成¶
湯遇旱。引事自責云。女謁盛耶。今則太廟毀壞。即是先祖¶
<pb:NFKB_QTW_p0294-01b>
示變。後宮眾多。即是陰盛陽微。伏請後宮之中。非所幸者。¶
親享之後。出少多。以應其變。則上答先祖。必災異自消。昔¶
殷帝武丁祭成湯。有飛雉升鼎耳而雊。武丁憂懼。問其臣¶
祖乙。祖乙曰。王勿憂。先修政事。武丁乃修政行德。殷道復¶
興。昔太戊之時。桑穀二木共生於朝。一暮大拱。此不恭之¶
罰也。太戊修德。桑穀自清。昔周武王之時。周公輔政。三叔¶
流言。秋熟未穫。天大雷電以風。禾則盡偃。大木斯拔。邦人¶
大恐。王乃與大夫盡出郊。天乃返風。禾則盡起。歲則大熟。¶
昔宋景公之時。熒惑守心。景公問之司星子韋。對曰。禍¶ 
<pb:NFKB_QTW_p0294-02a>
在君。可移於相。公曰。宰相所與共理國也。曰移於人。公曰。¶
人死誰為君。曰移於歲。公曰。乏食人必死。子韋曰。天處高¶
而聽卑。君有至德之言三。必三賞。熒惑果徙三舍。至漢之¶
文景。並叡明天子也。亦災異繼起。修德行政。其名益光。愚¶
又竊聞左右近臣妄奏云。國家太廟。其材木是苻堅時舊¶
殿。臣按括地志云。隋文帝創立新都。移宇文廟故殿。改造¶
此廟。元非苻堅及宇文氏所作也。況我國家及隋文帝貴¶
為天子。富有四海。豈復遞取苻堅之舊殿。以充太廟者乎。¶
此則言偽而辨。殊不足採納。伏願精選舉。用賢良。節奢靡。¶
<pb:NFKB_QTW_p0294-02b>
輕賦稅。繼絕代。慎刑罰。納諫諍。察諂諛。夫賢良任用。則能¶
興化臻理矣。節奢靡。則不恣耳目之欲。清靜之風行矣。輕¶
賦稅。則下人樂以奉上。不困窮矣。繼絕代。則崇德報功。有¶
勸沮矣。慎刑罰。則寬猛相濟。不濫罰矣。納諫諍。則日聞巳¶
過。人竭忠矣。察諂諛。則君子道長。無邪僻矣。非禮勿動。順¶
時行令。夫如是則人和。人和則氣和。氣和則天地和矣。天¶
地和會。災異自消。伏願陛下虔奉神心。兢謹天誡。幸甚。¶ 

** 請定嗣王朝班疏¶ 
:PROPERTIES:
:TITID: QTWTIT06486
:PERSID: QTWAUT0503
:END:

臣謹詳諸史氏。案以禮經。有親親之義。尊尊之道。所以重¶ 
<pb:NFKB_QTW_p0294-03a>
王室。敬耆年。今陛下纘舊惟新。睦親尚齒。朝儀品列。宜更¶
申明。至若命以嗣王。用崇主祭。養夫國老。蓋在乞言。會於¶
朝班。合從上列。準令嗣王正一品。今乃居庶官之次。頗為¶
閒雜。須有甄明。臣伏見開府儀同三司在三品前立。望請¶
嗣王亦與開府同行。諸致仕官各於本司之上。則重親尚¶
齒。典禮式存。¶ 

** 車駕東幸上書¶ 
:PROPERTIES:
:TITID: QTWTIT06487
:PERSID: QTWAUT0503
:END:

昔虞舜之狩。秩山川。徧㣥神。漢孝景祠黃帝橋山。孝武祠¶
舜九疑。高祖過魏祭信陵君墓。過趙封樂毅後。孝章祠桓¶
<pb:NFKB_QTW_p0294-03b>
譚冢。願陛下所過名山大川。邱陵墳衍。古帝王賢臣在祀¶
典者。並詔致祭。自古受命之君。必興滅繼絕。崇德報功。故¶
存人之國。大於救人之災。立人之後。重於封人之墓。願到¶
東都。收敘唐初逮今功臣系絕者。雖在支庶。咸得承襲。¶ 

** 皇后不合祭南郊議¶ 
:PROPERTIES:
:TITID: QTWTIT06488
:PERSID: QTWAUT0503
:END:

夫郊祀者。帝王之盛事。國家之大禮。行其禮者。不可以臆¶
斷。不可以情求。皆上順天心。下符人事。欽若稽古。率由舊¶
章。然後可以交神明。可以膺福祐。然禮文雖眾。莫如周禮。¶
周禮者。周公致太平之書。先聖極由衷之典。法天地而行¶ 
<pb:NFKB_QTW_p0294-04a>
教化。辨方位而敘人倫。其義可以幽贊神明。其文可以經¶
緯邦國。備物致用。其可忽乎。至如冬至圜丘。祭中最大。皇¶
后內主。禮位甚尊。若合郊天助祭。則當具著禮典。今徧檢¶
周官。無此儀制。蓋由祭天南郊。不以地配。惟將始祖為主。¶
不以祖妣配天。故惟皇帝親行其禮。皇后不合預也。謹案¶
大宗伯職云。若王不與祭祀。則攝位。注云。王有故。代行其¶
祭事。下文云。凡大祭祀。王后不與。則攝而薦豆籩徹。若皇¶
后合助祭。承此下文。則當云若不祭祀。則攝而薦豆籩。今¶
於文上更起凡。則是別生餘事。夫事與上異。則別起凡。凡¶
<pb:NFKB_QTW_p0294-04b>
者。生上起下之名。不專繫於本職。周禮一部之內。此例極¶
多。[:#AS-9AF4:●]在文中。不可具錄。又皇后助祭。親薦豆籩而不徹。案¶
九嬪職云。凡祭祀。贊后薦徹豆籩。注云。后進之而不徹。則¶
知中徹者。為宗伯生文。若宗伯攝祭。則宗伯親徹。不別使¶
人。又案外宗掌宗廟之祀。王后不與。則贊宗伯。此之一文。¶
與上相證。何以明之。案外宗惟掌宗廟祭祀。不掌郊天。足¶
明此文是宗廟祭也。又案王后行事。總在內宰職中。檢其¶
職文。惟曰大祭祀后裸獻則贊。瑤爵亦如之。鄭注云。謂祭¶
宗廟也。注所以知者。以文云祼獻。祭天無祼。所以得知。又¶ 
<pb:NFKB_QTW_p0294-05a>
祭天之器。則用陶匏。亦無瑤爵。注以此得知是宗廟也。又¶
內司服掌王后六服。無祭天之服。而巾車職掌王后之五¶
輅。亦無后祭天之輅。祭天七獻。無后亞獻。以此諸文參之。¶
故知后不合助祭天也。惟漢書郊祀志則有天地合祭皇¶
后預享之事。此則西漢末代。強臣擅朝。悖亂彞倫。黷神諂¶
祭。不經之典。事涉誣神。故易傳曰。誣神者殃及三代。泰誓¶
曰。正稽古。立功立事。可以永年。丕天之大律。斯史策之良¶
誡。豈可不知。今南郊禮儀。事不稽古。忝守經術。不敢默然。¶
請旁詢碩儒。俯摭舊典。採曲臺之故事。行圜丘之正儀。使¶
<pb:NFKB_QTW_p0294-05b>
聖朝叶昭曠之塗。天下知文物之盛。豈不幸甚。謹議。¶ 

* 王泠然¶ 
:PROPERTIES:
:PERSID: QTWAUT0504
:END:

泠然。開元五年進士。官校書郎。¶ 

** 汝州辥家竹亭賦¶ 
:PROPERTIES:
:TITID: QTWTIT06489
:PERSID: QTWAUT0504
:END:

梁潁多士。聞來久矣。出伊洛以南遊。登嵩峴以顧視。信乎¶
精華實息。恢怪森起。惟萬戶與千門。咸帶山而傍水。畿甸¶
殷壯。閭閻密邇。當天象之西郊。近皇居之百里。其人和而¶
賢俊。其地厚而淳美。則吾先文王行化之始。烈祖成王定¶
鼎於此。宜乎蕃我良能。誕生君子。世序雖遠。英靈不窮。其¶ 
<pb:NFKB_QTW_p0294-06a>
氣渾渾。其光雄雄。橫古今而特秀者。惟我辥公。卜幽棲於¶
汝北。夷舊業於河東。夫其禮樂成器。清明在躬。官非稱才。¶
吾不謂之仕宦。人非克已。吾不謂之交通。處未全隱。和而¶
莫同。且欲墀岞崿。苑蒙籠。閒亭一所。修竹一叢。蕭然物外。¶
樂自其中。其竹也。初栽尚少。未長仍小。雜以喬木。環為曲¶
沼。遵遠水以澆浸。編長欄而護遶。向日森森。當風嫋嫋。勁¶
節迷其寒燠。繁枝失其昏曉。疎莖歷歷傍見人。交葉重重¶
上聞鳥。其亭也。溪左巖右。川空地平。材非難得。功則易成。¶
一門四柱。石礎松櫺。泥含淑氣。瓦覆苔青。纔容小榻。更設¶
<pb:NFKB_QTW_p0294-06b>
短屏。後陳酒器。前開藥經。辥公謂予曰。自造此亭。未有茲¶
客。跪而應曰。自從為客。未見此亭。既而物且遍好。多能所¶
造。亭間坐臥。清戶開而向林。門下往來。翠陰合而無草。禁¶
行路使勿伐。命家僮使數埽。遊子見而忘歸。居人對而遺¶
老。余何為者。累載棲遑。學應成癖。走則非狂。宇宙至寬。顧¶
立錐而無地。公卿未識。久彈鋏而辭鄉。一見竹亭之美。竟¶
嗟歎而成章。¶ 

** 清泠池賦¶ 
:PROPERTIES:
:TITID: QTWTIT06490
:PERSID: QTWAUT0504
:END:

梁王既受封於漢。命駕東遊。入睢陽之下國。弔微子之高¶ 
<pb:NFKB_QTW_p0294-07a>
邱。榮華莫比。僭擬無休。復欲象昆明之校戰。同右武之習¶
流。決河間而飲馬。治宮樹以維舟。當時舊跡。此地爰修。土¶
木間成。起臺宮而似畫。絲金並奏。和水石而疑秋。是時宮¶
人出看。上客淹留。既成此地。勝形無比。喬樹青冥而外合。¶
層甍岌嶪而斜指。曉坐狎鷗。春祠薦鮪。連小山而夾迴磴。¶
截長河而分半水。徒觀其清泠無點。洞澈如凝。鏡開珠淨。¶
月滉星澄。鳬嚼紅藻。龜翻碧菱。地將昏而霧合。天欲雨而¶
雲蒸。明則可鑒。虛而不竭。風靜浪碎。日落圓折。波含閣而¶
相動。潭映空而俱澈。此土之池。君王所為。年深則峴山陵¶
<pb:NFKB_QTW_p0294-07b>
變。水浹則滄海塵吹。不見射魚之浦。空餘養雁之陂。皇家¶
化溢成周。包含梁宋。分星辰以主萬國。會江漢而歸一統。¶
惟茲之地。清而且平。居下流而不濁。含上善而逾明。常以¶
柔而處順。豈遺道而從榮。時人競渡。搖海艦於三春。暮客¶
來投。落江帆於四岸。何今日之登陟。皆昔年之池館。物是¶
人非。所存者半。濟巨川必待舟楫。得風流還升汗漫。儻餘¶
波而可霑。幸不遺於所觀。¶ 

** 新潭賦¶ 
:PROPERTIES:
:TITID: QTWTIT06491
:PERSID: QTWAUT0504
:END:

國之天府。名曰河南。水有清洛。漲乎新潭。夫其貫都成川。¶ 

<pb:NFKB_QTW_p0294-08a>

習坎為德。石門呀豁而洞瀉。綠樹逶迤而夾植。源自山來。¶
漕因人力。或清淺而見底。或深沈而莫測。奔狹口以雷聲。¶
積中心而黛色。若乃方將暮春。大集都人。錦筵橫石。羅幕¶
藉塵。騎影攢臨。變作桃花之浪。衣香亂入。翻為蓮葉之津。¶
由其地勢多美。所以潭名永新。觀其城闕映帶。閭閻縈繞。¶
半向石崇之園。斜經潘岳之沼。星月沈浮乎其內。烟雲洗¶
沸乎其表。不生芰荷。但聚魚鳥。通舳艫之利。於國既多。開¶
浸灌之功。與人非少。自記從調。恆來此遊。朝林坐而疑夕。¶
<pb:NFKB_QTW_p0294-08b>
夏潭行而覺秋。清可照人。實欣逢於朗鏡。虛宜受物。佇相¶
引於仙舟。帶洛常恥。臨淄更羞。況獲忝乎餘派。終敢希乎¶
下流。¶ 

** 止水賦(以清審洞澈涵容為韻)¶ 

:PROPERTIES:
:TITID: QTWTIT06492
:PERSID: QTWAUT0504
:END:

嘗聞神心保正。天道害盈。漏巵添而復出。欹器備而還傾。¶
豈若茲水。居然可名。既混之而不濁。又澄之而不清。時止¶
則止。時行則行。峻隄防則其源見塞。開汲引則其道能亨。¶
安波不動。與物無爭。如方圓之得性。何寵辱之能驚。故為¶
國者取象於止水。使其政公平。為身者亦同於止水。使其¶
心至明。至察可尚。柔謙何稟。思遠道則一葦能杭。守貧居¶ 
<pb:NFKB_QTW_p0294-09a>
則一瓢可飲。接下流則卑以自牧。鑒㣥物則寬而能審。誠¶
用之而舍之。在去泰而去甚。水之為德也長。水之為功也¶
眾。散作雲雨。畜作潭洞。浮芥則傲吏措杯。種[:#AS-9376:●]則幽人抱¶
甕。無朝夕之出納。有飛沈之狎弄。徒觀其深虛見底。咫尺¶
宜探。千流並入。萬象皆涵。搖樹影於青岸。落山光於碧潭。¶
其仁可以濟物。其義可以激貪。既而壅之不流。蒙則未決。¶
照春物而畫屏相似。映晴空而明鏡無別。雨來而圓點亂¶
生。風靜而長波自滅。任天時以開閉。隨王澤而盈絕。受涓¶
滴而逾深。處冰壺而更澈。書云。視水積影。能見形容。視人¶
<pb:NFKB_QTW_p0294-09b>
行事。能知吉凶。政煩則人擾。水濁則魚喁。夫子欲精神而¶
不惑。俾榮利無繫於心胷。比浮雲之於我。觀止水而為容。¶
兀兮若枯木坐忘。澹兮若虛舟見逢。正道未遠。斯言可從。¶
儻不遺於射鮒。希有便於登龍。¶ 

** 初月賦¶ 
:PROPERTIES:
:TITID: QTWTIT06493
:PERSID: QTWAUT0504
:END:

觀乎皎皎新月。含虛驚闕。伺海蛤而齊生。候階蓂而俱發。¶
既與物而盈偃。亦隨時而興歇。故其清光未滿。斜輪半空。¶
依稀破鏡。髣髴懸弓。離畢墜雨。繞暈生風。散微華於粉壁。¶
集輕照於蘭叢。爾其於狀也。皎皎的的。鏡丹霄而灼爍。鮮¶ 
<pb:NFKB_QTW_p0294-10a>
鮮[:#AS-92F9:⿰帛⿱丿糸]¶ 
[:#AS-92F9:⿰帛⿱丿糸]。點清漢而連¶
娟。逢輕雲而暫蔽。雜華星而共妍。寫邊城之羈目。監珠箔¶
之嬌絃。思閨女之披幌。弄舟人於叩舷。若乃斷山風入。中¶
天氣清。雲徹暮景。霞開晚晴。望頹陽之西落。見微月之孤¶
生。出煙郊而漫漫。映江浦之亭亭。凝碧臺以光淨。度青樓¶
以色明。雖予情之斯得。停搴攬而不盈。俄而涼夜未幾。低¶
輪半傾。墜斜光於森木。落餘照於嚴城。臨玉墀而不見。望¶
亭閣而杳冥。予亦何為者。感在空庭。¶ 

** 蘇合山賦¶ 
:PROPERTIES:
:TITID: QTWTIT06494
:PERSID: QTWAUT0504
:END:
¶
<pb:NFKB_QTW_p0294-10b>

飲食安樂兮不易明說。君子行之兮斯道不闕。英髦俊彥¶
兮攢轡結轍。華堂洞開兮綺饌齊列。雖珍膳芳鮮。而蘇山¶
奇絕。原其所營。妙實難名。味兼金房之蜜。勢盡美人之情。¶
素手淋瀝而象起。元冬涸沍而體成。足同夫露結霜凝。不¶
異乎水積冰生。盤根趾於一器。擬崖崿於四明。厥狀相類。¶
高深殊致。或峻或危。其勢參差。隱映陸離。疑雪岫之坐窺。¶
乍輝乍煥。其色璀璨。灼爍皓旰。與玉臺兮相亂。縱天台揭¶
起而陵霞。太華削成而浸漢。雖萬仞之奇特。非四座之榮¶
觀。豈若茲山。俎豆之間。[:#AS-88E3:●]綵樹而形綺。雜紅花而色斑。吮¶
其味則峰巒入口。玩其象則瓊瑤在顏。隨玉箸而必進。非¶ 
<pb:NFKB_QTW_p0294-11a>
固非恡。觸皓齒而便消。是津是潤。儻君子之留賞。甘捐軀¶
而自徇。¶ 

** 對歷生失度判¶ 
:PROPERTIES:
:TITID: QTWTIT06495
:PERSID: QTWAUT0504
:END:

** 　歷生失杪忽之度¶ 
:PROPERTIES:
:TITID: QTWTIT06495
:PERSID: QTWAUT0504
:END:

律呂之本。今古攸尚。周行殷歷。孔子於是興嗟。漢襲秦正。¶
劉歆以之條奏。莫不考於經傳。稽之氣象。惟彼歷生。稱明¶
算法。理須銅壺曉唱。則聽鷄鳴。玉斗夜迴。方看蟻轉。何得¶
輕於杪忽。失以毫釐。裨竈多言。豈知天道。羲和廢職。幾亂¶
人時。遂令太史罷占。疇人廢業。陸佐公之漏刻。莫見新成。¶
<pb:NFKB_QTW_p0294-11b>
張平子之渾儀。但聞虛設。既失推蓂之典。何逃寘棘之刑。¶ 

** 對舉抱甕生判¶ 
:PROPERTIES:
:TITID: QTWTIT06496
:PERSID: QTWAUT0504
:END:

** 　河南東道御史舉抱甕生或告云矯州科生妄罪不服¶ 
:PROPERTIES:
:TITID: QTWTIT06496
:PERSID: QTWAUT0504
:END:

使臣廵方。天子錫命。有能利國。無待受辭。況詩著考槃。易¶
稱嘉遯。清高勵俗。義道周身。致為舉先。可以師者。御史歲¶
觀風物。夜動星芒。路出河東。載馳驄馬。地疑河上。便遇真¶
人。將觀善以懲違。遂薦賢而報國。逢萌既違威辟。莫辨東¶
西。法真不以禮迎。何能進退。由是黃金見鑠。白玉成瑕。雖¶ 
<pb:NFKB_QTW_p0294-12a>
莊周道心。以枯槁非本。而子貢利口。乃渾沌假修。人既無¶
情。罵叔文而稱矯。州寧妄罪。鞭甯越以成威。¶ 

** 對登城判¶ 
:PROPERTIES:
:TITID: QTWTIT06497
:PERSID: QTWAUT0504
:END:

** 　甲登城而指乙告其惑眾甲云實無妖言¶ 
:PROPERTIES:
:TITID: QTWTIT06497
:PERSID: QTWAUT0504
:END:

先王訓俗。禁以窺臨。君子執身。慎乎登降。惟甲才非入室。¶
教異垂堂。既處隘而乘閒。爰興高而眺遠。平看雉堞。迴數¶
人家。遍識山川。周知國邑。殊鄭君之伺敵。忽上層埤。同漢¶
后之思鄉。且瞻長路。行未聞於能賦。告將惑於妖言。不指¶
不呼。孰云知禮。從輕從重。旋欲議刑。向若甲是卑流。恭隨¶
<pb:NFKB_QTW_p0294-12b>
長者。承所視而待問。事緣情而可矜。今者攀陟不宜。驚疑¶
於眾。護非有失。雖云李徑無言。故犯難容。亦可棘司懲訓。¶
嚴城作限。緩獄何逃。罪自招於指揮。理宜退於心伏。¶ 

** 論薦書¶ 
:PROPERTIES:
:TITID: QTWTIT06498
:PERSID: QTWAUT0504
:END:

將仕郎守太子校書郎王泠然謹再拜上書相國燕公閣¶
下。孔子曰。居是邦也。事其大夫之賢者。則僕所以有意上¶
書於公。為日久矣。所恨公初為相。而僕始總角。公再為相。¶
僕方志學。及僕預鄉舉。公在官於巴邱。及僕參常調。而公¶
統軍於沙朔。今公復為相。隨駕在秦。僕適効官。分司在洛。¶ 

<pb:NFKB_QTW_p0294-13a>

竟未識賈誼之面。執相如之手。則堯舜禹湯之正道。稷契¶
夔龍之要務。焉得與相公論之乎。昔者公之有文章時。豈¶
不欲文章者見之乎。公未富貴時。豈不欲富貴者用之乎。¶
今公貴稱當朝。文稱命代。見天下未富貴有文章之士。不¶
知公何以用之。公一登甲科。三至宰相。是因文章之得用。¶
於今亦三十年。後進之士。公勿謂其無人。何者。長安令裴¶
耀卿。於開元五年掌天下舉。擢僕高第。以才相知。今尚書¶
右丞王邱。於開元九年掌天下選。授僕清資。以智見許。然¶
<pb:NFKB_QTW_p0294-13b>
二君者。若無明鑒。寧處要津。是僕亦有文章。思公見也。亦¶
未富貴。思公用也。此非自媒自衒。恐不道不知。有唐以來。¶
無數才子。至於崔融李嶠宋之問沈佺期富嘉謀徐彥伯¶
杜審言陳子昂者。與公連飛並驅。更唱迭和。此數公者。真¶
可謂五百年挺生矣。天喪斯文。凋零向盡。唯相公日新厥¶
德。長守富貴。甚善甚善。是知天贊明主而福相公。當此之¶
時。亦宜應天之庥。報主之寵。彌縫其闕。匡救其災。若尸祿¶
備員。則焉用彼相矣。僕聞位稱燮理者。則道合陰陽。四時¶
不愆。則百姓無怨。豈有冬初不雪。春盡不雨。麥苗繼日而¶
青死。桑葉未秋而黃落。蠢蠢迷愚。嗷嗷愁怨。而相公溫服¶ 
<pb:NFKB_QTW_p0294-14a>
甲第。飽食廟堂。僕則天地之一生人。亦同人而怨相公也。¶
京房易傳曰。欲德不用。茲謂張。言人君欲賢者而不用。徒¶
張此意。厥災荒。云大旱也。陰陽不雨。復曰。師出過時。茲謂¶
曠。其旱不生。夫天道遠。人道邇。僕多言者也。安知天道。請¶
以人事言之。主上開張翰林。引納才子。公以傲物而富貴¶
驕人。為相以來。竟不能進一善。拔一賢。漢高祖云。當今之¶
賢士。豈獨異於古人乎。有而不知。是彰相公之暗。知而不¶
用。是彰相公之短。故自十月不雨。至於五月。雲纔積而便¶
散。雨垂落而復收。此欲德不用之罰也。仍聞六胡為孼。日¶
<pb:NFKB_QTW_p0294-14b>
寇邊陲。邦家連兵。來往塞下。已西諸將必不出師。過時之¶
咎也。四郊多壘。卿大夫之辱也。不知廟堂肉食者何以謀¶
之。相公在外十餘年。而復相國。險阻艱難。備嘗之矣。民之¶
情偽。盡知之矣。今人室如懸磬。野無青草。何恃而不恐。天¶
則不雨。公將若之何。昨五月有恩。百官受賜。公官既大。物¶
亦多有。金銀器及錦衣等。聞公受之。面有喜色。今歲大旱。¶
黎人阻飢。公何不固辭金銀。請賑倉廩。懷寶衣錦。於相公¶
安乎。百姓餓欲死。公何不舉賢自代。讓位請歸。公三為相。¶
而天下之人。皆以公為亢極矣。夫物極則反。人盛必衰。日¶ 
<pb:NFKB_QTW_p0294-15a>
中則昃。月滿則虧。老子曰。功成名遂。則身退。天之道也。今¶
公富貴功成。文章命遂。唯身未退耳。相公昔在南中。自為¶
岳陽集。有送別詩云。誰念三千里。江潭一老翁。則知虞卿¶
非窮愁不能著書以自寬。賈誼非流竄不能作賦以自安。¶
公當此時。思欲生入京華。歸老田里。脫身瘴癘。其可得乎。¶
今則不然。忘往日之栖遲。貪暮年之富貴。僕恐前途更失。¶
後悔難追。主上以相公為賢。使佐社稷。若[:#AS-8949:⿱廾]德不讓。是廢¶
明君之舉。豈曰能賢。僕見相公事方急。不可默諸桃李。公¶
聞人之言或中。猶可收以桑榆。詩曰。投我以木[:#AS-9376:●]。報之以¶
<pb:NFKB_QTW_p0294-15b>
瓊琚。此言雖小。可以喻大。相公五君詠曰。淒涼丞相府。餘¶
慶在元成。蘇公一聞此詩。移相公於荊府。積漸至相。由蘇¶
得也。今蘇屈益部。公坐廟堂。投木報瓊。義將安在。亦可舉¶
蘇以自代。然後為朔方之行。抑又聞屋漏在上。知之在下。¶
報國之重。莫若進賢。去年赦書云。草澤卑位之閒。恐遺賢¶
俊。宜令兵部即作牒目。徵名奏聞。而吏部起請云。試日等¶
第全下者。舉主量加貶削。條目一行。僕知天下父不舉子。¶
兄不舉弟。向者百司諸州長官。皆無才能之輩。並是全軀¶
保妻子之徒。一入朝廷即恐出。暫居州郡即思改。豈有輕¶ 
<pb:NFKB_QTW_p0294-16a>
為薦舉。以取貶削。今聞天下尚有四百人應舉。相公豈與¶
四百人盡及第乎。既有第差。由此百司諸州長官。懼貶削¶
而不舉者多矣。僕竊謂今之得舉者。不以親。則以勢。不以¶
賄。則以交。未必能鳴鼓四科。而裹糧三道。其不得舉者。無¶
媒無黨。有行有才。處卑位之閒。仄陋之下。吞聲飲氣。何足¶
算哉。何乃天子令有司舉之。而相公令有司拒之。則所謂¶
欲德不用。徒張此意。事與京房易傳同。故天以大旱相試¶
也。去年所舉縣令。吏部一例與官。舉若得人。天何不雨。賢¶
俊之舉。楚既失之。縣令之舉。齊亦未得。夫有賢明宰相。尚¶
<pb:NFKB_QTW_p0294-16b>
不能燮理陰陽。而令庸下宰君。豈能輯熙風化。相公必欲¶
選良宰。莫若舉前倉部員外郎吳太元為洛陽令。必欲舉¶
御史中丞。莫若舉襄州刺史吳靳。清輦轂之路。非太元不¶
可。任臺閣之風。非吳靳不可。僕非吳靳親友。但以知其賢¶
明。相公有而不知。知而不用。亦其過深矣。抑又聞之。昔閔¶
子騫為政。曰仍舊貫。如之何。何必改作。凡校書正字。一例¶
不得入畿。相公曾為此職。見貞觀以來故事。今吏部侍郎¶
楊滔。目不識字。心不好賢。蕪穢我清司。改張我舊貫。去年¶
冬奏請。自今巳後。官無內外。一例不得入畿。即知正字校¶ 
<pb:NFKB_QTW_p0294-17a>
書。不如十鄉縣尉。明經進士。不如三衞出身。相公復此改¶
張。甄別安在。古人有坐釣登相。立籌封侯。今僕無尚父之¶
謀。辥公之策。徒以仕於書苑。生於學門。小道逢時。大言祈¶
相。僕也幸甚幸甚。去冬有詩贈公愛子協律。其詩有句云。¶
官微思倚玉。文淺怯投珠。呂氏春秋云。嘗一臠之肉。知一¶
鼎之味。請公且看此十字。則知僕曾吟五言。則亦更有舊¶
文。願呈作者。如公之用人。葢已多矣。僕之思用。其來久矣。¶
拾遺補闕。寧有種乎。僕雖不佞。亦相公一株桃李也。此書¶
上論不雨。陰陽乖度。中願相公進賢為務。下論僕身求用¶
<pb:NFKB_QTW_p0294-17b>
之路。事繁而言不典。理切而語多忤。其善也必為執事所¶
哂。其惡也必為執事所怒。儻哂既怒罷方解。則僕當持舊¶
文章而再拜來也。¶ 

** 與御史高昌宇書¶ 
:PROPERTIES:
:TITID: QTWTIT06499
:PERSID: QTWAUT0504
:END:

僕之怪君甚久矣。不憶往日任宋城縣尉乎。僕稍善文章。¶
每蒙提獎。勤勤見遇。又以齊甿。叨承恩顧。銘心在骨。復聞¶
升進。不出臺省。當為風流可望。故舊不遺。近者伏承皇皇¶
者華。出使江外。路次於宋。依然舊遊。門生故人。動有十輩。¶
蒙問及者眾矣。未嘗言泠然。明公縱欲高心不垂半面。豈¶ 
<pb:NFKB_QTW_p0294-18a>
不畏天下窺公侯之淺深。與著綠袍乘驄馬。蹌蹌正色。誰¶
敢直言。僕所以數日伺君。望塵而拜。有不平事。欲圖於君。¶
莫厭多言而彰公短也。先天年中。僕雖幼小。未閑聲律。輒¶
參舉選。公既明試。量擬點額。僕之枉落。豈肯緘口。是則公¶
之激僕。僕豈不知。公之辱僕。僕終不忘其故。亦上一紙書。¶
蒙數遍讀。重相摩獎。道有性靈。云某來掌試。仰取一名。於¶
是逡巡受命。匍匐而歸。一年在長安。一年在洛下。一年坐¶
家園。去年冬十月得送。今年春三月及第。往者雖蒙公不¶
送。今日亦自致青雲。天下進士有數。自河以北。唯僕而巳。¶
<pb:NFKB_QTW_p0294-18b>
光華藉甚。不是不知。君須稍垂後恩。雪僕前恥。若不然。僕¶
之方寸。別有所施。何者。故舊相逢。今日之謂也。僕困窮如¶
君之往昔。君之未遇似僕之今朝。因斯而言。相去何遠。君¶
是御史。僕是詞人。雖貴賤之閒。與君隔。而文章之道。亦謂¶
同聲。而不可以富貴驕人。亦不可以禮義見隔。且僕家貧¶
親老。常少供養。兄弟未有官資。嗷嗷環堵。菜色相看。貧而¶
賣漿。值天凉。今冬又屬停選試。遣僕為御史。君在貧途。見¶
天下文章精神氣調得如王子者哉。實能憂其危。拯其弊。¶
今公之富貴。亦不可多得。意者望御史今年為僕索一¶ 
<pb:NFKB_QTW_p0294-19a>
婦。明年為留心一官。幸有餘力。何惜些些。此僕之宿憾。口¶
中不言。君之此恩。頂上相戴。儻也貴人多忘。國士難期。使¶
僕一朝出其不意。與君並肩臺閣。側眼相視。公始悔而謝¶
僕。僕安能有色於君乎。僕生長草野。語誠觸忤。並詩若干¶
首。別來三日。莫作舊眼相看。山東布衣。不識忌諱。泠然頓¶
首。¶ 

* 高紹¶ 
:PROPERTIES:
:PERSID: QTWAUT0505
:END:

紹官考功郎中。開元七年。由長安令左遷潤州長史。¶ 

** 重修吳季子廟記¶ 
:PROPERTIES:
:TITID: QTWTIT06500
:PERSID: QTWAUT0505
:END:
¶
<pb:NFKB_QTW_p0294-19b>

顧野王輿地志云。季子名札。吳太伯十九世孫。吳王壽夢¶
之少子。長子曰諸樊。次子曰餘祭。次曰餘昧。次曰季札。諸¶
樊立為王。且死。立弟餘祭。欲令兄弟傳國。以及季子。餘祭¶
餘昧卒。立季札。乃讓不受。退耕於延陵。即其采邑。士人懷¶
德。為之立廟。(闕)山謙之丹陽記。季子舊有三廟。南廟在晉¶
陵東郭外。北廟在武進縣博落城西。西廟即此是也。昔第¶
五倫為會稽太守。禁非正之祀。宜歸於一。故惟存南廟。而¶
二廟被毀。其後人間悉更復之。南廟後有古墓。周處風土¶
記韋陟先賢序殷仲堪季子碑皆云。此墓即季子墓也。墓¶ 
<pb:NFKB_QTW_p0294-20a>
前有季子廟。碑者。仲堪為晉陵太守造碑銘。命縣人辥玖¶
植碑於南廟。至永初中。南廟被毀。遷碑於西廟。今廟前雙¶
碑。左廂者即仲堪所製。右廂者梁天監十二年九月延陵¶
縣令王僧恕所建。紹以開元七年。自長安令左遷潤州長¶
史。爰洎十年。太歲壬戌。因廵屬縣廟於延陵。與縣令吳興¶
沈炎同謁季子廟。申奠禮也。慨靈廟之巋然。訪貞石而湮¶
滅。詢於廟祝。因覩舊文。雖殷王二君。共延陵而俱沒。而前¶
後雙製。與高風而尚存。重鐫刻以懿之。紀年月以顯之。嗚¶
呼。來者觀此。亦何異乎夫子之大篆也。¶ 
¶
<pb:NFKB_QTW_p0294-20b>

¶
