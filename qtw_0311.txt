#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0310-19a> ¶¶¶¶¶¶
#+PROPERTY: JUAN 0311
欽定全唐文卷三百十一¶ 

<pb:NFKB_QTW_p0311-01a>
　孫逖(四)¶ 

** 冊潁王獨孤妃文¶ 
:PROPERTIES:
:TITID: QTWTIT06877
:PERSID: QTWAUT0583
:END:

維開元二十五年歲次丁丑七月辛巳朔十日辛卯。皇帝¶
若曰。於戲。樹之外屏。義在於展親。修其內則。禮先於擇配。¶
咨爾故右驍衞郎將獨孤禮第十二女。軒冕之族。通姻自¶
久。賢明之行。淑問攸歸。早習組紃之功。備詳圖史之學。實¶
資女士。以儷藩維。今遣使工部尚書同中書門下三品牛¶
仙客副使行黃門侍郎陳希烈持節冊爾為潁王妃。爾其¶
克慎威儀。無忘孝教。欽承國命。永茂嬪風。可不慎歟。¶ 
¶
<pb:NFKB_QTW_p0311-01b>

** 冊信成公主文¶ 
:PROPERTIES:
:TITID: QTWTIT06878
:PERSID: QTWAUT0583
:END:

維開元二十五年歲次丁丑八月癸卯朔十五日丁巳。皇¶
帝若曰。於戲。易著于歸。詩稱下嫁。所以正風化。厚人倫也。¶
咨爾信成公主。淑慎由衷。聰明形外。訓以師氏。頗詳環佩¶
之儀。修其婦功。更習紘綖之藝。日徵先近。年及有行。宜錫¶
徽章。俾膺茂典。今遣使金紫光祿大夫兵部尚書兼中書¶
令集賢院學士修國史上柱國晉國公李林甫副使中大¶
夫守中書侍郎集賢院學士徐安貞持節冊爾為信成公¶ 
<pb:NFKB_QTW_p0311-02a>
主。爾其光昭閫德。宏長國風。無怠厥心。永綏介福。可不慎¶
與。¶ 

** 冊昌樂公主文¶ 
:PROPERTIES:
:TITID: QTWTIT06879
:PERSID: QTWAUT0583
:END:

維開元二十五年歲次丁丑八月癸卯朔二十九日辛未。¶
皇帝若曰。於戲。好合之禮。以正人倫。肅雍之德。用成婦道。¶
咨爾昌樂公主。生知法度。性與柔和。亟聞彤史之言。頗識¶
采蘋之事。素以為絢。既閑於內則。梅有其實。式遵於下嫁。¶
宜膺冊書之命。以備車服之庸。今遣使銀青光祿大夫工¶
部尚書牛仙客副使黃門侍郎陳希烈持節冊爾為昌樂¶
<pb:NFKB_QTW_p0311-02b>
公主。爾其欽崇四教。承順六姻。式是大邦。受茲明命。可不¶
慎歟。¶ 

** 冊高都公主文¶ 
:PROPERTIES:
:TITID: QTWTIT06880
:PERSID: QTWAUT0583
:END:

維開元二十五年歲次丁丑九月壬申朔十一日壬午。皇¶
帝若曰。於戲。古之聖人。垂訓作則。必正內外之位。以明婚¶
姻之禮。咨爾高都公主。生於公宮。自稟幽閒之性。教以師¶
氏。更彰徽柔之則。能循法度。克慎言容。魯館于歸。沁園將¶
啟。宜膺冊命。俾協典章。今遣使工部尚書牛仙客副使黃¶
門侍郎陳希烈持節冊爾為高都公主。爾其自下於心。增¶ 
<pb:NFKB_QTW_p0311-03a>
修厥德。式瞻清懿。永固恩榮。可不慎歟。¶ 

** 冊永寧公主文¶ 
:PROPERTIES:
:TITID: QTWTIT06881
:PERSID: QTWAUT0583
:END:

維開元二十六年歲次戊寅八月丁酉朔二十二日戊午。¶
皇帝若曰。於戲。人倫式敘。以正國風。女子有行。將成婦道。¶
咨爾永寧公主。自幼及長。終溫且惠。引圖史為鏡鑑。用柔¶
和為粉澤。許嫁而笄。既遵於彞典。備物之冊。宜承於寵命。¶
今遣使金紫光祿大夫兵部尚書兼中書令李林甫副使¶
上柱國徐安貞持節冊爾為永寧公主。爾其謙恭自下。淑¶
慎為先。無忝公宮之教。永貽邦媛之則。可不慎歟。¶ 
¶
<pb:NFKB_QTW_p0311-03b>

** 為宰相賀雪表¶ 
:PROPERTIES:
:TITID: QTWTIT06882
:PERSID: QTWAUT0583
:END:

臣某言。臣伏見自冬已來。雨潤微少。雖春候尚遠。未足為¶
災。而聖慮憂勤。恐妨農事。靈星允答。瑞雪其滂。自昏達明。¶
已覩於盈尺。無遠不及。何止於千里。既溥既霈。足表西成¶
之徵。不疾不徐。正符東作之候。豈伊利澤。更是殊祥。臣等¶
微生。叨荷榮渥。幸覩休慶。空知抃舞。無任欣躍之至。謹奉¶
表陳賀以聞。¶ 

** 為宰相賀雨表¶ 
:PROPERTIES:
:TITID: QTWTIT06883
:PERSID: QTWAUT0583
:END:

臣等今日見高力士。伏承陛下以春雨蹔[:#AS-8FBB:●]。皇慈軫念。特¶ 
<pb:NFKB_QTW_p0311-04a>
紆鳳輦。俯詣龍池。祝之以聖言。詰之以神理。靈星允答。膏¶
澤遂盈。速若影響。合如符契。則知聰明之德。與乾道而潛¶
通。變化之功。隨聖情而廣運。殊祥昭著。丕應難名。在於微¶
臣。倍深慶悅。伏望宣付國史。以揚天休。無任抃躍之至。謹¶
奉表陳賀以聞。¶ 

** 為宰相賀雨表¶ 
:PROPERTIES:
:TITID: QTWTIT06884
:PERSID: QTWAUT0583
:END:

臣某言。臣等伏見近者微旱。聖情勤勞。躬徇物情。修禱祀¶
於神明。焦思憂人。罷歡宴於良節。精誠懇至。上應元通。果¶
叶休徵。遂成膏雨。植物皆潤。已霑[:#AS-84FD:●]霂之恩。陰雲尚多。終¶
<pb:NFKB_QTW_p0311-04b>
致滂沱之澤。三農有慶。萬國同歡。臣等職在燮和。効無涓¶
滴。久勞聖慮。責且重於邱山。幸遇甘霖。恩實濃於卉木。無¶
任欣慶之至。謹奉表陳賀以聞。¶ 

** 為宰相賀平原郡鑄尊容鑪上有紫雲等瑞表¶ 
:PROPERTIES:
:TITID: QTWTIT06885
:PERSID: QTWAUT0583
:END:

臣等伏見平原郡奏。去月七日鑄尊容。鑪上有紫雲如葢。¶
高三尺餘。鑄畢方散。烟焰中又依稀有一老人。鬚睂皓白。¶
俯臨鑄上。並繞鑪行道。時聞空中傳億萬聲。及鑄畢啟模。¶
相好圓滿。面有自然之金色者。聖心通感。至道炳靈。洪鑪¶
未開。殊祥累見。葢呈祥瑞相。表異金光。烈火之中。式瞻仙¶ 
<pb:NFKB_QTW_p0311-05a>
老。無聲之地。忽聽神言。在前古而未聞。不崇朝而薦至。稠¶
疊之慶。名言所難。況肇自京師。至於郡國。真容所鑄。靈應¶
必臻。神妙無方。用彰於聖壽。生靈何幸。永覩於昌期。臣等¶
忝居近侍。倍加欣慶。無任抃躍之至。謹奉表陳賀以聞。¶ 

** 為宰相賀開元觀鑄聖容慶雲見表¶ 
:PROPERTIES:
:TITID: QTWTIT06886
:PERSID: QTWAUT0583
:END:

臣等伏見開元觀先請今月十八日鑄聖容。昨夜先期普¶
天降雨。遲明展事。萬里無雲。及寫之際。又有卿雲休氣。氤¶
氳扶日。道俗咸覩。移時不散。伏以聖惟不測。有感而必通。¶
天則無言。觸類而成應。陛下欽崇至道。子育蒼生。爰寫尊¶
<pb:NFKB_QTW_p0311-05b>
容。將洪介福。故得天地合氣。神靈布和。甘澤而達曙已晴。¶
彩雲而抱日呈瑞。鎔範之際。殊祥畢集。實表聖明之感。更¶
彰仁壽之期。臣等忝在掖垣。不勝大慶。無任悅豫之至。¶ 

** 為宰相賀會昌山慶雲見表¶ 
:PROPERTIES:
:TITID: QTWTIT06887
:PERSID: QTWAUT0583
:END:

臣某言。臣等今日仗退後。伏見會昌山上有五色雲見。紅¶
翠稠疊。光彩相鮮。爛若藻繪。積如山岳。近依湯井。俯俛宸¶
居。移時不散。從臣咸覩。伏以雲物變態。真仙所憑。法駕纔¶
上。祥光已見。豈惟天地合氣。以表於和平。固以神靈告休。¶
用彰於聖壽。無任抃躍之至。謹奉表稱賀以聞。¶ 

<pb:NFKB_QTW_p0311-06a>

** 為宰相賀賽龍潭有瑞雲表¶ 
:PROPERTIES:
:TITID: QTWTIT06888
:PERSID: QTWAUT0583
:END:

臣某言。適內謁者監牛仙童至。奉宣進止。先為蒼生祈雨。¶
今日告賽不坐。明日齊修不坐者。涼秋已來。時雨未降。陛¶
下憂勤兆庶。躬自祈禱。甘澤溥洽。又陳昭報。親紆鳳輦。俯¶
詣龍堂。御膳撤鮮。齊宮致潔。亦既累日。方申大祭。禮畢之¶
後。更祝龍潭。纔發德音。已臻丕應。仙童云。其時即有青紫¶
雲自潭而起。爛熳呈祥。烟熅布和。勢騰晴空。光映秋水。即¶
知飛龍之德。變化無方。聖人之感。深微莫測。惟茲靈貺。實¶
<pb:NFKB_QTW_p0311-06b>
謂殊常。臣等特賀恩榮。倍增欣慶。伏望宣示朝列。兼付史¶
官。用垂明徵。永昭盛德。無任慶忭之至。謹奉表陳賀以聞。¶ 

** 為宰相賀中嶽合煉藥自成兼有瑞雲見表¶ 
:PROPERTIES:
:TITID: QTWTIT06889
:PERSID: QTWAUT0583
:END:

臣某言。臣等伏見道士孫太沖奏。事奉進止。令中使嶭履¶
信監臣於中嶽嵩陽觀合煉。其竈中著水。置炭於竈側。對¶
三却迴。已經數月。泥拭既密。緘封並全。即與縣官等對開¶
門。其炭並盡。灰又別聚。不動人力。其藥已成。初乃五色發¶
瑞。終則太陽暉於罏際。又河南裴敦復所奏。並奉敕令右¶
補闕李成式往騐並同者。臣聞神變無方。式昭於幽贊。聖¶
心有感。必騐於元通。陛下至德奉天。精誠契道。動無不應。¶ 

<pb:NFKB_QTW_p0311-07a>

事若合符。故得煉藥之所。瑞雲先見。丹罏不。金液自成。太¶
陽降精。宜假於人工。飛廉扇炭。諒關於神力。殊祥特異。曠¶
古未聞。靈跡既彰。用資於聖壽。㣥生何幸。永覩於昌期。況¶
在微臣。實倍常品。無任抃躍之至。謹奉表陳賀以聞。¶ 

** 為宰相賀太原府聖容樣至有慶雲見表¶ 
:PROPERTIES:
:TITID: QTWTIT06890
:PERSID: QTWAUT0583
:END:

臣等伏見太原尹常濟奉今月四日紫極宮玉石聖容樣¶
至北京。其時有慶雲垂天。自辰至巳。輪囷紛郁。萬姓咸觀¶
者。伏以靈物呈瑞。神仙效靈。豈伊天地之和。更是壽昌之¶
<pb:NFKB_QTW_p0311-07b>
慶。況太原舊國。王業所興。聖容纔及於近郊。卿靄已彰於¶
合契。氤氳五色。變汾水之白雲。隱映三清。類函關之紫氣。¶
上元感通。品物同歡。況在微臣。倍深慶悅。無任抃躍之至。¶ 

** 為宰相賀李樹淩冬結實表¶ 
:PROPERTIES:
:TITID: QTWTIT06891
:PERSID: QTWAUT0583
:END:

臣等伏見劉麟奏。南郡李樹淩冬結實。並圖及李實者。惟¶
此珍樹。名應皇族。元元所指。用興長發之祥。明靈是憑。故¶
表非常之瑞。已經夏實。更發冬榮。霜雪而翠葉不彫。斯須¶
而朱實皆就。仁及草木。既叶太平之期。道貴生成。仍呈久¶
視之應。恭惟聖感。詎可名言。所以彰寶祚之靈長。表天枝¶
之碩茂。遠踰海嶠。來薦闕庭。豈三秀之足稱。何兩歧之敢¶ 
<pb:NFKB_QTW_p0311-08a>
喻。殊祥薦至。品物同歡。況在臣等。豈勝抃躍。無任欣慶之¶
至。謹奉表陳賀以聞。¶ 

** 為宰相賀合鍊院產芝草表¶ 
:PROPERTIES:
:TITID: QTWTIT06892
:PERSID: QTWAUT0583
:END:

臣等伏見道士黃河清等奏。興慶宮合鍊院內產芝草。五¶
色分輝。六莖(闕二字)神丹入鍊而轉精。禎祥應期以如答。覩¶
茲嘉瑞。望宣付史官者。伏以靈芝所致。和氣之精。著美仙¶
經。標名瑞典。陛下深仁契道。至德通神。鍊液飛丹。既啟長¶
年之館。敷華有葉。遽呈三秀之祥。五色有類於卿雲。六莖¶
且符於帝樂。豈惟動植昭感。以表於休徵。固亦真仙叶應。¶
<pb:NFKB_QTW_p0311-08b>
用彰於聖壽。臣等忝侍軒陛。倍深慶悅。無任抃躍之至。謹¶
奉表陳賀以聞。¶ 

** 為宰相賀武威郡石化為[:#AS-8456:⿺麥丏]表¶ 
:PROPERTIES:
:TITID: QTWTIT06893
:PERSID: QTWAUT0583
:END:

臣等伏見王倕奏。武威郡番禾縣嘉瑞鄉天寶山周回五¶
六里。石化為[:#AS-8456:⿺麥丏]。在近村閭及諸郡部落。自今載正月以來¶
取食。甘美益人。又按圖經。貞觀九年。鳳凰集於此。故名嘉¶
瑞鄉。其天寶山在此鄉界。伏以神道設教。變化無方。聖人¶
為心。感通必應。陛下仁霑動植。澤及生靈。故得地不藏寶。¶
石變為[:#AS-8456:⿺麥丏]。既資人食。又濟邊廩。成熟自因於道氣。艱難不¶ 
<pb:NFKB_QTW_p0311-09a>
待於農功。豈來麰之足方。何雨粟之能喻。況山符聖號。用¶
彰於萬壽。鄉表瑞石。允迪於前烈。殊祥叶應。景福攸臻。臣¶
等忝侍軒墀。倍深慶悅。無任抃躍之至。謹奉表陳賀以聞。¶ 

** 為宰相賀檀州界破奚賊表¶ 
:PROPERTIES:
:TITID: QTWTIT06894
:PERSID: QTWAUT0583
:END:

臣等今月二十五日於易州所奏事。陛下顧謂臣曰。朝夕¶
之間。諸軍當有捷書至。臣等愚淺。莫測天心。不逾數日。張¶
守珪果奏副將安祿山於檀州界破奚賊。擒生斬級。並獲¶
馬牛。計至數千。定期不差於晷刻。指事有同於符契。聖惟¶
廣運。神以知來。微妙之言。自成於繫象。元通之術。不假於¶
<pb:NFKB_QTW_p0311-09b>
蓍龜。精義難名。前古未有。臣等何幸。親覩明徵。驚喜之誠。¶
抃躍交集。伏望宣示朝列。兼付史官。式昭德音。永用垂範。¶
無任喜慶之至。謹奉表陳賀以聞。¶ 

** 為宰相賀破吐蕃並慶雲見表¶ 
:PROPERTIES:
:TITID: QTWTIT06895
:PERSID: QTWAUT0583
:END:

臣等比見吐蕃舉國徵兵。向二十萬。掘壕置柵。攻逼定戎¶
城。頃因奏事。陛下謂臣等曰。吐蕃雖眾。當即破[:#AS-FDA1:●]。計日之¶
間。捷書必至。昨見皇甫惟明奏。破定戎城下吐蕃賊二十¶
萬眾。並斬獲大將論莽布支頭。隨狀奉進。又初與賊相遇。¶
西風甚急。及交鋒之後。便至風迴。既掃妖氛。兼有慶雲見¶ 
<pb:NFKB_QTW_p0311-10a>
者。臣聞天之討罪。俟盈貫而方誅。聖無不通。匪常情之所¶
及。伏以西戎凶醜。久負恩信。敢踰絕漠。來犯邊城。舉國興¶
師二十餘萬。經時固守八十餘日。蟻聚蛇伏。狼顧鴟張。據¶
便地之井泉。逼懸車之塹壘。雖逆順曲直。本無敵於王師。¶
而眾寡安危。難預卜於人事。自朝及野。能不憂虞。陛下神¶
算無方。睿謀先覺。料此狂寇。必合敗[:#AS-FDA1:●]。決祕策於禁中。落¶
奇兵於天上。應期撲滅。萬里廓清。天聲所振。已讋於四海。¶
虜將之首。又懸於北闕。事均符契。理絕名言。況合戰之時。¶
則返風破敵。決勝之後。則卿雲藹空。大塊資其殺氣。輪囷¶
<pb:NFKB_QTW_p0311-10b>
表其休色。實惟聖感。詎測神功。凡在庶寮。不勝忭躍。況於¶
臣等。倍萬恆品。無任慶快之至。謹奉表陳賀以聞。¶ 

** 為宰相賀九姓斬送突厥首表¶ 
:PROPERTIES:
:TITID: QTWTIT06896
:PERSID: QTWAUT0583
:END:

臣等伏見王忠嗣奏。九姓拔悉密等斬突厥可汗首。送至¶
朔方軍者。伏以北虜孔熾。其來自久。憑險恃遠。干紀亂常。¶
雖聖德撫和。約為父子之國。而野心凶獷。不改豺狼之性。¶
既盈稔貫。自速天誅。頃歲已來。頻貽喪敗。酋豪向化。雖已¶
歸降。默啜迷恩。尚為潛竄。苟合餘燼。偷安絕漠。陛下聖慮¶
先覺。神謀獨斷。使其種類。自至攜離。咸革面於塞垣。遂傳¶ 
<pb:NFKB_QTW_p0311-11a>
首於軍壘。以狄攻狄。寧勞六月之師。有征無戰。豈待三年¶
之克。永罷邊柝。遂清虜庭。斬蚩尤而莫儔。戮防風而何有。¶
豈惟率土無外。用表於昌期。固亦先天不違。更彰於睿算。¶
凡曰士庶。不勝慶悅。況在臣等。倍百恆情。無任抃躍之至。¶
謹奉表陳賀以聞。¶ 

** 為宰相賀突厥來降表¶ 
:PROPERTIES:
:TITID: QTWTIT06897
:PERSID: QTWAUT0583
:END:

臣等伏以突厥患邊。其來自久。頃雖朝廷示信。約為父子¶
之國。然而戎狄無親。常畜豺狼之志。陛下聖謀廣運。睿略¶
元通。至道昭感。神明叶贊。不勞一卒。不頓一兵。使其種落。¶
<pb:NFKB_QTW_p0311-11b>
自相攜貳。今葉護敗[:#AS-FDA1:●]。殞身漠北。妻子縲繫。為俘闕下。巢¶
傾席卷。瓦解雲散。萬里無事。二庭遂空。曠古不賓。盡為臣¶
僕。普天所覆。皆入封疆。諒由負德背恩。自速天[:#AS-FDA1:●]之禍。固¶
亦休兵偃甲。用彰海宴之期。實有無方之神。寧惟不戰之¶
勝。求諸載籍。所未嘗聞。臣等幸遇昌期。欣逢大慶。忝居近¶
密。實倍恆情。無任抃躍之至。謹奉表陳賀以聞。仍望宣付¶
史官。兼示中外。¶ 

** 為宰相賀隴右破吐蕃表¶ 
:PROPERTIES:
:TITID: QTWTIT06898
:PERSID: QTWAUT0583
:END:

臣等先在城中。因奏事陛下謂臣等曰。朕料至重陽已來。¶ 

<pb:NFKB_QTW_p0311-12a>

諸軍必頻剋捷。臣等欽承聖旨。詎測神功。近者隴右果奏¶
斬獲莽布支。並生擒蘇毗王。及鑾駕將迴。劍南節度使章¶
仇兼瓊又奏。西山將士分為五道。破吐蕃城堡鎮柵等四¶
十餘所。四鎮節度馬靈察又奏。破吐蕃不可勝數。並聞護¶
密識匿等數國共為邊捍者。數旬之間。三方告捷。應如影¶
響。合若符契。禁暴如武。盡決於宸衷。知來似神。更超於繫¶
表。斬級獲醜。陷陣毀城。分南方之五將。舉無遺策。道西城¶
之諸蕃。仍為外蔽。百戰百勝。以夷攻夷。高居九重。懸料萬¶
<pb:NFKB_QTW_p0311-12b>
里。所以彰睿略之天贊。知犬戎之日蹙。臣等忝陪巡幸。預¶
奉德音。踴躍之誠。實倍恆品。無任欣慶之至。謹奉表陳賀¶
以聞。¶ 

** 為宰相賀趙郡鑄天尊及佛有諸瑞表¶ 
:PROPERTIES:
:TITID: QTWTIT06899
:PERSID: QTWAUT0583
:END:

臣等伏見趙郡奏。鑄等身元始天尊。其日天氣晴和。祥雲¶
散彩。又開模未畢。先出白光。尊容漸見。毫光圓滿。其花冠¶
耀白色如玉。遍身衣帔。自然雲霞。睂上有兩點白光。流轉¶
照耀。又鑄等身釋迦牟尼佛。螺髻兼遍身自然玉色。唯頂¶
至面為紫金色。聖情敦道。天心護法。爰降宸儀。將崇寶相。¶
鑄寫之際。禎祥屢臻。初發止於上京。遂呈祥於外郡。金姿¶ 
<pb:NFKB_QTW_p0311-13a>
玉色。不假琢磨。霞帔霓裳。非因藻繪。見祥光於睂宇。生瑞¶
氣於雲端。曲示明徵。宛如合契。元貺稠疊。用彰萬億之期。¶
蒼生何幸。盡登仁壽之域。臣等忝奉軒墀。倍深欣慶。無任¶
抃躍之至。謹奉表陳賀以聞。仍望宣示朝廷。編諸簡冊。¶ 

** 為宰相賀開元寺釋迦牟尼佛白光等瑞表¶ 
:PROPERTIES:
:TITID: QTWTIT06900
:PERSID: QTWAUT0583
:END:

臣等伏見開元寺所鑄釋迦牟尼佛。身現金色。頂含白光。¶
發濃紫於聖容。散純黃於佛體。未加瑩飾。已成相好。殊祥¶
異應。昔所未聞。伏以聖人為心。元妙莫測。至誠所感。靈變¶
無方。陛下子育㣥生。宏修正教。寫真容於法界。傳寶相於¶
<pb:NFKB_QTW_p0311-13b>
恆沙。洎崇建以來。禎祥畢集。自有神通之助。豈資人妙之¶
功。超絕瑞於千古。表昌期於萬邦。凡曰士庶。不勝慶幸。況¶
於臣等。倍切常情。無任抃悅之至。謹奉表陳賀以聞。¶ 

** 為宰相賀宮人夢元元皇帝應見表¶ 
:PROPERTIES:
:TITID: QTWTIT06901
:PERSID: QTWAUT0583
:END:

臣等昨因奏事。親承德音。宮中有一婦人。性頗好道。然未¶
全通悟。數日以前。忽夢元元皇帝慇懃教誡道法。尚未盡¶
解遵承。無何。又依前夢見。大被呵責。遂以水噀其兩目。因¶
而喪明。比夢覺後。都無所見。然始責躬罪已。精祈至真。又¶
夢元元皇帝教之曰。汝可見吾孫。自當立愈。其婦人曰。不¶ 
<pb:NFKB_QTW_p0311-14a>
知孫是何人。曰。汝皇帝是也。汝至酉時可見。當施其法。使¶
汝知驗。至時。宮中數人共扶見朕。朕為潔誠作道法使救¶
療。其目須臾自開。平復如舊。聖祖靈感。昭然合符。與卿等¶
同慶者。伏以混成莫測。元元闡其教。眾妙難名。陛下光其¶
業。二聖表德。千古叶符。將告天休。遂憑宮女。乘恍惚而為¶
夢。在希微而有聲。不因其言。孰報貽孫之慶。不開其目。何¶
彰救物之慈。法事既陳。靈徵果驗。能使病者。復歸其明。當¶
聖躬本命之時。合烈祖元通之契。事且符於久視。理仍叶¶
於常存。殊尤之祥。載籍未有。臣忝跡樞近。親奉德音。慶悅¶
<pb:NFKB_QTW_p0311-14b>
之情。實倍恆品。無任抃躍之至。謹奉表陳賀以聞。¶ 

** 為宰相謝至尊為蒼生祈福表¶ 
:PROPERTIES:
:TITID: QTWTIT06902
:PERSID: QTWAUT0583
:END:

臣等伏見太常寺太祝王璵奏。陛下自臨御以來。未嘗不¶
四更已後。夙興盥潄。為蒼生祈福。每遣公卿方士。巡察川¶
岳。祝文虔誠。御札親署。曾無一字。自為聖躬。伏請自今以¶
後。聖心徇物。俯垂矜允。下情獲展。品物同歡。伏以虞后濬¶
明。但聞恭已。周王旰食。亦謂憂人。未有精意妙門。勤祈道¶
寶。勞聖躬於夙夜。移景福於蒼生。遂以為常。久而無倦。肇¶
自開關。未嘗覩聞。雖覆燾之恩。豈求報於芻狗。而生成之¶ 
<pb:NFKB_QTW_p0311-15a>
類。願效祝於封人。天聽不違。民心載悅。況在臣等。特荷殊¶
私。莫測神功。空慙帝力。無任忻慶之至。謹奉表陳謝以聞。¶ 

** 為李右相謝上上考表¶ 
:PROPERTIES:
:TITID: QTWTIT06903
:PERSID: QTWAUT0583
:END:

臣今日伏奉恩旨。垂賜上上考並辭。捧讀兢惶。戰汙交集。¶
臣謬以庸薄。久塵樞近。承奉明命。述宣聖謨。罪戾猶多。涓¶
埃何補。豈晤天心善誘。宸眷殊常。垂翦拂於德音。踰涯越¶
分。降恩私於考績。超等邁倫。雖承含垢之慈。終多覆餗之¶
懼。無任慙悚之至。¶ 

** 為宰相謝賜竹扇表¶ 
:PROPERTIES:
:TITID: QTWTIT06904
:PERSID: QTWAUT0583
:END:
¶
<pb:NFKB_QTW_p0311-15b>

高力士至。奉宣恩制。各賜臣等竹扇及聖贊。賚以器用。俯¶
矜於煩暑。博以文章。更垂於光拂。殊私備及。自昔未聞。臣¶
等輕生。謬膺大任。雖罄心勵節。徒有慕於修篁。而淺識薄¶
材。何足當於睿藻。外榮天錫。內愧御題。善誘之恩則深。負¶
乘之責彌懼。何以對越休命。奉揚元風。捧對兢惶。罔知攸¶
措。不勝感戴之至。謹奉表陳謝以聞。¶ 

** 為宰相謝賜果實等表¶ 
:PROPERTIES:
:TITID: QTWTIT06905
:PERSID: QTWAUT0583
:END:

臣等今日頻承賜賚。累降珍鮮。飽德空深。荷恩無力。伏以¶
甘果之實。今則非時。寧惟自遠而來。固亦以少為貴。當供¶ 
<pb:NFKB_QTW_p0311-16a>
御膳。以備天廚。何幸小人之腹。忽辱非常之賜。未施塵露。¶
空忝稻梁。悚戴慙惶。罔知攸措。謹奉表陳謝以聞。¶ 

** 為宰相謝賜永穆公主池亭遊宴表¶ 
:PROPERTIES:
:TITID: QTWTIT06906
:PERSID: QTWAUT0583
:END:

臣某言。內使趙侃奉宣恩旨。賜臣等明日於永穆公主池¶
亭遊宴者。謬承天澤。頻賜春遊。小人之腹。每辱於珍膳。下¶
里之聽。屢聞於仙樂。殊私薦及。榮施難酬。雖朝野多歡。實¶
樂太平之運。而涓埃莫效。彌慙非據之恩。無任悚灼之至。¶
謹奉表陳謝以聞。¶ 

** 為宰相請不停千秋宴會表¶ 
:PROPERTIES:
:TITID: QTWTIT06907
:PERSID: QTWAUT0583
:END:
¶
<pb:NFKB_QTW_p0311-16b>

臣等伏見太常卿韋縚奏稱。京兆尹韓朝宗面承進止云。¶
若更不雨。即停千秋節者。臣等伏以千秋令節。萬壽良辰。¶
上以答皇天啟聖之休。下以展蒼生務農之望。禮白帝。賽¶
田神。著在典式。久通誠感。陛下以經旬不雨。憂人軫念。有¶
阻㣥情。將停盛節。勤恤之旨。被物以深。而祈報之歡。於義¶
難間。況近城郊甸。雖以愆陽。自餘郡縣。頻霑霈澤。今自東¶
京起居使魏方進至。臣等親問方進云。自陝以東。數日一¶
雨。秋稼滋茂。特異常年。此則萬庾可期。三農無害。近郊之¶
內。雖未霑霈。率土之濱。已知豐衍。太平令典。豈可闕如。又¶ 
<pb:NFKB_QTW_p0311-17a>
數年以來。此禮頻廢。臣子之地。獻壽無因。朝野之情。多歡¶
莫展。特希天鑒。俯暢人心。¶ 

** 陳情表¶ 
:PROPERTIES:
:TITID: QTWTIT06908
:PERSID: QTWAUT0583
:END:

臣父嘉之。幸遇明時。早勤學業。出身入仕。四十餘年。歷官¶
五政。經考二十。未能亨通。纔及令長。臣夙荷嚴訓。累登清¶
秩。頻遷省闥。又拜掖垣。地近班榮。臣則過量。途遙日暮。父¶
乃後時。在公府有偷榮之責。於私庭無報德之效。反慚烏¶
鳥。徒厠鴛鴻。伏望降臣一外官。特乞微恩。稍霑臣父。¶ 

** 應賢良方正科對策(并問)¶ 
¶
<pb:NFKB_QTW_p0311-17b>

:PROPERTIES:
:TITID: QTWTIT06909
:PERSID: QTWAUT0583
:END:

問。朕聞理國莫尚乎任賢。命官必資乎選眾。堯舜以聲而¶
以度。考覈良難。殷周取德兼取言。徵求匪易。朕所以載懷¶
經術之彥。夕遺其寢。虛佇藝能之士。朝忘其飢。子大夫光¶
我弓旌。應斯揚擇。為政作法。豈無前範。安人濟時。亦有令¶
躅。宜敘立身之志。各言從官之才。至如七輔八元。施何綱¶
紀。十臣四老。正何得失。並陳事迹。兼詳名氏。夫朝會古禮。¶
登享舊章。九儀式辨其賜。六贄各明所執。雍畤起自何年。¶
亳社立於何代。天士地士。此何所封。諸布諸嚴。彼何所主。¶
又穆邦家而濟生死。三聖之教何長。利動植而益黎元。五¶ 
<pb:NFKB_QTW_p0311-18a>
材之用何要。工商兩業。在俗何先。文武二柄。適時何急。凡¶
此數科。不獲雙美。必去者方於去食。可存者同夫存信。朕¶
將親覽。爾等明言。¶ 

對。伏惟陛下文明有赫。元聖廣運。勸激極乎宇宙。察微窮¶
乎物象。至如選眾任能之術。禮經享物之要。三聖五材之¶
短長。文武工商之用捨。斯並獨斷聖慮。懸衡睿謀。百辟端¶
委而雍若。庶績不言而潛運矣。猶以為立政圖大。試言務¶
重。弗躬弗親。庶人不信。降清問於穹昊。儼神威於咫尺。斯¶
亦堯咨舜吁。同德比義。臣愚敢不拜手稽首。對敭天子之¶
<pb:NFKB_QTW_p0311-18b>
休命。制策曰。子大夫光我弓旌。應斯揚擇。為政作法。豈無¶
前範。安人濟時。亦有令躅。宜敘立身之志。各言從官之才¶
者。臣聞邦有道。貧且賤焉恥也。今神化陰[:#AS-84EC:⿰⻖⿱步馬]。要道光被。設¶
序塾以教於鄉。立膠庠以訓於國。制為祿秩。以勸其從。則¶
含生稟靈者。孰不刻意於仁義。飭躬於聞達。所謂堯舜之¶
代。比屋可封也。臣以一介。能行無取。思勉進以追㣥。顧觀¶
光而知愧。嘗亦自強不息。有聞而行。馳顏閔之極摯。伏周¶
孔之軌躅。學古庶乎叶道。慎行期乎潤身。非有志於干祿。¶
苟求仁於寡過。立身之志。允或在茲。從官之才。則愚豈敢。¶ 

<pb:NFKB_QTW_p0311-19a>

何則。仲尼有言曰。如有所譽。其有所試。必也臨事。難乎預¶
謀。昔孔明之自比管樂。時人未許。仲由因之以師旅。夫子¶
哂之。祗奉睿問。懼深隕越。其敢靦冒。輕議天工。陛下若不¶
棄菅蒯。無遺蘊藻。考片言而察所以。効一官而視所由。安¶
敢廋哉。取則不遠。知人則哲。陛下允迪於聖君。揚已自媒。¶
微臣敢辭於醜行。制策曰。七輔八元。施何綱紀。十臣四老。¶
正何得失。並陳事迹。兼詳名氏者。書曰。惟后非賢不乂。惟¶
賢非后不食。故君明臣忠。予違汝弻。時聞間出。代有其人。¶
<pb:NFKB_QTW_p0311-19b>
昔者黃帝之首出庶物也。時則有若七輔。股肱舟楫。虞舜¶
之賓于四門也。時則有若八元。忠肅恭懿。周文之心德同¶
濟。始用十臣。漢儲之羽翼已成。初聞四老。陳其事迹。斯亦¶
庶乎。詳其名氏。固可量也。七輔則風牧共貫。八元乃伯仲¶
同歸。語十臣之倫。則太顛閎夭。稽四老之類。則綺季園公。¶
昔郯子之敘古臣。勞於傾葢。魯公之問儒行。疲於更僕。況¶
實繁有眾。急景不留。聊舉凡以見意。豈遽數而周物。制策¶
曰。夫朝會古禮。祭享舊章。九儀式辨其賜。六贄各明所執。¶
雍畤起自何年。亳社立於何代。天士地士。此何所封。諸布¶
諸嚴。彼何所主者。傳曰。朝有定制。會有表儀。書曰。享多儀。¶ 

<pb:NFKB_QTW_p0311-20a>

儀不及物。曰不享。斯葢曲為之防。事為之制。經禮三百。儀¶
禮三千。載在祀典。藏之史籍。九儀謂一命受職。再命受服。¶
三命受位。四命受器。五命賜則。六命賜官。七命賜國。八命¶
作牧。九命作伯。六贄謂孤執皮幣。卿執羔。大夫執鴈。士執¶
雉。庶人執鶩。工商執雞。雍畤起於秦年。亳社立於周代。天¶
士地士者。漢武之寵方士。將軍始受其封。諸布諸嚴者。班¶
史之記小祠。先儒不詳所出。制策曰。穆邦家而濟生死。三¶
聖之教何長。利動植而益黎元。五材之用何要。工商兩業。¶
<pb:NFKB_QTW_p0311-20b>
在俗何先。文武二柄。適時何急者。夫人生而靜。天之性也。¶
感物而動。情之欲也。天稟其性。而不能節。聖人能為之節。¶
而不能絕。故務恬樸。貴清淨。同術於湯之益謙。合志於堯¶
之克讓。此道教所長也。若乃不殺伐。證因果。包太空以為¶
言。化㣥有而歸寂。此釋教所長也。皆能懲窒嗜慾。靜鎮紛¶
糅。王侯得之。以貞天下。至於辨貴賤。立君臣。示之以好惡。¶
因之以誅賞。使禮樂刑政。燦然可觀。則為善不同。其味相¶
反。係風捕影。蕩而無適。故知孔氏之立教。乃為邦之所急¶
也。傳曰。天生五材。廢一不可。斷之於陰陽。效之於氣物。示¶
休咎以垂誡。因興衰以運行。若可廢。則乾坤之道。其或息¶ 
<pb:NFKB_QTW_p0311-21a>
矣。然土爰稼穡。居中履正。應我皇之休運。弻大化以阜成。¶
利動植而益黎元。先金火而踰水木。必不得已。斯其一隅。¶
又國有六職。實載工商。時之二柄。莫先文武。同唯阿之相¶
去。何是非之足徵。然舜命共工之職。周有考工之記。車服¶
器械。斯焉取斯。豈與夫乘時射利。滯財居逐者。若茲之瑣¶
瑣焉。文德者。政之所專也。武威者。文之所助也。然則士農¶
之末。作巧賢於鬻貨。昇平之歲。經國先於定功。臣學昧稽¶
古。思迷政途。謀適不用。空愧繞朝之策。道之將行。猶委仲¶
尼之命。謹對。¶ 
¶
<pb:NFKB_QTW_p0311-21b>

** 對讀書判¶ 
:PROPERTIES:
:TITID: QTWTIT06910
:PERSID: QTWAUT0583
:END:

** 　甲讀周書陰符或告違法¶ 
:PROPERTIES:
:TITID: QTWTIT06910
:PERSID: QTWAUT0583
:END:

所習有業。著在前典。不讀非聖。聞諸昔賢。甲知敬學之為¶
先。遂發憤而忘食。既而下帷之時。不學明訓。張燈之際。乃¶
習陰符。徒成仲舒之淫。不如元凱之癖。或稱違法。誠則伊¶
咎。欲將議獄。其或有詞。至於太公傳符。蘇秦佩六國之印。¶
黃石受記。張良珥七葉之貂。苟如斯失。無寘於辟。¶ 

** 對除喪鼓琴判¶ 
:PROPERTIES:
:TITID: QTWTIT06911
:PERSID: QTWAUT0583
:END:

** 　乙既除喪而鼓琴成聲或告忘哀云不敢過¶ 
<pb:NFKB_QTW_p0311-22a>

:PROPERTIES:
:TITID: QTWTIT06911
:PERSID: QTWAUT0583
:END:

三年之喪。寧戚則易。百行之最。惟孝為先。乙縗絰既除。欒¶
棘餘毀。既而綠琴在御。朱絃高張。搏拊成聲。愉樂斯在。雖¶
子張臨喪。和之而和。先王制禮。不敢不至。與其樂也。何其¶
速哉。¶ 

¶
