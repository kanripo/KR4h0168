#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0589-21a> ¶¶
#+PROPERTY: JUAN 0590
欽定全唐文卷五百九十¶ 

<pb:NFKB_QTW_p0590-01a>
　柳宗元(二十二)¶ 

** 萬年縣丞柳君墓誌¶ 
:PROPERTIES:
:TITID: QTWTIT11656
:PERSID: QTWAUT1456
:END:

惟貞元十二年龍集景子三月日。前萬年縣丞柳君終於¶
長安升平里之私第。享年五十。長子宏禮。承家當位。次曰¶
傳禮。幼曰好禮。奉夫人洎仲父之命。考時定制。動合古道。¶
三日而殯。三月而葬。粵五月十九日甲子。克開長安縣高¶
陽原祔於先塋。禮也。先時撰辰酌禮。稱義備物。外姻畢至。¶
宗人來會。從弟宗元。受族屬之教。泣涕濡翰。書辭紀行曰。¶
君諱元方。字某。解人也。系自周魯。後得柳姓。七代祖虬。後¶
<pb:NFKB_QTW_p0590-01b>
魏中書令。封美陽公。四葉至皇考惇。皇朝散大夫資陽令。¶
祖延州司馬。考頤。宣州寧國丞。濟德克紹厥類。藏聰晦明。¶
粹為淑和。少孤。季父建撫字訓道。通左氏春秋。貫歷代史。¶
旨畫羅列。接在視聽。嗜為文章。辭富理精。以門廕出身。調¶
補宣州溧水尉。網簿貢職。入於天府。特授同州馮翊尉。改¶
京兆府雲陽主簿。轉長安主簿。遷萬年丞。端靖守貞。處劇¶
不撓。秩滿居養。素食貧。常好竺乾之道。自搌塵昏之外。泊¶
如也。既而嬰被沈疾。不克永壽。姻戚動懷。朋友道傷。僉曰。¶ 

<pb:NFKB_QTW_p0590-02a>

天之報施善人何如哉。君前娶河南獨孤氏。左司郎中緬¶
之女。無子早世。繼室以裴夫人。諫議大夫虬之女。陰教內¶
則。著於閨闈。有女三人焉。嗚呼。銘誌之來古矣。是不可闕。¶
遂勒元石。措於陰堂。銘曰。¶ 

振振吾宗。德之宅耶。惟君之德。至期頤耶。德而不壽。今既¶
厄耶。松柏蒼耶。不朽石耶。¶ 

** 處士段宏古墓誌¶ 
:PROPERTIES:
:TITID: QTWTIT11657
:PERSID: QTWAUT1456
:END:

段處士宏古。讀縱橫書。剛峭少合。尤濩落不事產。人或交¶
<pb:NFKB_QTW_p0590-02b>
之。度非義。輒去。以故年五十不就祿。常以法家言抵御史¶
大夫何士幹。延以上座。將用之。會士幹死。聞襄陽節度使¶
于頔愛人大言。遂干以兵畫。一見喜甚。居月餘。視頔終不¶
可與立功。又遁去。隴西李景儉東平呂溫。高氣節。尚道義。¶
聞其名求見。大懽。畱門下。或一歲或半歲。與言不知日出。¶
溫卒。景儉逐。前右拾遺張宿與然諾。南見中山劉禹錫河¶
東柳宗元。二人者言於御史中丞崔公。公時降治永州。知¶
其信賢。徼其去。又南抵好義容州扶風竇㣥。途過桂林。守¶
舊知君。拒不為禮。君憤怒發病。不肯治。曰。平生見大人。未¶
嘗相下。今窮於此。年加老。接接無所容入也。益困於俗笑。¶ 

<pb:NFKB_QTW_p0590-03a>

吾安用生為。埋道邊耳。居六月。死逆旅中。崔公為出涕。命¶
特贈賻。致其喪來永州。哭為祭之。與喪具道里費。歸葬澧¶
州安鄉縣黃山南麓上。君之死。元和九年八月十六日。後¶
某月日葬。祖某官。父某官。妻彭城劉氏。子知微知章。皆未¶
冠。銘曰。¶ 

廉不貪。直不倚。困者安之。通者不以。不懲其躓。卒以亢死。¶
觀游非類。有賤非鄙。何以葬之。黃山南趾。¶ 

** 潞州兵馬曹柳君墓誌¶ 
:PROPERTIES:
:TITID: QTWTIT11658
:PERSID: QTWAUT1456
:END:
¶
<pb:NFKB_QTW_p0590-03b>

柳氏子某為平陸丞。王父母之喪寓於外。貞元二十一年。¶
始葬於虢之閿鄉。窆。墨遇食。乃貽書其族尚書禮部員外¶
郎宗元。使為其誌。且曰。吾之先。自魏已來。為宰相者累世。¶
我高祖諱萬齒。為伊闕令。襲其先河間郡公。曾祖諱某。浙¶
州刺史。咸有懿德。洎於兵曹府君諱某。勤身惠志。好義能¶
讓而同。故交者固。直而敬。故親者睦。凡舉明經者四。皆獲¶
美仕。初為陸渾主簿。次吳縣尉。次上黨丞。次潞州兵曹參¶
軍。其勾稽摘發。毗贊關決。無不勝職。加朝散大夫。某年月¶
日。終於官次。殯於州若干里。會世多難。家又貧窶。故不及¶
夫事。嗚呼。我曾祖王父葬於潁陽。我伯祖叔祖洎伯父皆¶ 
<pb:NFKB_QTW_p0590-04a>
葬閿鄉皇天原望壽里。潁陽北臨間。其地陰狹。岸又數壞。¶
大懼不克久安神居。是以從他兆於茲。卜用七月六日甲¶
子。將以具於元堂之下。固故有望乎爾也。於是刪其書為¶
文。置於郵中。俾移於石上。¶ 

** 永州司功參軍譚隨亡母毛氏誌文¶ 
:PROPERTIES:
:TITID: QTWTIT11659
:PERSID: QTWAUT1456
:END:

毛氏夫人。父曰儀禹。豐州別駕。祖宏義。濟州戶曹。夫人歸¶
譚氏曰損。為鄧州司倉參軍。損父昌。為常州錄事參軍。祖¶
曰元愛。為左羽林大將軍宏農男。惟譚洎毛氏。於周咸為¶
諸侯。譚入於莒。毛及魏為后族。千歲復合。夫人生丈夫子¶
<pb:NFKB_QTW_p0590-04b>
曰隨。隨謹愿好禮。始克於裴柳為姻。隨娶裴氏。今中書舍¶
人次元之族弟也。女子嫁柳氏。曰從肇。曰予族兄也。予早¶
承族兄之教。聞夫人之德。且曰。隨之所以能立。洎吾嫂之¶
所以令。皆夫人之訓。則宜有以文其聲詩。刻而措諸墓。夫¶
人諱某。壽若干。某年月日終。某月日祔於此。誌曰。¶ 

周之列國。譚子毛伯。合是二姓。從其匹敵。夫人有訓。乃策¶
厥族。惟時善良。不享豐福。懿厥子姓。追號憲德。內言不出。¶
孰表貞節。願垂休銘。永誌幽谷。¶ 

** 箏郭師墓誌¶ 
:PROPERTIES:
:TITID: QTWTIT11660
:PERSID: QTWAUT1456
:END:

<pb:NFKB_QTW_p0590-05a>

郭師名無名。無字。父爽。雲中大將。無名生善音。能鼓十三¶
絃。其為事天資獨得。推七律三十五調。切密邃靡。布爪指。¶
運掌掔。使木聲絲聲均其所自出。屈折愉繹。學者無能如。¶
自去乳。不近葷肉。以是慕浮屠道。既失父母。既棄去兄弟。¶
自矒緇入代清涼山。又南來楚中。然遇其故器。不能無撫¶
弄。吳王宙刺復州。或以告。乃延入。強之。宙號知聲音。抃蹈¶
以為神奇。會宙貶賀州。遂以來。性愛酒。不能已。因縱髮為¶
黃老術。薛道州伯高抵宙以書。必致之。至與坐起。伯高褒¶
<pb:NFKB_QTW_p0590-05b>
邪人也。嗜其音。至善處。輒自為擊節。教閽管謹視出入。餌¶
仄柏。不食穀。三年。變服遁逃九疑叢祠中。披取之。益善親¶
遇。終不屑。卒乘暴水入小船。下岣嶁山求道籙。會歐陽師¶
死。不果受。張誡副嶺南。又強與偕。誡死。至是抵予。時已得¶
骨髓病。日猶鼓音四五行。居數日。益篤。既病。自為歌。死三¶
日。葬州北岡西。志其詞曰。¶ 

雲州生。柳州死。年五十。病骨髓。天與之音今已矣。丁酉之¶
年秋既季。月缺其團於是始。心為浮屠形道士。仁人我哀¶
埋勿棄。¶ 

** 趙秀才㣥墓誌¶ 
:PROPERTIES:
:TITID: QTWTIT11661
:PERSID: QTWAUT1456
:END:

<pb:NFKB_QTW_p0590-06a>

嬰臼死信孤乃立。王侯世家天水邑。㣥字容成系是襲。祖¶
某父某仕相及。嗟然秀才胡伋伋。體貌之恭藝始習。娶於¶
赤水禮猶執。南浮合浦遽遠集。元和庚寅神永戢。問年二¶
紀益以十。僕夫返柩當啟蟄。瀟湘之交瘞原隰。稚妻號叫¶
幼女泣。和者悽欷行路悒。追初憫夭銘茲什。¶ 

** 太府李卿外婦馬淑誌¶ 
:PROPERTIES:
:TITID: QTWTIT11662
:PERSID: QTWAUT1456
:END:

氏曰馬。字曰淑。生廣陵。母曰劉。客倡也。淑之父曰總。既孕¶
而卒。故淑為南康謳者。李君為睦州。詆狂寇見誣。左官為¶
<pb:NFKB_QTW_p0590-06b>
循州錄。過而慕焉。納為外婦。偕竄南海上。及移永州。州之¶
騷人多李之舊。日載酒往焉。聞其操鳴絃為新聲。撫節而¶
歌。莫不感動其音。美其容。以忘其居之遠而名之辱。方幸¶
其若是也。元和五年五月十九日。積疾卒於湘水之東。葬¶
東岡之北垂。年二十四。銘曰。¶ 

容之丰兮藝之工。隱憂以舒和樂雍。佳冶彫殞逝安窮。諧¶
鼓瑟兮湘之滸。嗣靈音兮永終古。¶ 

** 故嶺南鹽鐵院李侍御墓誌¶ 
:PROPERTIES:
:TITID: QTWTIT11663
:PERSID: QTWAUT1456
:END:

天寶中。詔李氏由涼武昭王以下。皆得籍宗正。故沂州刺¶
史福以姑臧人附屬於寧歧為族。曾祖生樂壽令昱。昱生¶ 
<pb:NFKB_QTW_p0590-07a>
虢州司馬叶。世以儒聞。叶生監察御史澣。字濯纓。明兩經。¶
仕歷永興臨晉尉。會天子方事誅伐。南平蔡。北服趙。西走¶
戎。東討齊魯。五年間。兵征卒戍。糴行千里。凡進用唯財賦¶
為難。君以試大理評事佐荊南兩稅使。督天下諸侯之半。¶
調食饒給。車擊舟連。又守湖南鹽鐵轉院。以能遷官。移嶺¶
南。益積功勞。以介厲敦勤為率㣥吏先。年五十三。元和十¶
三年月日卒。妻廬江何氏。凡五世。世鄭出。父曰士鍔。季父¶
曰士幹。有大名。君之子二人。曰夔曰導。女一人。曰某。夔導¶
皆幼。不能事。何夫人哭且戒。柩行萬里。人咸觀其禮焉。葬¶
<pb:NFKB_QTW_p0590-07b>
伊闕。用明年某月日甲子。銘曰。¶ 

涼為帝基。克顧厥允。皇宏國牒。四邑顯進。沂以屬尊。世仕¶
倚儒。憲憲濯纓。亦用學徒。既穀既官。式懋爾勞。四方用師。¶
卒食之饒。致其廉介。率是諸侯。於荊於交。關石是鈞。邦有¶
休功。惟吏之勤。冀施於大。以盡其有。孰司壽夭。君不克久。¶
吉日來祔。伊闕之墓。子嗣孫承。有達宜興。銘詔於神。永永¶
是徵。¶ 

** 故試大理評事裴君墓誌¶ 
:PROPERTIES:
:TITID: QTWTIT11664
:PERSID: QTWAUT1456
:END:

裴氏之昭曰贈戶部尚書諱某。穆曰起居郎諱某。生均州¶ 
<pb:NFKB_QTW_p0590-08a>
刺史諱某。均州與其弟大理更為刑部郎。用文史名於朝。¶
善杜禮書。長子曰某。射進士策不中。去過汴。韓司徒宏迎¶
取為從事以聞。拜太子通事舍人。進大理評事。當伐蔡。及¶
鄆州。嘗為軍首。贊佐有勞。既事。將侍太夫人於京師。道發¶
疽。元和十四年月日。終於河南敦厚里。年若干。字曰某。弟¶
某。以其喪歸葬於某縣某里。未果娶。有男子二人。女一人。¶
男之長曰某。通兩經。始杖且廬。銘曰。¶ 

世守不遷。秀於士鄉。不利有司。爰客於梁。梁委其躬。乃相¶
戎政。宮臣理屬。仍受國命。南蔡北曹。五載首兵。柔剛輔理。¶
<pb:NFKB_QTW_p0590-08b>
平視太平。馬牛既寧。告養於京。棧車草草。我來周道。載飢¶
載勞。神奪其孝。形經於洛。魂其焉如。庶終爾誠。陰侍里閭。¶
膳飲不違。有弟之恭。既安且盈。厥志斯從。銘之故人。以慰¶
爾衷。¶ 

** 故大理評事柳君墓誌¶ 
:PROPERTIES:
:TITID: QTWTIT11665
:PERSID: QTWAUT1456
:END:

晉之亂。柳氏始分。曰耆。為汝南守。居河東。又五世曰慶。相¶
魏。魏相之嗣曰旦。仕隋為黃門侍郎。其小宗曰楷。至於唐。¶
刺濟房蘭廓四州。楷生夏縣令府君諱繹。繹生司議郎府¶
君諱遺愛。皆葬長安少陵原。遺愛生御史府君諱開。葬南¶ 
<pb:NFKB_QTW_p0590-09a>
陽。其嗣曰寬。字存諒。讀其世書。揚於文詞。南方之人。多諷¶
其什。頗學禮而善為容。修吏事。始仕家令主簿。進左驍衞¶
兵曹。試大理評事。為嶺南節度推官荊南永安軍判官。府¶
罷為游士。出桂陽。下廣州。中厲氣嘔泄。卒於公館。元和六¶
年八月七日也。年四十七。前娶瑯琊王拱子。拱國子祭酒。¶
後娶河東裴陵子。陵告成令。裴氏之出曰裴七。君之從弟¶
以君之喪歸。過零陵。哭且告於宗元曰。吾伯兄從事嶺南。¶
其地多貨。其民輕亂。能以簡惠和柔。匡弼所奉。假守支郡。¶
海隅以寧。鬬狠仇怨。敦諭克順。從公於荊。綏戎永安。仍專¶
<pb:NFKB_QTW_p0590-09b>
郡治。政用休阜。是時蜀寇始滅。邦人瘡痍。懷君之澤。咸忘¶
其痛。其理也惠。而不施之於大。其行也和。而不至於年。其¶
言也文。而不顯其聲。今將以某月日祔葬。苟又不得令詞¶
而誌焉。是無以葢前人之大痛。敢固以請。嗚呼。予懼辭之¶
不令。以為神羞。予曷敢不諾。銘曰。¶ 

柳族之分。在北為高。充於史氏。世相重侯。中書之世。實曰¶
蘭州。夏縣政良。司議德優。營營御史。乃佐元侯。惟君是嗣。¶
其政克修。儲闈補吏。環衞分曹。南越之龎。從事以寧。永安¶
披攘。荐仍於兵。是董是經。既柔且平。浩浩呻呼。革為和聲。¶ 

<pb:NFKB_QTW_p0590-10a>

胡不使壽。而奪之齡。柩於海壖。壙於鄧邦。厥弟孔哀。惟行¶
之恭。呱呱小子。縗而不廬。充充令妻。髽首而居。鳥獸號鳴。¶
助我踟躕。刻此悲辭。藏之奧隅。¶ 

** 故祕書郎姜君墓誌¶ 
:PROPERTIES:
:TITID: QTWTIT11666
:PERSID: QTWAUT1456
:END:

祕書郎姜㟧。字某。開元皇帝外孫也。始楚國公皎與上游。¶
益貴幸。子慶初得尚某公主。生㟧。㟧生三日。上曰。他物無¶
以餉吾孫。即敕有司以第六品告與緋衣銀魚。得通籍出¶
入。凡名是官七十某年。終不徙。然其間在蜀漢荊楚。以大¶
<pb:NFKB_QTW_p0590-10b>
諸侯命守州邑。輒以勞稱。時缺則復命。好游嗜音。以生貴¶
富。畜妓。能傳宮中聲。賢豪大夫多與連歡。後加老風病。手¶
足奇。右可用。不能就官。士有載酒來。則出妓搏髀笑戲。觀¶
者尚識承平王孫故態。元和十四年月日。終桂州。都督御¶
史中丞裴公曰。噫帝戚也。葬不可以廉。為具物。祭以豚酒。¶
月日葬州東南一里。子某。年若干。母曰雷姬。銘曰。¶ 

始賤終貴。於世為遂。幼榮老窮。在物為凶。均之得喪。誰缺¶
誰豐。若君者。銀朱於始生。鐘鼎以及壯。不矍矍於進取。不¶
施施於驕伉。左絃右壺。樂以自放。雖老而客死。未嘗戚乎¶
已。與夫拳拳恐悸。蒙諂負義。得之拘拘。榮不葢愧。以終其¶ 
<pb:NFKB_QTW_p0590-11a>
身而不能止者。不猶優乎。¶ 

** 故襄陽丞趙君墓誌¶ 
:PROPERTIES:
:TITID: QTWTIT11667
:PERSID: QTWAUT1456
:END:

貞元十八年月日。天水趙公矜。年四十二。客死於柳州。官¶
為斂葬於城北之野。元和十三年。孤來章始壯。自襄州徒¶
行求其葬不得。徵書而名其人。皆死無能知者。來章日哭¶
於野。凡十九日。唯人事之窮。則庶於卜筮。五月甲辰。卜秦¶
誗兆之曰。金食其墨。而火以貴。其墓直丑。在道之右。南有¶
貴臣。冢土是守。乙巳於野。宜遇西人。深目而髥。其得實因。¶
七日發之。乃覯其神。明日求諸野。有叟荷杖而東者。問之。¶
<pb:NFKB_QTW_p0590-11b>
曰。是故趙丞兒耶。吾為曹信。是邇吾墓。噫。今則夷矣。直社¶
之北二百舉武。吾為子蕝焉。辛亥啟土。有木焉。發之。緋衣¶
緅衾。凡自家之物皆在。州之人皆為出涕。誠來章之孝。神¶
付是叟。以與龜偶。不然。其協焉如此哉。六月某日就道。月¶
日。葬於汝州龍興縣期城之原。夫人河南源氏。先歿而祔¶
之。矜之父曰漸。南鄭尉。祖曰倩之。鄆州司馬。曾祖曰宏安。¶
金紫光祿大夫國子祭酒。始矜由明經為舞陽主簿。蔡帥¶
反。犯難來歸。擢授襄城主簿。賜緋魚袋。後為襄陽丞。其墓¶
自曾祖以下皆族以位。時宗元刺柳。用相其事。哀而旌之¶ 
<pb:NFKB_QTW_p0590-12a>
以銘。銘曰。¶ 

誗也挈之。信也蕝之。有朱其紱。神具列之。懇懇來章。神實¶
恫汝。錫之老叟。告以兆語。靈其鼓舞。從而父祖。孝斯有終。¶
宜福是與。百越蓁蓁。羈鬼相望。有子而孝。獨歸故鄉。涕盈¶
其銘。旌爾勿忘。¶ 

** 故溫縣主簿韓君墓誌¶ 
:PROPERTIES:
:TITID: QTWTIT11668
:PERSID: QTWAUT1456
:END:

有唐故溫縣主簿韓慎。字某。漢弓高侯其先也。徙於南陽。¶
傳世至今。唐侍中諱瑗。克用貞亮。奮於國難。傳侍中兄子¶
郢州刺史諱某。某生御史著作郎諱某。某生尚書庫部郎¶
<pb:NFKB_QTW_p0590-12b>
中萬州刺史諱某。嗣以文行。大其家業。君萬州長子也。以¶
父任為建陵挽郎。累調授王府參軍襄州襄陽尉。至於是¶
邑。貞元十六年。又調於天官署河陽丞。未拜。十有一日。暴¶
病卒於長安永崇里先人之廬。又十有二日。龜策襲吉。祔¶
於咸陽洪瀆原先人之墓。禮也。先三日。外姻家老。謀為之¶
志。季弟泰。哀不能文。故託於友焉。嗚呼。生也以其弟之恭。¶
知君之為友。沒也以其弟之戚。知君之為愛。惟友愛出於¶
孝。移於忠。施於人事。無往不達。予故得受其辭。書於石曰。¶
友而愛而。忠孝宜之。貌稱其行。行稱其詞。賤而不壽。為善¶ 
<pb:NFKB_QTW_p0590-13a>
是悼。祔於祖考。初筮攸告。季也之純。寘哀無垠。終窶且貧。¶
控於仁人。備物稱家。其儀式陳。爰相其悲。載刻茲珉。¶ 

** 東明張先生墓誌¶ 
:PROPERTIES:
:TITID: QTWTIT11669
:PERSID: QTWAUT1456
:END:

東明先生張氏曰因。嘗有以文薦於天子。天子策試甚高。¶
以為長安尉。一年。投去印綬。願為黃老術。詔許之。居東明¶
觀三十餘年。受畢法。道行峻異。得眾真祕書訣籙。聚經籍¶
圖史。侔於麟閣。以弟回口[:#AS-FBED:●]¶ 
[:#AS-FBBE:●]秩封州。先生曰。吾老矣。¶
支體不可解也。遂從以去。明年。回之子襲死。哭之慟。遂病。¶
既亟。以命回曰。吾生天寶。訖貞元乙酉歲十月。今死於汝¶
<pb:NFKB_QTW_p0590-13b>
之手。盈吾志矣。京師吾生也。畢原先人之歸也。必以返葬。¶
乃自為誌而卒。明年正月某日葬。如其言。弟子某等為碑¶
以誌於墓。辭曰。¶ 

匪祿而康。匪爵而榮。漠焉以虛。充焉以盈。言而不為華。光¶
而不為名。介潔而周流。苞涵而清寧。幽觀其形。與化為冥。¶
寂寞以成其道。是以勿嬰。世皆狂狂。奔利死名。我獨浩浩。¶
端一以生。或曰。先生友弟以遁。慈幼以死。若不能忘情者¶
何耶。吾曰。道去友耶。去慈耶。從容以求。其得之耶。盪莽狠¶
悻。道之非耶。且夫虧恩壞禮。枯槁顦顇。墮聖圖壽。離中就¶ 
<pb:NFKB_QTW_p0590-14a>
異。歘然與神鬼為偶。頑然以木石為類。倥侗而不實。窮老¶
而無死。先生之道。固知異夫此也。乃書於石以紀。¶ 

** 故處士裴君墓誌¶ 
:PROPERTIES:
:TITID: QTWTIT11670
:PERSID: QTWAUT1456
:END:

河東聞喜裴君。諱某。字某。好學未仕。年若干。元和十四年¶
月日。終於京兆渭南墅。君之弟中丞公督桂州。命其寮柳¶
宗元以銘。君之出河間邢㣥以狀來告曰。曾祖諱某。寧州¶
刺史。贈戶部尚書。祖諱某。起居郎。父諱某。尚書刑部員外¶
郎。議官及浮圖事獨出。載在史冊。以八使行天下。當河北¶
道疑危頑狠難處分之地。用天子命。制斷得宜。於時為第¶
<pb:NFKB_QTW_p0590-14b>
一。天下皆仰以為相。會疾終。再贈至大理卿。長老咸曰。裴¶
氏世積德。起居丞相弟也。以文史用。大理名世人也。咸聞¶
而不大。君以友悌愨植。承其休光。幽而不揚。豈天鍾美於¶
中丞。嗇而不克並耶。不然。君無位以夭。其可問哉。君前娶¶
韋氏。成都少尹士謨女。生二子。字曰某。名曰某。以文敏。中¶
丞公尤愛幸。恆從。不幸卒於桂林。某舉明經。後娶於薛氏。¶
無子。父寀位卑。是年月日。葬渭南某里。遷韋夫人之喪自¶
萬年來。有俟。猶異室。銘曰。¶ 

疇之沃沃。宜其嘉穀。有耕有耨。同施異祿。明昭次穆。丞相¶ 
<pb:NFKB_QTW_p0590-15a>
之族。尚書之孫。大理之門。有慶實延。宜碩而繁。不位不年。¶
晦於邱園。懿懿大理。惟德之元。摧佞抑釋。太史是論。黜陟¶
冀幽。邦命以尊。神嗇豐福。不并於君。渭之洋洋。爰墓其南。¶
孝思是懷。祖考之依。郡人作銘。惟相其哀。¶ 

** 覃季子墓銘(并序)¶ 

:PROPERTIES:
:TITID: QTWTIT11671
:PERSID: QTWAUT1456
:END:

覃季子。其人生愛書。貧甚。尤介特。不苟受施。讀經傳言其¶
說數家。推太史公班固書下到今。橫豎鉤貫。又且數十家。¶
通為書。號覃子史纂。又取鬻老管莊子思晏孟下到今。其¶
<pb:NFKB_QTW_p0590-15b>
術自儒墨名法。至於狗彘草木。凡有益於世者。為子纂。又¶
百有若干家。篤於聞。不以仕為事。黜陟使取其書以氏名¶
聞。除太子校書。某年月日。死永州祁陽縣某鄉。將死。嘆曰。¶
寧有聞而窮乎。將無聞而豐乎。寧介而躓乎。將溷而遂乎。¶
葬其鄉。後若干年。柳先生來永州。戚其文不大於世。求其¶
墓以石銘。銘曰。¶ 

困其獨。豐其辱。¶ 

** 續滎澤尉崔君墓誌¶ 
:PROPERTIES:
:TITID: QTWTIT11672
:PERSID: QTWAUT1456
:END:

太傅公既志滎澤君之葬。明年為中書侍郎同中書門下¶
平章事以卒。滎澤君之嗣曰膺。備物具貨入於汴。汴陷於¶ 
<pb:NFKB_QTW_p0590-16a>
戎。喪焉不果行。會世難。不幸膺亦死。膺之亞曰太素。仕至¶
雲陽令。求其志。將行。謫南海上。元和九年移信州。猶有累。¶
不克如其鄉。大懼緩慢滋久。哭命其子某。以某月日啟君¶
之喪至於某。葬用某月甲子。志用太傅公之辭。又命河東¶
柳某書緩故。且志終事之年月日。¶ 

** 先太夫人河東縣太君歸祔誌¶ 
:PROPERTIES:
:TITID: QTWTIT11673
:PERSID: QTWAUT1456
:END:

先夫人姓盧氏。諱某。世家涿郡。壽止六十有八。元和元年¶
歲次丙戌五月十五日。棄代於永州零陵佛寺。明年某月¶
日。安祔於京兆萬年棲鳳原先侍御史府君之墓。其孤有¶
<pb:NFKB_QTW_p0590-16b>
罪。銜哀待刑。不得歸奉喪事。以盡其志。姪洎太夫人兄之¶
子宏禮承事焉。嗚呼天乎。太夫人有子不令。而陷於大僇。¶
徙播厲土。醫巫藥膳之不具。以速天禍。非天降之酷。將不¶
幸而有惡子。以及是也。又今無適主以葬。天地有窮。此冤¶
無窮。既舉葬紖。猶以不孝之辭。擬述先德。且志其酷焉。嘗¶
逮事伯舅。聞其稱太夫人之行以教曰。汝宜知之。七歲通¶
毛詩及劉氏列女傳。斟酌而行。不墜其旨。汝宗大家也。既¶
事舅姑。周睦姻族。柳氏之孝仁益聞。歲惡少食。不自足而¶
飽孤幼。是良難也。又嘗侍先君。有聞如舅氏之謂。且曰。吾¶ 
<pb:NFKB_QTW_p0590-17a>
所讀舊史及諸子書。夫人聞而盡知之。無遺者。某始四歲。¶
居京城西田廬中。先君在吳。家無書。太夫人教古賦十四¶
首。皆諷傳之。以詩禮圖史及翦製縷結授諸女。及長。皆為¶
名婦。先君之仕也。伯母叔母姑姊妹子姪。雖遠在數千里¶
之外。必奉迎以來。太夫人之承之也。尊己者敬之如臣事¶
君。下己者慈之如母畜子。敵己者友之如兄弟。無不得志¶
者也。諸姑之有歸。必廢寢食。禮既備。嘗有勞疾。先君將改¶
葬王父母。太夫人泣以莅事。事既具。而大故及焉。不得成¶
禮。既得命於朝。祗奉教曰。汝忘大事乎。吾冢婦也。今也宜¶
<pb:NFKB_QTW_p0590-17b>
老。而唯是則不敢暇。抑將任焉。苟有日。吾其行也。及命為¶
邵州。又喜曰。吾願得矣。竟不至官而及於罪。是歲之初。天¶
子加恩㣥臣。以宗元任御史尚書郎。封太夫人河東縣太¶
君。八月。會冊太上皇后於興慶宮。禮無違者。既至永州。又¶
奉教曰。汝唯不恭憲度。既獲戾矣。今將大儆於後。以葢前¶
惡。敬懼而已。苟能是。吾何恨哉。明者不悼往事。吾未嘗有¶
戚戚也。而卒以無孝道。不能有報焉。喪主子婦七歲。而不¶
果娶。竄窮徼。人多疾殃。炎暑熇蒸。其下卑濕。非所以養也。¶
診視無所問。藥石無所求。禱祠無所實。蒼黃叫呼。遂遘大¶ 
<pb:NFKB_QTW_p0590-18a>
罰。天乎神乎。其忍是乎。而獨生者誰也。為禍為逆。又頑狠¶
而不得死。逾月逾時。以至於今。靈車遠去。而身獨止。元堂¶
暫開。而目不見。孤囚窮縶。魄逝心壞。蒼天蒼天。有如是耶。¶
而猶言猶食者。何如人耶。已矣已矣。窮天下之聲。無以舒¶
其哀矣。盡天下之辭。無以傳其酷矣。刻之堅石。措之幽陰。¶
終天而止矣。¶ 

** 伯祖妣趙郡李夫人墓誌銘¶ 
:PROPERTIES:
:TITID: QTWTIT11674
:PERSID: QTWAUT1456
:END:

夫人姓李氏。辨族氏者曰。趙郡贊皇之東祖。祖某。為某官。¶
父冲。為單父尉。夫人生於良族。嶷然殊異。及笄。德充於容。¶
<pb:NFKB_QTW_p0590-18b>
行踐於言。高朗而不傷其柔。嚴恪而不害其和。特善女工¶
翦製之事。又能為雅琴素聲操縵之具。婦道既備。宜為君¶
子之配偶焉。我伯祖臨卭令府君諱某。受夫人於李氏之¶
廟。而歸於正室。臨卭府君之先。曰我曾王父清池府君諱¶
某。清池之先。曰徐州府君諱某。又其先。曰常侍府君諱楷。¶
常侍之兄曰中書令諱奭。自中書以上。為宰相四世。噫。我¶
伯祖以宗冑碩大而濟其德厚。夫人以族屬清顯而修其¶
禮範。合二姓以承先祖。為士者榮之。故佐奉養。承祭祀。婦¶
德用光。家道甚宜。無何。伯祖終於臨卭而窆焉。夫人從子¶ 
<pb:NFKB_QTW_p0590-19a>
而反於淮滸。嗚呼。我先府君每得仕。未嘗不奉迎供養。必¶
誠必親。男既立。必使之有祿仕。女必使之有家。將嫁己子。¶
必先擇良士可以配諸姑者。定然後議焉。仲父殿中侍御¶
史府君由是志也。夫人生男一人。諱某。不幸終於宣州旌¶
德尉。女三人。皆得良壻。隴西李伯和。為楊子丞。疾痺癈痼¶
而沒。太原王紓。今為右補闕。潁川陳萇。為校書郎渭南尉。¶
知名。貞元十六年。王氏姑定省扶持。自揚州至於京師。道¶
路遇疾。遂館於陳氏。以諸壻之良。諸女之養。無不得意焉。¶
享年八十一。是歲六月二十九日。終於平康里。自小斂至¶
<pb:NFKB_QTW_p0590-19b>
於大斂。比及葬。則二壻實參主之。有孫二人。長曰曹郎。奉¶
之以縗而正於位。八月二十四日。葬於萬年縣之少陵原。¶
實棲鳳原。介於我先府君仲父二兆之間。神心之所安也。¶
嗚呼。嗣子早夭。臨卭萬里。以歲之不易。未克合祔。哀孰甚¶
焉。諸姑命宗元以為斯志。以從人之道。內夫家。外父母家。¶
且又葬於我。志於我。故敘柳氏為備。銘曰。¶ 

藹其芳。壽且康。大梁鶉火沈幽光。夙淪夫子嗣又喪。輤幃¶
不復岷之陽。兆靈趾。棲鳳里。艮之山。兌之水。靈之車。當返¶
此。子孫百代承靈祉。誰之言者青烏子。¶ 

<pb:NFKB_QTW_p0590-20a>

** 叔妣吳郡陸氏夫人誌文¶ 
:PROPERTIES:
:TITID: QTWTIT11675
:PERSID: QTWAUT1456
:END:

夫人諱則。字內儀。姓陸氏。家於吳郡。蓋江左上族。以宗子¶
在他國。家牒逸墜。故曾王父王父之諱官。不克究知而闕¶
其文。父覃。皇河南陸渾令。夫人生而柔。笄而禮。會伯舅為¶
河南尹。撰擇寮寀。謂我文學掾仲父。士林殊英。儒流推高。¶
故夫人歸於我。夫人之志也。溫順以承上。沖厚以字下。不¶
敢踰於冢婦。不敢侮於臣妾。是宜允膺福壽。集成母儀。稟¶
命不淑。享年三十有五。貞元十二年十一月己亥。終於長¶
<pb:NFKB_QTW_p0590-20b>
安太平里第。嗚呼。夫人生男一人曰曹婆。幼孺在抱。委縗¶
就位。女一人曰喜子。匍匐繈緥。寄婦人之手。哀哉。蓋衰門¶
薄祐。神道不相。顧仲父違背於歲首。而夫人捐棄於是日。¶
遺孤眇藐。未克承紹。凡我族屬。其痛巨乎。遂以其年十二¶
月十三日庚午。合祔於少陵原之墓。恭惟仲父之諱字。夫¶
人之爵齒。備於版文。今不書。懼再告也。¶ 

** 亡姑渭南縣尉陳君夫人權厝誌¶ 
:PROPERTIES:
:TITID: QTWTIT11676
:PERSID: QTWAUT1456
:END:

唐貞元十七年九月六日甲子。前渭南縣尉潁川陳君之¶
夫人河東柳氏終於平康里。將終。告於陳君曰。吾生四十¶
有四年。為陳氏介婦九年。謹飭不怠。以至此。命也。既成婦¶ 
<pb:NFKB_QTW_p0590-21a>
矣。宜祔於皇姑。從兆於三原。然而不幸中道而有痼疾。既¶
不及養於舅姑。又不得佐於蒸嘗。生君之子。不朞月而殞。¶
嘗謂君宜有貴位。而不克見。執親之喪。不得終紀。皆天譴¶
之大者也。且願殺禮。以成吾私。邇先夫人之墓而窆我焉。¶
將俟君之不諱。而歸復於正。其可也。陳君乃卜十二月十¶
八日權厝於城南。原曰棲鳳。如夫人之志。且以時日甲子¶
授於宗元曰。子之姑孝於家。移於我之長。睦於族。施於我¶
之黨。是用賓而禮之。如益者之友。今則去我。已矣。吾無以¶
報焉。他日嘗謂子愨而文。願以為誌。庶幸而有知。將安子¶
<pb:NFKB_QTW_p0590-21b>
之為也。萇無恨矣。嗚呼。貴不必賢。壽不必仁。天之不可恃¶
也久矣。遂哭而受命。書夫人之世。以記於茲石。夫人六代¶
祖諱慶。五代祖諱旦。位皆至宰相。高祖諱楷。為濟州刺史。¶
曾祖諱某。為徐州長史。祖諱某。為清池令。考諱某。為臨卭¶
令。妣李氏。趙郡贊皇人。其他則俟改葬而後備。¶ 

** 亡姊前京兆府參軍裴君夫人墓誌¶ 
:PROPERTIES:
:TITID: QTWTIT11677
:PERSID: QTWAUT1456
:END:

柳氏至於唐。其著者中書令諱奭。中書之弟之子曰徐州¶
府君諱子夏。實有孝德。世其家業。清池府君諱從裕。繼之¶
以茂實。德清府君諱察躬。承之以善政。以至於侍御史府¶ 
<pb:NFKB_QTW_p0590-22a>
君諱鎮。用貞信勁正達於邦家。克生賢女。以配於裴氏。裴¶
氏至於唐。其著者禮部尚書諱行儉。禮部之子曰侍中諱¶
光庭。嗣用忠肅。書於國史。祠部府君諱貞。業之以貞直。以¶
至於金吾府君諱儆。用純懿端亮聞於天下。實生良子以¶
配夫人。嗚呼夫人。與仁孝偕生。以禮順偕長。始於家。純如¶
也。終於夫族。穆如也。其為子道也。孝以和。恭以惠。取與承¶
順。必稱所欲。先君與太夫人恩遇尤厚。故夫人侍側。無威¶
怒之教焉。天禍弊族。夙遭大故。我諸孤奉太夫人之養。不¶
敢圖死。至於復常。夫人三歲無湯沐。無鹽酪。頓踊叫號。哀¶
<pb:NFKB_QTW_p0590-22b>
徹天地。外除髮不勝笄。體不勝帶。太夫人泣而命之。固猶¶
不食。朝夕諭誨。僅而濟焉。其為妻道也。貞順之宜。恆服於¶
身體。疑忌之慮。不萌於心術。忿懥之色。不兆於容貌。同焉¶
而合於禮。婉焉而得其正。其為婦道也。惟聽順謹敬。睦姻¶
任恤之行甚備。常以不幸不及姑舅之養。用為大恨。是故¶
相春秋之事。眎滌濯。羞簋簠。勞以待旦。每怵惕之感至焉。¶
則又移其孝於裴氏之門。而以睦於冢婦介婦。必敬必親。¶
下以不失其赤子之心。姻族歸厚。率由是也。嗚呼。我之大¶
譴歟。裴氏之大不幸歟。以夫人之德行。宜貴壽。宜康寧。然¶ 
<pb:NFKB_QTW_p0590-23a>
而年始三十。不克至於壽。良人官為參軍事。不及偕其貴。¶
骨髓之疾。實鍾於身。以貞元十六年三月十三日甲子。終¶
於光德里第。痛矣夫。始夫人之疾也。夫人之族。視之如己。¶
其家老長妾臧獲之微。皆以其私奔謁於道路。禱鬼神問¶
卜筮者相及也。既病。太夫人在側。尚慮積憂傷於尊懷。猶¶
持形立氣。紿以少間。故二稚未齔。良人在遠。不及有緒言¶
遺念以傳於後。則我呼天之痛。宜有加焉。嗚呼。天胡厚是¶
懿德。而闕其報施。獨何咎歟。予一不知天之忍也。既逾月。¶
良人至自洛師。望門而哭曰。無以立吾家成吾身矣。凡生¶
<pb:NFKB_QTW_p0590-23b>
三子。幼曰崔七。先夫人八月而殯。魂氣無不之也。次曰崔¶
六。後夫人五旬而夭。因祔焉。今其存者曰崔五。幸無恙。託¶
於乳媼。以虞水火。哀哉。其年八月十八日甲子。安厝於長¶
安縣之神禾原。從於先塋。祔於皇姑。宜也。母弟號哭而為¶
之志。毒痛憑塞。略不能具。敢告無愧辭。無溢美。庶用正直。¶
克安神心。嗚呼。至哀無文。至敬不飾。故無其辭。¶ 

¶
