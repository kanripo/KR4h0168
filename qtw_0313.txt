#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0312-20a> 
#+PROPERTY: JUAN 0313
欽定全唐文卷三百十三¶ 

<pb:NFKB_QTW_p0313-01a>
　孫逖(六)¶ 

** 贈太子詹事王公神道碑¶ 
:PROPERTIES:
:TITID: QTWTIT06929
:PERSID: QTWAUT0583
:END:

洪範五福。一曰壽。三曰逌好德。全生養形者。為壽而已。非¶
有德而不彰。履仁蹈義者。為德而已。非有後而不昌。天生¶
大賢。神降元吉。倚福祿而登祚允者。在宿預公焉。公諱同¶
晊。字某。琅琊臨沂人也。其先有太子晉。以啟其初牒。有將¶
軍翦。以固其元冑。有中尉吉。以大其儒門。有丞相導。以蕃¶
其鄉族。自導至公。十有一代。禮樂增業。衣冠濟美。天下之¶
人。謂之著姓。曾祖寬。陳侍中。祖誨之。皇朝祕書郎。父知。無¶
<pb:NFKB_QTW_p0313-01b>
祿早世。皆先達之良也。公夙遭閔凶。不稟嚴訓。聖善所育。¶
孩提有成。體恬淡之性。資醇醲之德。學無常主。言不為華。¶
踐行而隱其轍迹。襲明而晦其光耀。湛然以靜。淵然以默。¶
故談者無得而名焉。儀鳳調露之間。太夫人春秋高矣。願¶
及親以筮仕。豈要君而擇祿。繇是解褐鄧州南陽丞。六安¶
不樂。吾聞其語。公則喜焉。孝子之致養也。秩滿。授濟州司¶
法參軍。垂拱中。寃獄起。州將嶭顗伏法。以公坐是。失職十¶
有餘載。十年不調。人以為難。公即坦然。仁者之處約也。久¶ 
<pb:NFKB_QTW_p0313-02a>
之。選授吉州司法參軍。以丁內憂。哀毀過於禮。幾至不全。¶
喪服既除。哀心未盡。遂不茹葷血於身矣。神龍初調補司¶
農寺主簿。時從父弟同皎選尚公主。拜駙馬都尉。公以國¶
親。封宿預縣開國男。食邑三百戶。得而勿喜。知來者之不¶
可[:#AS-9BF8:⿰去⻏]也。尋坐駙馬所累。調建州司倉參軍。失而無慍。知去¶
者之不可止也。洎睿宗受命。[●]辜開釋。授公申王府主簿。¶
尋又增秩朝散大夫。於是乎見倚伏之回[:#AS-8A47:⿱宀儿]矣。居歲餘。制¶
攝安州都督府司馬。除太子舍人。轉太子中舍人。歷太子¶
家令。拜宗正少卿。遷左庶子。東封之歲。表請歸閒。制授亳¶
<pb:NFKB_QTW_p0313-02b>
州刺史致仕。凡官歷二紀。將更五君。險阻則遇屯。和平則¶
之泰。康強則陳力。羸老則向晦。命非吾有。委運推移。身非¶
吾有。與時消息。動斯可效。靜斯可則。古之至人。謂是全德。¶
春秋八十有四。開元十六年七月十二日。遘疾終於京兆¶
安興里之私第。皇上以公春華秋實之稱。著於兩宮。故贈¶
以太子詹事。飾終之禮。厚莫重焉。有司以公天經地義之¶
德。冠乎百行。故諡之曰孝。易名之典。善莫大焉。公束帶於¶
朝。端然齊肅。目不迕視。體無懈容。其從官也。常避右職。其¶
御下也。務存大旨。不矯舉以求是。不憂務以近名。所謂建¶ 
<pb:NFKB_QTW_p0313-03a>
陵之長者也。公雅好釋典。尤邃禪門。爰有別業。使營精舍。¶
懸車之後。隱几於茲。不出戶庭。彌入真寂。斯所謂維摩之¶
梵行也。公身居顯位。子至大官。萬石集門。伯禽拜後。而能¶
謙約自退。忠儉有恆。占田必先於窮僻。卜宅不更於爽塏。¶
所謂公綽之不欲也。公屬之內。開魯館者二人。六姻之中。¶
降虞嬪者再世。而能進不求寵。退不失親。遠而不攜。進而¶
不逼。斯所謂山甫之保身也。詩曰。瑟彼柞棫。民所燎矣。豈¶
弟君子。神所勞矣。宜王公之受茲茀祿。式是繁祉。享高年¶
以有終。保令聞而不已者也。初公娶於安定皇甫氏。即太¶
<pb:NFKB_QTW_p0313-03b>
子舍人德參之孫。洛陽縣丞寡過之女。溫惠成性。徽柔作¶
則。降年不永。先公即冥。安厝之日。公為郡掾。雖班秩有等。¶
邱封尚卑。而精靈所寧。歲月滋久。而公之克葬。禮用上卿。¶
同於舊穴。是廢王命。祔於新塋。未達神理。卜夢通感。子孫¶
是依。魂無不之。合乃非古。以開元十六年十月七日。葬我¶
孝公於偃師縣首陽山之南原。夫人舊塋之東。禮也。嗣子¶
太子賓客邱。懿文軌時。清行動俗。為國大器。作人元龜。不¶
有教忠。孰興於嗣。不有移孝。孰榮其親。豐石未琢。行楸已¶
拱。敷求作者。枉逮門人。昇闕里之堂。實難論賦。表太邱之¶ 
<pb:NFKB_QTW_p0313-04a>
墓。多媿題銘。銘曰。¶ 

泱泱淮水。世祚王氏。於穆孝公。是為端士。動合元化。靜符¶
真理。以道觀身。以忠教子。北諦邙阜。南瞻洛川。還依舊穴。¶
更表新阡。從古之制。非今則然。峩峩雙壠。松柏生烟。¶ 

** 太子右庶子王公神道碑¶ 
:PROPERTIES:
:TITID: QTWTIT06930
:PERSID: QTWAUT0583
:END:

昔萬石君建陵侯。皆以訥言敏行。前史稱為長者。然必式¶
路馬。未免於無文。常盛賜劍。且疑於任職。大鈞所冶。粹美¶
為難。秉純德而苞偉量。吾見之王公矣。公諱敬從。字某。京¶
兆人也。其本曰魏。公子信陵君之後。秦人滅魏。其處者為¶
<pb:NFKB_QTW_p0313-04b>
王氏。氏族之世。著於關輔焉。漢有河南尹尊。啟鴻軌於前¶
載。周有尚書令羆。建休勳於近代。羆生明遠。隋司金上士。¶
遠生壽。隋州都七職主簿。壽生喆。皇朝同州河西縣令。喆¶
生慶。皇朝冀州棗強主簿。(宰相世系表作蒲州長史)武氏革命之後。實¶
秉楚龔之節。杜門自絕。沒齒邱園。公棗強府君之次子也。¶
元精之所稟和。高行之所貽訓。德義之所府聚。文儒之所¶
膏潤。宜其炳秀騰實。蘭薰而玉振者也。曩者大定中舉文¶
擅詞場。景雲歲辟茂才異等。開元初徵文藻宏麗。公三對¶
策詔。皆為甲科。明試必可。高明益著。爾其用之吏事。則岐¶ 
<pb:NFKB_QTW_p0313-05a>
州陳倉主簿京兆府武功縣尉長安縣尉。能理煩也。施之¶
儒術。則祕書省校書郎太常博士著作佐郎。能辨惑也。繇¶
是三入華省。再登禁闥。歷尚書禮部司勳員外考功郎中¶
給事中。拜中書舍人。是時也。張曲江李晉公更踐中樞。公¶
與徐安貞韋陟孫逖繼揮宸翰。每至密命。先發詔書。即舍¶
人草創之。二相討論之。王言式臧。天監允洽。訓誥之地。斯¶
焉得人。逖於諸大夫。無能為役也。居數歲。命公御史中丞。¶
又改太子右庶子。所以穆清彞憲。翼亮元儲。咸事正人。疇¶
與為言。若夫軍旅之事。公能兼之。故信安王褘張忠敬引¶
<pb:NFKB_QTW_p0313-05b>
以咨度。清白之業。公能守之。故源乾曜韋抗皆有裦(闕)人¶
之疾苦。公能惠䘏。故宣撫江淮。克諭中旨。國之軌度。公能¶
筆削。故刊定格式。允叶(闕二字)材於位。詢於事。若斯之飭備¶
也。而能葆光用晦。體道安貞。言寡尤。行無悶。勇於為善。而¶
不好立名。直以全誠。而未嘗忤物。括囊君子之德。脗合至¶
人之心。以此持身。全身保性之術也。以此刑國。鎮俗安人¶
之具也。而年不登於下壽。位不極於宗公。未之或知。自昔¶
然矣。春秋六十有二。以開元二十八年五月二十八日。終¶
於西京靜恭里之私第。其年八月十八日。葬於咸陽洪瀆¶ 
<pb:NFKB_QTW_p0313-06a>
原。禮也。公兄曰易從。故吏部侍郎。弟曰擇從。今京兆府士¶
曹。咸以文學。齊名當代。公始以對策高第。則易從同科。迨¶
乎典校祕文。而擇從亦作其後。歷青瑣。掌黃縑。兄既先登。¶
公能繼美。萼跗之詠。凡今莫如。則難兄難弟之喻也。公夫¶
人宏農縣君楊氏。一子曰寥。左驍衞錄事參軍。楊有敬姜¶
之德。寥有曾參之行。號天哭晝。寧戚過毀。公克葬之日。雷¶
雨頓歇於通衢。反虞之際。靈芝或生於靈寢。神明昭格。姻¶
族嗟稱。此又孝妻孝子之誠感也。兄弟妻子。生榮死哀。士¶
則嬪儀。盡在於是。嗚呼。昔人所重。同官為僚。默而無述。豈¶
<pb:NFKB_QTW_p0313-06b>
為心盡。況承兄友之深託。復感其孤之至言。宿草之墓。雖¶
云絕哭。他山之石。可以題銘。用標京兆之阡。願比延陵之¶
劍。其辭曰。¶ 

昔與兄友。雙遊鳳池。平生景行。非我誰知。政事文學。唯所¶
設施。溫良恭儉。不忘謙卑。雅道無悔。高年未極。逝者如斯。¶
人焉取則。墓門何有。蒼蒼荊棘。天道寧論。空傳令德。¶ 

** 東都留守韋虛心神道碑¶ 
:PROPERTIES:
:TITID: QTWTIT06931
:PERSID: QTWAUT0583
:END:

夫作春秋者。必見於行事。論將帥者。葢知其為人。余為郎¶
時。南皮公實掌小司馬之職。接武官次。亟聞話言。故思其¶ 
<pb:NFKB_QTW_p0313-07a>
人。詢其事。可知而見之矣。公諱虛心。字某。京兆杜陵人也。¶
甄六氣之純粹。協九疇之正直。沈靜端慤。仁慈隱厚。忠之¶
屬也。清貞本於至公。孝之終也。毀瘁過於寧戚。斯所以行¶
成於內。名揚於世者已。越在童冠。升於膠序。介然獨立。異¶
於諸生。國子博士范頤嘗與均禮。考功員外郎李迴秀擢¶
以高第。及夫岐下參卿。河東主吏。能於細。謀其長。御史賈¶
虛舟舉以勸。中丞侯。令德與從常辨。習於學也如彼。材諸¶
位也若此。欲無顯。得乎。明明天法。廷尉攸序。命公作大理¶
司直大理丞。以至於卿。肅肅王度。憲臺是式。命公作侍御¶
<pb:NFKB_QTW_p0313-07b>
史。以至於中丞。長人之官。以視百姓。命公作歙曹二州刺¶
史荊潞揚三州長史。以至於太原尹。司會之府。允庶績。命¶
公作倉部左司二員外戶部兵部右司三郎中左右丞兵¶
部侍郎。以至於工部尚書。其餘掌吏部選採訪處置使東¶
都留守。皆大任也。又能兼之。清風暢於臺寺。陰雨膏於郡¶
國。所居致理。所去懷德。德以處事。事以度功。功成而義不¶
愆。事正而名不悖。故今之任職者祖南皮焉。初景龍中。西¶
域羌胡。或謀背誕。天威逮捕。吏議咸劉。公理其獄旬時。伏¶
念以為刑者。所以明除害也。誅其桀黠。可以除害。捨其¶ 
<pb:NFKB_QTW_p0313-08a>
脅從。可以明德。繇是全活者千有餘人。洎皇帝二十四年。¶
鑾駕還長安之月。有坐殊死在繇繫者。時迫季冬。將寘嚴¶
法。公為之請曰。攸徂之慶。方喜來蘇。好生之德。宜加在宥。¶
上可其奏。咸許從流。此則蘇公之繇獄。釋之之聽理也。曩¶
者竇懷貞姦佞之尤。欲行私惠。劉幽求勳庸既茂。將復私¶
讎。各有愛憎。公嘗按驗。皆舉直以明枉。不詭隨而曲從。秉¶
心惟一。蹈尾無懼。其後荊有大賈。利合權門。揚有貪吏。婚¶
連相國。公亦既條察。先訐姦家。或命出其罪。給郵置於三¶
舍。或撻記其過。啟刑書於五宅。此即山甫之不吐。石奢之¶
<pb:NFKB_QTW_p0313-08b>
無避也。爾其富人興利。導俗閑邪。於壽春則引芍陂以溉¶
田。於廬江則縣舒城以止盜。茭牧之地。實生稻粱。萑蒲之¶
澤。遂均廬井。此即信臣之方略。少卿之理化也。若乃擇賢¶
親仁。度材委政。謂唐休璟盧從愿先達之宗也。故輯寧關¶
右。嘗與偕行。謂趙良器劉琯後來之選也。故廉問淮濆。舉¶
以為介。此則欒武之從善。趙宣之使(闕一字)也。疇若予工。實¶
諧俞往。上方倚相。適會云[●]。享年七十。以開元二十九年¶
某月日。遘疾薨於東都寧仁里之私第。皇帝悼焉。贈揚州¶
大都督府印綬。賻物一百五十匹。米粟一百五十石。賜諡¶ 
<pb:NFKB_QTW_p0313-09a>
曰貞。明年某月日。葬貞公於京兆之高陽原。祔先塋。禮也。¶
昔者豕韋作伯。扶陽仍相。寘德於後。莫之與京。公曾祖叔¶
謙。事太宗為考功郎中。與兄叔諧季武同在郎署。時人謂¶
三列宿。大父曰知人。事高祖歷司庫員外郎。贈職方郎中。¶
公烈考曰維。事睿宗歷戶部郎中。終於左庶子。贈絳州刺¶
史。季弟曰虛舟。事皇帝歷戶部司勳郎中。今移左司。唐興¶
已來。歷仕華省。析薪齊美。棠棣同升。述職為奉先。在常僚¶
為克友。人物之盛。凡今莫儔。先是庶子府君之為戶部。郎¶
署天庭之內。首種行柳。公及令弟。能業其官。曾是封殖。益¶
<pb:NFKB_QTW_p0313-09b>
以蕃廡。比行年而不朽。將樹德之偕茲。仙臺譽之。棠歌勿¶
翦。君子有以知韋氏之昌阜。未可量也。貞公之軌度。所及¶
遠也。有美如是。可無述焉。肆其孤有方。增永世之業。先人¶
之志。俾余論綴。故作是銘曰。¶ 

龍旂翼商。勳績惟光。祚允其昌。簪紱斯皇。東郊處守。北里¶
居方。時清任大。運促人[●]。貞公之德。柔和諒直。始終不忒。¶
存歿為則。高墳有平。豐石有泐。芳名可久。永永無極。¶ 

** 太子舍人王公墓誌銘¶ 
:PROPERTIES:
:TITID: QTWTIT06932
:PERSID: QTWAUT0583
:END:

公諱無競。字仲烈。其先瑯琊人也。因官遂居東萊。自宋太¶ 
<pb:NFKB_QTW_p0313-10a>
尉宏至棣州司馬偘十一世。世濟其美。不隕其名。公即棣¶
州府君之次子也。克廣前烈。於昭令聞。翩翻海瀕。焜燿京¶
國。夫乂用三德。正直居首。子有四教。文行為先。公蔚其文。¶
高其行。據於直。歸於正。生而知之。實稟其性。弱冠以應制¶
擢第。解褐授趙州欒城縣尉。歷麟臺正字。轉右衞倉曹洛¶
陽縣尉監察御史殿中侍御史太子舍人。神龍初。坐以嘗¶
詆權幸。貶於嶺外。終於廣州。春秋五十四。工文則學必從¶
之。故登麟臺侍龍樓也。好直威必濟之。故吏京邑秉天憲¶
也。行高則眾必疵之。故陷非罪謫殊方也。噫。良工能為(闕¶
<pb:NFKB_QTW_p0313-10b>
五字)順。君子能為道而不能為容。士師黜。宣尼困。屈原逐。¶
賈生憤。公其近之矣。初天冊中。公與故人魏州牧獨孤莊¶
書。忿林胡之倡狂。哀冀方之阢隉。誡以軍志。示之死所。客¶
有薦其書者。則天見而異之。有制召見。驟膺寵渥。相如之¶
賦感人主。未云速也。迺者恩澤侯張昌宗。位極大官。寵震¶
㣥后。公著書東觀。與之聯事。曾是貽籍。未嘗暱就。色莊見¶
憚。象恭益深。長孺之抗禮將軍。曷足議也。公嘗執簡中禁。¶
司察位班。時三事大夫有族談錯立者。公進而言曰。朝有¶
著定。所以道威儀。邦之具瞻。所以昭軌物。不道不恭。不敬¶ 
<pb:NFKB_QTW_p0313-11a>
不從。其可是耶。則肅然就列次矣。公之舉劾大臣。庸可異¶
也。嗚呼。人各有能。且又不朽。公則具舉。其誰與京。公生於¶
齊。長於魏。不忘吾黨。常操土風。嗣子某。虔卜遠日。奉成先¶
志。以開元十六年某月某日。徙殯於館陶。歸葬於東萊之¶
舊塋。書順也。夫人范陽盧氏祔焉。從周也。窀穸之事。可無¶
記乎。辭曰。¶ 

萬靈秀。百夫特。萬卷精。多才克。詩可興。筆餘力。人之望。邦¶
之直。何不仁。俾大棘。厄炎厲。哀明德。卜佳城。於舊國。銘景¶
行。永無極。¶ 
¶
<pb:NFKB_QTW_p0313-11b>

** 滄州刺史鄭公墓誌銘¶ 
:PROPERTIES:
:TITID: QTWTIT06933
:PERSID: QTWAUT0583
:END:

有唐之德讓君子曰原武男鄭公。諱孝本。字某。滎陽開封¶
人也。父曰荊州松滋令乾瓚。松滋之父曰士志祕書。祕書¶
之父曰華州刺史襄城公諱某。世有令德。時稱華冑。蕃衍¶
六姻。阜昌百祿。非夫緇衣之慶。羔裘之仁。平惠之勳。厲宣¶
之親。則孰能光宗保族。若斯之盛也。公秉彞中和。服義先¶
訓。孝惟不匱。友則因心。敦詩以言。習禮以立。用此道也。行¶
於國。施於政。善氣潛暢。清風高翔。何嚮不可。所居則化矣。¶
始以明經高第。解褐潤州參軍。厥初奮庸。克勤小物。吏曹¶ 
<pb:NFKB_QTW_p0313-12a>
以文敏於從事也。故與之縣。授泗州虹縣令。魯人稱之。璽¶
書降焉。衞人賴之。碑頌立焉。先大夫張文瓘。人之望也。典¶
掌台衡。督課郡國。以公課為第一。且曰。雖居下邑。聲聞上¶
繇。天下長吏。樂以為式。若占疑於龜筮。如觀法於象魏矣。¶
特敕授蒲州虞鄉縣令。理如故迹。帝是用臧。乃詔公為隴¶
右道廉察使(疑有闕)堪其事也。又為本道使杜求仁特表薦。¶
以賢舉也。制授朝散大夫雍州鄠縣令。已而永淳大饑。關¶
輔尤甚。能布其德而恤災。人不離散。下無損瘠。乃耕乃畝。¶
嗣歲以登。時皇儲監國。多公善政。特賜考詞裦異。睿文光¶
<pb:NFKB_QTW_p0313-12b>
被。列郡榮之。改懷州司馬。歷夏州長史。以母老乞罷官。優¶
詔換瀛州長史。東表不寧也。命公為平州刺史。兼充使知¶
營府支度營田。刺郡實邊。能成二事。中土之作也。命公為¶
洛陽令。又轉洛州司馬。理煩佐劇。為則四方。尋以丁內艱¶
去職。欒欒骨立。人倫傷慟。既練。有制起復。又除洛陽司馬。¶
公泣血固讓。不獲已強拜。禮從恩奪。而瘠由哀甚。忝君之¶
命。有以知奉上之心。執親之喪。有以見過人之戚。臣子之¶
道。仁遠乎哉。尋除貝州刺史。轉安西都護。以疾不堪詣部。¶
改授滄州刺史。公自重拜洛師。再臨河朔。曾是遘閔。常多¶ 
<pb:NFKB_QTW_p0313-13a>
移病。隱几而敬讓興行。閉閣而姦邪消釋。德敷於下。貝邱¶
多請禱之人。功格於上。滄海有臥理之詔。老氏云。鎮之以¶
無名之樸。其在是矣。聖歷元年九月。以致仕終於東郡之¶
敦行里。春秋六十有七。凡束帶在位。三十餘祀。理京師。訓¶
郊甸。惠華夏。清朔漠。九變復貫。百度維貞。其養人也寬而¶
栗。其行已也儉而一。撫孤無隔於外姻。博施不崇於內實。¶
葢德行之具美。而政事之首出。壺遂深中。未登漢皇之相。¶
國僑遺愛。遽感鄭人之泣。公娶於王氏。夫人曰瑯琊郡公¶
正員外令思之孫。司刑大夫允壽之女。稟訓齊大。作嬪韓¶
<pb:NFKB_QTW_p0313-13b>
樂。淑慎威儀。循守典禮。雖貴膺展狄。而躬事組紃。有雞鳴¶
之賢。有螽斯之盛。自嬰晝哭。遂契明因。忘心味禪。悟理根¶
善。總斯純懿。貽厥高門。宜錫難老。何孤淨德。以開元十八¶
年五月。終於東都懷仁里。享年八十有四。明年正月某日。¶
合葬於某所。從先塋也。嗣子尚舍奉御暉之兵部郎中倩¶
之洛陽令偘之。皆保世之主也。克荷三徙之訓。俱登五命¶
之服。養極其樂。喪盡乎哀。閔騫之人無間言。石建之門傳¶
孝道。復見之矣。詩曰。爾女士。從以孫子。原武有焉。銘之下¶
泉。表是真宅。銘曰。(闕)¶ 

<pb:NFKB_QTW_p0313-14a>

** 宋州司馬先府君墓誌銘¶ 
:PROPERTIES:
:TITID: QTWTIT06934
:PERSID: QTWAUT0583
:END:

府君諱嘉之。字某。魏郡武水人也。故屬安樂。葢齊大夫書¶
之後。至晉長秋卿道恭。有子曰顗。避地河朔。後世居焉。顗¶
五世孫魏光祿大夫惠蔚。為本朝大儒。自時厥後。不隕其¶
業。公即光祿元孫也。曾祖孝敏。隋大業中并州晉陽縣令。¶
所居之聚。聊設衡關。至稱為晉陽里。祖仲將。皇朝鄆州壽¶
張縣丞。父希莊。皇朝韓王府典籤。自晉陽至府君。四世而¶
傳一子。故五服之內。無近屬焉。府君四歲而孤。無所怙恃。¶
<pb:NFKB_QTW_p0313-14b>
外祖劉士傑。因官居於潞之涉縣。府君自幼及長。外族焉¶
依。克自激昂。允迪前烈。弱冠以文章著稱。因此遊太原。涉¶
西河。以觀陶唐之風。河汾之間。有盛名矣。垂拱載初之際。¶
始詣洛陽。獻書闕下。極論時政。言多抵忤。所如不合。遂投¶
迹大學。託名常調。天冊中以進士擢第。與崔日用蘇晉俱¶
為考功郎中。李逈秀特所標賞。久視初預拔萃。與邵炅齊¶
澣同昇甲科。解褐蜀州新津縣主簿。又補河南府緱氏縣¶
尉。改王屋縣主簿。府君少好攝生之術。自王屋受訣於司¶
馬先生。便欲罷官學道。而官微祿薄。曰。衰門無儲。宗黨孤¶
眇。無所仰給。繇是願效六百石長吏焉。歷洺州曲周宋州¶ 
<pb:NFKB_QTW_p0313-15a>
襄邑二縣令。秩滿之後。遂絕迹人世。屏居園林。怡神太和。¶
以適初願。居數歲。適長子逖拜中書舍人。實掌絲綸。皇上¶
以府君有義方之訓。特授朝散大夫宋州司馬。仍聽致仕。¶
手詔裦美。親族榮之。享年八十三。以開元二十七年四月¶
二十四日。棄背於東都集賢里之私第。府君性聰明而志¶
高邈。學該百氏而不為章句。文窮三變而尤工氣質。早有¶
大名。晚從卑位。於是知命之不偶。道之不行。隨時委運。澹¶
然無營。而疇昔輩列。平生雅故。當軸處中者多矣。葢未嘗¶
跬足而近之。恬於勢利。乃如此也。然所莅之職。必悉心為¶
<pb:NFKB_QTW_p0313-15b>
政。不以小而易之。人到於今遺愛矣。爾其閨門之教。子孫¶
之謀。猷之必遠。誨則無倦。萬石不假於誚讓。太邱惟聞於¶
善誘。保乂於後。無慚古人。夫人廣平宋氏。蒲州安邑縣令¶
斌之孫。滑州司士參軍郁之女。淑德賢行。深慈至柔。有子¶
四人。皆著名於詞學。有女六人。俱涉迹於圖史。非獨府君¶
之善訓。亦有夫人之內則焉。享年六十。以開元十年十一¶
月二十三日。先棄背於河陽別業。逖遹遘迨等。遭天不憗¶
遺。降此鞠凶。創鉅以深。荼蓼又集。永惟宅兆未立。精靈未¶
安。猶力尫瘵。尚存餘喘。即以府君違世之年八月十二日。¶ 

<pb:NFKB_QTW_p0313-16a>

遷厝於邙山陶村之西原合祔焉。禮也。北據岡阜。南瞻城¶
闕。一以託州原之勝勢。一以近庭闈之故居。諸孤等亦願¶
朝奠几筵。暮掃松柏。往來密邇。以寘哀懷。伏惟尊靈。安此¶
真宅。小子痛極。豈復能文。泣血書事。言多失緒。其辭曰。¶ 

惟先府君。不隕厥問。克惟厥訓。惟先夫人。慈範是經。柔德¶
是程。昊天罔極。曷其報德。敢述舊聞。言豈為飾。¶ 

** 太子少傅李公墓誌銘¶ 
:PROPERTIES:
:TITID: QTWTIT06935
:PERSID: QTWAUT0583
:END:

唐之宗盟。有若武都公者。諱暠。(英華註云涼武昭王亦名¶
<pb:NFKB_QTW_p0313-16b>
暠天寶間方追贈)字某。太原景皇之穆也。淮安靖王之允也。姓族¶
本系。存乎帝籍。王之子曰虢州刺史諱某。(世系表云清河¶
郡公靈州都督孝節)虢州之子曰鄭州。(世系表云鄭州刺史瑜)生公。世載明¶
德。實維邦翰。昔我高祖之造區夏也。則淮安王擐甲冑。誅¶
暴強。以佐經綸之業。洎我皇帝之垂衣裳也。則武都公秉¶
衡石。傅儲貳。以宏邕熙之化。允武允文。同心同德。本枝百¶
世。不亦宜哉。公應大賢之期。含正氣之秀。弱而孤藐。克自¶
激揚。六射五書。包禮樂之㣥藝。九流三變。探古今之至賾。¶
生八年而當天授革命之事。宗室懼禍。至乃不全。艱貞保¶
身。以免於難。久視之後。密網少寬。公以太夫人在堂。無底¶
祿之養。願辱身以報德。¶ 

<pb:NFKB_QTW_p0313-17a>

豈養高而循名。解褐授荊州枝江縣丞。維此之故也。蒍賈¶
尚幼。嶭宣有能。深為州牧張漢陽所器重。嘗謂所親曰。唐¶
宗一日千里。吾見其人。國未可量也。神龍興。復拜通事舍¶
人。其後歷尚書工部司勳員外屯田郎中太僕衞尉太常¶
三少卿汝汴二州刺史兵部黃門二侍郎太原尹太常卿¶
工部尚書東都留守兵部吏部尚書太子少傅。自枝江至¶
於少傅。凡十有九遷。人臣寵秩。備更之矣。先是國朝舊制。¶
不以宗親任權。開元以來。內舉無避。唯善所親。擢拜右職。¶
<pb:NFKB_QTW_p0313-17b>
公為首也。公體正心直。色莊言厲。明而可畏。寬而能服。故¶
所莅之職。必姦邪衰止。禮義興行。國人宜之。有由然也。曩¶
膺列宿。迨亞象河。當官而行。既立名節。及夫典汝濆之國。¶
為夏卿之貳。天下歸最。朝廷讓能。寵光大來。公望首出矣。¶
黃門政之樞也。公執事舉直。以替其否。太原邦之扞也。公¶
滅私寬賦。克壯其猷。六官之長。是為人樞。三命益恭。遂掌¶
邦理。綜覈流品。終始七年。凡所作法。皆成故事。其賞能拔¶
異。寘彼周行者。可勝記乎。上難其人。公是以久。而深煩職¶
事。累請歸閒。留侯有疾。猶傅太子。尼父不憗。終萎哲人。以¶
開元二十八年五月十日。薨於位。春秋五十有八。壽不配¶ 
<pb:NFKB_QTW_p0313-18a>
德。皇慈震悼。追贈益州大都督。親親尊賢焉。禮也。其年十¶
二月七日。葬於河南縣九嶺山之南原。惟公以文學政事¶
之才。贍祗庸孝友之德。揚親有立身之顯。何止能養。執喪¶
有過人之戚。匪惟率禮。公兄曰昇。弟曰暈。兄愛弟敬。夫和¶
妻柔。閨門之間。內外以正。均養猶子。不殊所生。豈引而進¶
之。乃因心則至。公為居守也。暈寢疾私第。沈痼彌年。公損¶
膳絕葷。消形瘁色。及病革之際。冒禁而歸。終以為職守管¶
籥。不敢久留喪次。長號撫櫬。雨泣還臺。至性傷人。酸感行¶
路。昇之喪公也。哀亦如之。死喪孔懷。其在是矣。所謂曾閔¶
<pb:NFKB_QTW_p0313-18b>
生九宗之地。邢茅為萬石之門。葢本乎國風而為世範者。¶
嗣子造等八人。無改於道。聿修厥德。永為罔極。靡所寘懷。¶
以逖嘗參使臣之戒。且為冢卿屬。久承話言。猥託銘誌。文¶
仲事君之教。何日敢忘。鮑叔知我之恩。曷其能報。徒竭心¶
於所事。終有恨於斯文。其辭曰。¶ 

高陽之族。才子克生。禮樂為憲。親賢是程。六官尤重。祈父¶
天卿。二柄皆執。理均政平。汲直多病。留侯強起。尚傅重明。¶
俄驚閱水。泣盡遺愛。感深知巳。銘德下泉。庶通神理。¶ 

** 祭[●]弟故左羽林軍兵曹參軍文¶ 
:PROPERTIES:
:TITID: QTWTIT06936
:PERSID: QTWAUT0583
:END:

<pb:NFKB_QTW_p0313-19a>

余年有五。爾實以生。四十餘載。而為弟兄。撫髫並育。接袵¶
相成。奈何棄予。長隔幽明。爾之德器。寬仁溫厚。天道何欺。¶
不假爾壽。爾之緣飾。文學政事。天道何欺。不假爾位。未至¶
中秩。纔過強仕。奄忽如斯。嗟何及矣。予兼右職。爾位中司。¶
兩京為別。數稔於茲。頃雖一見。倏已三時。會合常少。悠悠¶
我思。近有東訊。駕言西上。顧日望期。心存目想。當乘疾置。¶
以戒徂兩。方欲再馳。豈圖常往。毉不及診。藥不及嘗。壯年¶
殞命。暴疾罹殃。無一言以告訣。有萬恨於冥茫。長號永痛。¶
<pb:NFKB_QTW_p0313-19b>
裂膈抽腸。爾逢天威。余限王事。倉卒之辰。急難靡寄。遣奠¶
之日。奔臨莫遂。痛緒彌深。哀端益至。今也來斯。驟移時律。¶
目絕遺象。心催虛室。顧天倫之有戚。若具體之喪一。諒修¶
短之同歸。在先後而相恤。撫遺孤而流動。氣腷臆而內圯。¶
伊物情之共傷。豈余心之忍此。蓬也未立。稷(英華本作穆)兮仍¶
稚。以吾視之。何但猶子。神本不滅。爾則有知。精爽如在。知¶
今心期。同蔬永絕。采藻空施。銜酸沃酹。哀不能支。¶ 

¶
