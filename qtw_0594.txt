#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0593-25a> ¶
#+PROPERTY: JUAN 0594
欽定全唐文卷五百九十四¶ 

<pb:NFKB_QTW_p0594-01a>

* 吳仲舒¶ 
:PROPERTIES:
:PERSID: QTWAUT1457
:END:

仲舒。貞元五年進士。為雄武軍使張仲武從事。¶ 

** 南風之薰賦(以悅人阜財生物咸遂為韻)¶ 

:PROPERTIES:
:TITID: QTWTIT11729
:PERSID: QTWAUT1457
:END:

歌南風之薰兮。肇自前烈。美凱風以時兮。流乎俊哲。澹澹¶
蕩蕩。生乎無閒。馥馥微微。播於有截。故功成作樂。而上下¶
昭著。治定制禮。而君臣有別。吾亦乘日月之至明。致中和¶
之令節。言而履之。萬國稱慶。動而法之。千寮胥悅。此所謂¶
<pb:NFKB_QTW_p0594-01b>
規模帝舜。慰洽吾人。操五絃之琴而八風從律。徵三代之¶
樂而六氣平均。使天下霈然而有感。窮海外颯爾而知春。¶
至於傳之永久。垂之不朽。可以動萌芽。可以榮林藪。薰風¶
之有德也。使國富以人安。薰風之有惠也。使時和而俗阜。¶
若乃燠佳氣兮允塞。埽祥煙兮乍開。早綻青門之柳。先驚¶
上苑之梅。晦入陽春之曲。潛吹玉管之灰。此亦韶年之麗¶
景。况有順時而豐財。或披襟而乍對。或臨水而輕拂。承長¶
養則芳氣襲於一人。闡煦嫗則膏露霑於萬物。斯以發號¶
施令。前規後監。三農以之協洽。兆人以之無咸。如此。則典¶
禮備。麟鳳至。吾道不樂兮發身有時。薰風自南兮萬物咸¶ 
<pb:NFKB_QTW_p0594-02a>
遂。物本無情。因時而生。百姓日用而不覺。五音歲兆於未¶
萌。儻高飈之借便。順下風而長鳴。¶ 

* 李夷亮¶ 
:PROPERTIES:
:PERSID: QTWAUT1458
:END:

夷亮。宰相夷簡之弟。貞元五年進士。¶ 

** 魚在藻賦(以潛泳水府形諸雅什為韻)¶ 

:PROPERTIES:
:TITID: QTWTIT11730
:PERSID: QTWAUT1458
:END:

鴻鈞之代兮。動植斯慶。至德旁流兮。潛魚在泳。忻藻荇之¶
是依。美陰陽之克正。載頒其首。將同宴鎬之觀。不脫於泉。¶
自樂觀濠之性。極浦風霽。澄潭月虛。纖鱗繚繞。聚沫紆徐。¶
<pb:NFKB_QTW_p0594-02b>
或在鮫人之室。或過陵鯉之居。蓮花東西。信可遊而可息。¶
文竿上下。徒欲釣而求諸。豈不以當在宥之時。處恬然之¶
水。乘灝灝之元氣。得生生之至理。大信波及。湛恩草靡。無¶
慮竭澤之災。自保深泉之美。伊元風之扇物。物無細而不¶
沾。惟廣運之鋪時。時或與之發潛。(闕)¶ 

** 南風之薰賦(以悅人阜財生物咸遂為韻)¶ 

:PROPERTIES:
:TITID: QTWTIT11731
:PERSID: QTWAUT1458
:END:

時之和兮道之至。彼南風兮舒以肆。發於地鼓萬物以生¶
成。登於天叶三光而能粹。豈不以律有度而咸應。樂無聲¶
而大備。郁郁也從四氣之攸分。熙熙然見㣥芳之已遂。若¶
乃涉維夏。背芳晨。烝人已乂。率土惟淳。雲物必書。識煙霞¶ 
<pb:NFKB_QTW_p0594-03a>
之改舊。君臣有禮。知動植之懷仁。符元化。越洪鈞。式觀風¶
於我后。終解慍於吾人。伊昔虞帝君臨。憂勞是切。將納隍¶
為已任。垂大訓於前烈。援琴寫操。知庶政之惟和。負扆居¶
尊。俾含生之是悅。然後澤及幽巖。九區克咸。氣揚湮鬱。四¶
海無咈。且攸敘於彞倫。故無遺於一物。國家敬授惟明。稽¶
古作程。式宣其和。以厚其生。是以東作之勤。不遺於帝力。¶
南風之詠。屢起於皇情。亹亹多士。茫茫萬有。猶偃草而咸¶
若。沐薰風之自久。惟德斯碩。惟財孔阜。¶ 

* 李方叔¶ 
:PROPERTIES:
:PERSID: QTWAUT1459
:END:
¶
<pb:NFKB_QTW_p0594-03b>

方叔。德宗朝官侍御史。貶江陵掾。¶ 

** 南風之薰賦(以悅人阜財生物咸遂為韻)¶ 

:PROPERTIES:
:TITID: QTWTIT11732
:PERSID: QTWAUT1459
:END:

至矣哉。如天之君。聲明化淳。穆南端而作樂。播薰風以養¶
人。順聖時而和。則氣無畱慝。解吾氓之慍。故物無不親。所¶
以應乎品類。遍乎天地。感一德而當陽。處八方之正位。使¶
夫微者必扇。幽者必遂。不以動而有光。和而能至。風之始¶
也。日月貞明。星辰齊平。然後蕩蕩而起。熙熙而生。觸類而¶
煦然長育。無朕而潛來備盈。行而有孚。倚五絃而調四氣。¶
廣而不費。匝九垓而周八紘。非比夫抵華葉。陵高城。轉叢¶ 
<pb:NFKB_QTW_p0594-04a>
蕙而渥彩。合萬籟而成聲者也。風之達也。本於元首。播於¶
㣥有。使五福富昌。萬物殷阜。宜其叶無為之大化。匪獨革¶
有苗之小醜。亦有廣莫北動。閶闔東來。不如自其南而掩¶
器。一其薰而阜財。則知端拱垂黻。化人無拂。則必合其君。¶
資其物。豈惟三國不監。二叔不咸。徒偃其禾。而表其讒。故¶
我君烈烈。行道有截。歌祖德而庶事用康。諧舜樂而鳴琴¶
不撤。被南風之溥暢。慰遠黎之胥悅。士有欲摶風於九霄。¶
希假勢於一挈。¶ 

* 賈稜¶ 
:PROPERTIES:
:PERSID: QTWAUT1460
:END:
¶
<pb:NFKB_QTW_p0594-04b>

稜。貞元八年進士。¶ 

** 明水賦(以元化無宰至精感通為韻)¶ 

:PROPERTIES:
:TITID: QTWTIT11733
:PERSID: QTWAUT1460
:END:

祭祀上潔。精誠克宣。伊明水之為用。諒至誠以為先。積陰¶
以成。符嘉應於冥數。以鑑而取。感無私於上元。將假以表¶
敬。式彰乎告虔。皎皎泛月。瀼瀼降天。既稟氣在陰。亦成形¶
於夜。有無雖繫於恍惚。融結寧隨於冬夏。明者誠也。我則¶
闇然而彰。水惟信焉。吾非倏爾而化。徒觀其清霄霧斂。朗¶
月輪孤。鑒清熒而類鏡。水滴瀝而疑珠。混金波而共潔。迷¶
玉露而全無。感而遂通。配陽燧之為火。融而不涸。異寒冰¶ 
<pb:NFKB_QTW_p0594-05a>
之在壺。彼既無情。此何有待。始同方而合體。寧望遠而功¶
倍。故能佐因心於霜露。均潤下於江海。有形有實。徒加以¶
強名。無臭無聲。孰知其真宰。是以昭其儉。潔其意。含水月¶
之淳粹。修粢盛於豐備。作元酒而禮崇。登清廟之誠貴。嗤¶
潢汙之野薦。陋甘醴之莫致。祀事孔明。其儀既精。無眹而¶
有。不為而成。二氣相臨。本自蟾蜍之魄。三危莫比。殊非沆¶
瀣之英。至道自元而兆。醴泉因地而生。原夫月麗於天。水¶
習乎坎。物有時而出。故方諸而夜呈。事有眹而因。故陰靈¶
而下感。大滿若沖。其來不窮。風塵莫染其真質。天地不隔¶
<pb:NFKB_QTW_p0594-05b>
其幽通。况國家崇儀礿祀。薦敬旻穹。方欲行古道。稽淳風。¶
客有賦明水之事。敢聞之於閟宮。¶ 

* 李宗和¶ 
:PROPERTIES:
:PERSID: QTWAUT1461
:END:

宗和。貞元九年進士。¶ 

** 平權衡賦(以晝夜平分鈞銖取則為韻)¶ 

:PROPERTIES:
:TITID: QTWTIT11734
:PERSID: QTWAUT1461
:END:

王者統四時。均五則。彼權衡之為準。驗陰陽之不忒。鈎深¶
致遠。黍累於焉靡差。稱物平施。晷度由之斯得。惟權也分¶
其重。惟衡也取其平。明乎國經。固懸茲以垂範。掌乎天秩。¶
如用茲而永貞。衡任權以鈞物。權資衡以作程。故一人體¶ 
<pb:NFKB_QTW_p0594-06a>
之以清萬國。萬國仰之而庶政以成。當其元鳥司分。疇人¶
敬授。既量諸夕。又測其晝。盈虛氣等。何藉於土圭。日夜時¶
分。已傳於玉漏。莫不同度量以應其時。平權衡以叶其候。¶
苟順氣以頒節。實從時而不謬。其功斯博。其道式孚。諒同¶
均於遠近。故不失於錙銖。俾稱物者守之無易。掄材者持¶
之罔逾。皇矣我君。康哉神化。萬方取則。自得於均平。二氣¶
尚分。無愆於晝夜。不然者。何以佐璿樞之斟酌。調元氣以¶
絪縕。申乎舊章。孰似權衡之大。匪無同異。所紀春秋之分。¶
齊其重輕。等其規矩。豈鈞銖之是待。在繩準而有取。固將¶
<pb:NFKB_QTW_p0594-06b>
平邦國。亦以敘彞倫。七政惟齊。有符乎應天之運。百工咸¶
賴。實資乎秉國之鈞。宜其平域中而齊律度。貞天下而利¶
黎人。惟正直可法。惟中平可均。夫如是。則權衡者蓋亦考¶
茲義而是遵。¶ 

* 陳佑¶ 
:PROPERTIES:
:PERSID: QTWAUT1462
:END:

佑。貞元九年進士。為淄青節度副大使李師道寮屬。師道¶
叛。佑抗節忤賊被囚。¶ 

** 平權衡賦(以晝夜平分鈞銖取則為韻)¶ 

:PROPERTIES:
:TITID: QTWTIT11735
:PERSID: QTWAUT1462
:END:

俾民不迷。茲器惟則。行之而萬象正。動之而天下直。一人¶ 
<pb:NFKB_QTW_p0594-07a>
不宰。命任權者必公。百辟以孚。在持衡者守德。此蓋國之¶
恆準。教以順行。雖因時以考正。乃假人而後成。權之垂。知¶
俯下而斯重。衡之正。乃得一以至貞。忠以自勝。直哉惟清。¶
物無偏以表德。器守公而作程。動必推移。佐璿璣而克正。¶
靜無偃仰。若泰階之既平。懿夫衡之誠懸。德乃是茂。秉中¶
正以不忒。在毫釐而何謬。眾星分列。若歷歷以拱辰。一權¶
下臨。正亭亭而當晝。斯斟酌之所以。俾名實以相副者也。¶
爾其觀象取則。其數可陳。積而成重。銖以和鈞。稱物平施。¶
則其道無極。從時利用。乃有命惟新。既審度而攸準。夫何¶
<pb:NFKB_QTW_p0594-07b>
患乎不均。安則無傾。正以順化。四時行令。必因其陰陽。一¶
德奉天。諒貞夫日夜。是知分寸相生成乎象。盈虛有準觀¶
夫文。因黃鐘以起數。應元鳥之司分。爾乃七政允修。五常¶
斯覩。為時德也。誠金義而木仁。為器法焉。乃左旋而右矩。¶
既輕重之必審。雖微細而待取。平之為美。曲逆終作漢臣。¶
中以見稱。伊尹是為殷輔。茲乃衡之為道也可大。權之為¶
義也斯孚。繩從則正。德不可誣。動不欺於累黍。用有識於¶
分銖。若夫求平之至者。執中之謂乎。¶ 

* 陳左流¶ 
:PROPERTIES:
:PERSID: QTWAUT1463
:END:

<pb:NFKB_QTW_p0594-08a>

左流。(英華注總目作九流)貞元十二年進士。¶ 

** 進善旌賦(以設之通衢俾人進善為韻)¶ 

:PROPERTIES:
:TITID: QTWTIT11736
:PERSID: QTWAUT1463
:END:

彼旌孑孑兮。五逵之中。進善為名兮。求善為功。狀岧亭以¶
戴日。勢聳擢以凌空。王者所以開讜諫之路。作耳目之聰。¶
故帝堯設之。道由此達。洎我唐建也。化乃斯通。觀其迥立¶
長衢。孤標數仞。麗晴天以獨出。抗高閣而爭峻。體惟能正。¶
俾止惡而來觀。影則不虧。使言善而思進。莫非明主求臣。¶
<pb:NFKB_QTW_p0594-08b>
願聞所陳。期乎啟沃之佐。想夫股肱之人。由是標格寰中。¶
萬姓瞻之以為準。高居物外。九重隔之以為臬。至乃不傾¶
不危。持堅孤絕。非虹蜺之光欲拖。豈日月之明能揭。故邦¶
無道則我斯廢。邦有道則我斯設。彼書謗之木。安可與齊。¶
承露之盤。何能並列。吾君庶政允釐。獻納是思。多聞得賢¶
之頌。每詠補衮之詩。猶恐化理未洽。俊乂尚遺。而彼士則¶
可招矣。在斯旌故宜立之。且夫為干者其功尠。為旌者其¶
利淺。曷若當天下之用。進海內之善。揄揚不倦。道已盛於¶
方今。正直長存。事足昭於古典。况登於睿鑑。旌之通衢。人¶
則是仰。物豈能踰。謂善建者手不可拔。豈有力者負之能¶
趨。是知昔之設旌也。其美如彼。今之設旌也。其美如此。君¶ 
<pb:NFKB_QTW_p0594-09a>
若好善。士皆可俾。士有願歌乎聖德。庶無慙於末技。¶ 

* 陶拱¶ 
:PROPERTIES:
:PERSID: QTWAUT1464
:END:

拱。貞元中進士。¶ 

** 天晴景星見賦(以有道之邦德星昭見為韻)¶ 

:PROPERTIES:
:TITID: QTWTIT11737
:PERSID: QTWAUT1464
:END:

我皇以化洽四夷。德應昌期。能使嘉祥昭於國典。景星耀¶
於天維。豈徒呈光芒而出矣。遇精彩而見之。於時元穹正¶
清。白日初匿。爛景星之效質。絢佳氣以競色。起青方者。縈¶
瑞彩以葱蘢。發赤位者。統祥光而翕赩。比懷珠而其狀匪¶
<pb:NFKB_QTW_p0594-09b>
異。等抱珥而其儀不忒。懿吐黃以爭光。矧聚三而表德。莫¶
不熒煌於碧漢。焜燿於青霄。照下土而乍朗。掩繁星而自¶
昭。或半虧其形。類蟾魄而當晦朔。或中虛其狀。疑金環之¶
在泬寥。故德為帝王之美。作祥符之首。信歷代之罕見。既¶
今辰而方有。稽往牒之隱見。驗前經之休咎。則天下和平。¶
域中殷阜。佐朗月而其色惟盛。臨安邦而其美不朽。所以¶
呈祥帝室。效祉天庭。表我皇之道泰。彰我君之德馨。豈比¶
夫漢代稱奇。空聞乎再中之日。堯年紀異。徒傳乎入昴之¶
星而已乎。則知天贊巨唐。神依至道。必著明於元象。實垂¶
曜於蒼昊。叶妙理於上德。表鴻休於天造。不然者。何為效¶ 
<pb:NFKB_QTW_p0594-10a>
靈莫匹。具美無雙。駭遠目於千里。播英聲於萬邦。是以綏¶
厥黎庶。垂諸史傳。德非星而不著。星非德而莫見。蓋應運¶
於英精。亦叶時之靈變。雖云瑞之眾祥之多。未可比茲星¶
之獨擅。¶ 

** 五色比象賦(以車服有制示不徒設為韻)¶ 

:PROPERTIES:
:TITID: QTWTIT11738
:PERSID: QTWAUT1464
:END:

聖人以王命之施。官秩之設。貴有品類。賤有等列。望之可¶
辨。非旌表而焉知。出而自殊。宜車服之有別。於是招繪素¶
之黨。召彩筆之徒。程亂目之眾色。寫外物於百夫。以侯伯¶
<pb:NFKB_QTW_p0594-10b>
子男之服為飾。以山龍華蟲之象為殊。莫不煌煌熒熒。奕¶
奕煜煜。青為山兮嶢嶷而爭峻。赤為火兮赩熾而含燠。粉¶
米以純白而璀璨。宗彞以太元而黝儵。綷(一作翬)而為羽。則¶
振迅而對飛。暈而為龍。則跨騰而相逐。蓋上古之禮制。亦¶
當今之法服。必謂美妙無盡。精微有餘。侔桂月之規。縱麗¶
天而莫勝。擬海藻之質。雖摛文而不如。實逞巧之無比。信¶
取象而靡虛。豈徒用別於涖職。蓋亦或施於乘車。懿其創¶
自於心。成之在手。或大之者不遺其美惡。小之者不失其¶
妍醜。此實權等於真宰。功齊於妙有。所以作國家之程式。¶
辨王臣之印綬。歷萬代之恆規。經百王而共守。不然者。法¶ 
<pb:NFKB_QTW_p0594-11a>
實紛糾。制有允休。何必假其彩色之炳煥於君子之衣裘。¶
合九章之物者則寫。非五等之服者則不。故往代垂模。明¶
君立制。一則爵命之易辨。一則制容之昭麗。宜乎嘉其義。¶
重其事。佐盛禮而罔易。垂後代以永示。信哉表德之為良。¶
亦美作者之深意。¶ 

** 滅裂禾賦(以為功不至其報則然為韻)¶ 

:PROPERTIES:
:TITID: QTWTIT11739
:PERSID: QTWAUT1464
:END:

昔子罕之秉權。有封人之問焉。以為事不可以不敬。物不¶
可以不虔。於是陳曩日。耕大田。予之於禾也。其情易爾。禾¶
<pb:NFKB_QTW_p0594-11b>
之於予也。其狀悴然。莫不報其素。莫不答其先。予知其意。¶
遽變予志。倍勤於他時。盡力於茲地。然後萌而密。葉以翠。¶
契本心而罔違。充所養而不匱。故知生寡者其功未既。實¶
稀者其心不至。苟矻矻以自強。何芃芃之莫致。是以人之¶
從政。士之飭躬。僉黽勉而無極。並陵兢而靡窮。未有不課¶
而名立。未有不勤而道融。所謂君子重其實。貴其功。以行¶
之慎者比其盛。以動之慢者譬其不。惟盛也。著美而可觀。¶
惟不也。售能而誰取。信乎鹵莽於庶績。何異滅裂於南畝。¶
草既在茲。眾亦棄之。雖有百廛。莫得就而獲。雖有萬頃。焉¶
可俯而持。哂之者宜夫莞爾。嘆之者何莫凄其。則知惡必¶ 
<pb:NFKB_QTW_p0594-12a>
由人。善隨厥操。往無不復。施無不報。雖斯言之細微。實所¶
諷之元奧。足以將懲躁競。用戒澆漓。勖萬代之攸習。勵烝¶
人之所為。若然者。功以之成。利憑而得。實輔政之義理。亦¶
勸學之典則。在稼尚其如斯。人乎曷不鑒之以隱惻。¶ 

* 張復元¶ 
:PROPERTIES:
:PERSID: QTWAUT1465
:END:

復元。貞元中進士。¶ 

** 太清宮觀紫極舞賦(以大樂與天地同和為韻)¶ 

:PROPERTIES:
:TITID: QTWTIT11740
:PERSID: QTWAUT1465
:END:

樂者所以諧萬國。舞者所以節八風。故元宗致紫極之舞。¶
<pb:NFKB_QTW_p0594-12b>
朝太清之宮。俾觀舞以知德。德以容備。省風以作樂。樂以¶
文同。吾君纘道紀。修祖功。將有事以朝獻。必斯舞之是崇。¶
方其一人在庭。㣥后列位。奉常執禮以恭命。太樂陳儀而¶
蕆事。望聖主以龍升。見舞童而[:#AS-8F62:⿱鹿君]至。舞之作矣。應其度而¶
展其容。樂乃徧焉。動於天而蟠於地。其始也。顧步齊進。蹁¶
躚有序。既乍抑而復揚。遂將墜而還舉。始躡跡以盼睞。每¶
動容於取與。陳器用之煌煌。曳衣裳之楚楚。觀乎俯仰迴¶
旋。乍離乍聯。輕風颯然。杳兮俯虹霓而觀列仙。飄颻遷延。¶
或卻或前。清宮肅然。儼兮若披雲霧而覩青天。惟紫也。取¶
紫宮之清。惟極也。明太極之先。用之則邦國之光備。施之¶ 
<pb:NFKB_QTW_p0594-13a>
則中和之氣宣。徐而匪濁。比上帝鈞天之樂。靜而不過。小¶
圜丘雲門之和。亦何必持彼羽旌。方聞乎得禮。執其干戚。¶
然後為止戈。彼延陵空歎於象箾。宋玉徒美其陽阿。詎能¶
合天地之大德。調陰陽之大訛者乎。洪惟我后。遵祖為大。¶
道其樂使萬物無不宣。飾其容使兆人無不賴。客有觀而¶
作頌。願播之於九域之外。¶ 

* 呂鎛¶ 
:PROPERTIES:
:PERSID: QTWAUT1466
:END:

鎛。貞元十四年進士。¶ 

** 萬年縣試金馬式賦(以漢朝鑄金為名馬式為韻)¶ 
¶
<pb:NFKB_QTW_p0594-13b>

:PROPERTIES:
:TITID: QTWTIT11741
:PERSID: QTWAUT1466
:END:

馬以行地致用。式乃鑄金取規。表騏驥以立則。擬形容而¶
可知。合諸法象。遵彼權奇。卓爾趫姿。想從革而乍見。駭茲¶
殊相。疑軼塵而載馳。毫髮盡似。纎穠不差。誠駿骨之倜儻。¶
亦巧心之云為。本其稱自前朝。制於往漢。金也者。持堅剛¶
之可久。式也者。驗逸異而有案。形乃辨於千里。功詎勞於¶
萬鍛。匪刻鵠之同科。豈偶人而齊貫。載鍊載精。我馬是程。¶
武脊乍覩。龍文可名。星氣相合。金光發明。踠足不前。如俟¶
孫陽之顧。望雲邈視。寧殊洼水之生。向日而疑將奮影。臨¶
風而狀若長鳴。曲盡其趣。不愆於素。寫逸態以全能。制蘭¶ 
<pb:NFKB_QTW_p0594-14a>
筋而巧附。瞳雙鏡而可鑒。顴兩月以合度。謂天驥之呈材。¶
乃良金之所鑄。取則不遠。其象孔昭。常矯矯以示眾。特昂¶
昂而建標。騕褭在目。飛黃立朝。哂求市之三年。終觀駿死。¶
無相肥於一概。何慮駒跳。所以稽乎驥德。垂此作式。指半¶
漢以成規。豈駑駘之可惑。置於宮壼。有待獻書之賢。鑄以¶
越銅。載假伏波之力。事與名遠。理將意深。寧俟造父之能¶
馴。驊騮可覿。何必九方之善相。驪牝獨尋。等循形以觀影。¶
咸得駿於斯金。故曰考茲術也。選無違者。可以斷臧否。明¶
取舍。形分似是。類別真假。欲獻狀於國門。期一中於名馬。¶ 
¶
<pb:NFKB_QTW_p0594-14b>

** 玉書賦(以泥丸百節皆說有神為韻)¶ 

:PROPERTIES:
:TITID: QTWTIT11742
:PERSID: QTWAUT1466
:END:

上清中。元聖立教。存書示人。以玉為至精之寶。喻道於強¶
名之真。使其復歸於本。近取諸身。保長生於氣母。通不死¶
於谷神。妙哉靈訣。虛皇之說。清紫府之內。瑕瑜不藏。洗丹¶
田之中。瓊瑤比潔。蓬萊有壽配金石。姑射有顏如冰雪。訝¶
其與天地相終。而莫知寒暑易節。時所未喻。茲焉在列。我¶
是以紀庭廬之位。論藏府之官。得之於此甚易。求之於彼¶
則難。噓吹可以自審。性命於焉內觀。專氣致柔。則順途而¶
同轍。適性任欲。將背馳而走丸。五氣理於先後。三關啟其¶ 
<pb:NFKB_QTW_p0594-15a>
戶牖。精粹自成於渣滓。寵辱不驚於紛糾。同美玉之韞匵。¶
我其善守。以隋珠而彈雀。爾於何有。以取諸其懷。致於道¶
孔皆。目可通於兩耀。神相應於百骸。乃知化自仙冊。形為¶
真宅。傳此希言。服之無斁。神明不見。指象帝於虛無。元覽¶
可尋。捧斯文而探賾。代所貴。人受益。不然。何道德並經於¶
五千。靈仙自古而累百。雖羽化之獨躋。於國理而無暌。用¶
以修真。則致虛抱一。移於砥行。乃立節思齊。故鍊質者慕¶
凌厲飛騰於碧落。致身者以詩書禮樂為丹梯。俾克躬以¶
服道。乃潔已而如珪。懸解上智之性。指南下愚之迷。客有¶
<pb:NFKB_QTW_p0594-15b>
仰黃庭之祕錄。空自嘆於塵泥。¶ 

* 鄭俞¶ 
:PROPERTIES:
:PERSID: QTWAUT1467
:END:

俞。貞元十六年進士。官長水縣令。¶ 

** 性習相近遠賦(以君子之所慎焉為韻)¶ 

:PROPERTIES:
:TITID: QTWTIT11743
:PERSID: QTWAUT1467
:END:

酌人心之善敗。惟性習之所分。習者物之遷。以動為主。性¶
者生之質。以靜為君。運情有同於鎔鑄。通志亦比夫耕耘。¶
或定心以純一。或逐境而糾紛。故定心者若疏源而自得。¶
逐境者猶理絲而又棼。且物之惑人無窮。人之徇物無已。¶
近之則歸於正性。遠之則滅於天理。雖真妄之多端。諒御¶ 
<pb:NFKB_QTW_p0594-16a>
用而由已。至若習於所是。則孟母之訓子。其居也。初闤闠¶
之是鄰。遂賈鬻而無恥。及夫又徙於學。徒示以墳史。卒能¶
振文行以標名。鬱古今而播美。豈不以性相近而習之至¶
矣。又若效之而非。則壽陵之從師。其故也。等善行之無轍。¶
見大道之甚夷。及夫邯鄲之學。匍匐於茲。既所能之未盡。¶
終故步而莫追。豈不以習相遠而性亦失之。固宜人定其¶
情。物安其所。苟欲遷性習以交喪。易賢愚之攸處。則舍於¶
己而效於人。學彌得而性彌阻。述而莫息。亦莫之禦。是非¶
乖理而亦徇。未若襲慎而委順。勿牽外以槩名。在執中而¶
<pb:NFKB_QTW_p0594-16b>
克慎。欽若奧旨。聞諸古先。習之則善道可進。守之則至理¶
自全。茲義也。智所不染。愚亦難遷。儻中庸之可甄。願斯焉¶
而取焉。¶ 

* 關構¶ 
:PROPERTIES:
:PERSID: QTWAUT1468
:END:

構。貞元中進士。¶ 

** 日載中賦(以漢文帝時數如此為韻)¶ 

:PROPERTIES:
:TITID: QTWTIT11744
:PERSID: QTWAUT1468
:END:

日以運行。時維貞觀。驗載中之照燭。表一德之協贊。至誠¶
則感。實所應於皇家。偶聖必呈。豈獨符於炎漢。既退舍以¶
迴薄。又增明而輝煥。且夫天地絪縕。日月垂文。始將傾而¶ 
<pb:NFKB_QTW_p0594-17a>
復正。願何鑒而不分。當下委之碧落。又上排之青雲。經紀¶
迴旋。乃暉晶而射耀。次舍中正。則澄霽而銷氛。何麗天以¶
昭晰。諒觸物而繽紛。然而日乃陽德。光於四裔。陽為君德。¶
配以上帝。既居中而有感。亦臨下而罔替。昔連珠而合璧。¶
或五色而四彗。咸逐物而遷移。幷隨時而啟閉。曷若此將¶
旰而復。昭昭無際。則知陰陽冥通。乃與仁聖符契。徒觀其¶
炫晃在茲。氣肅風追。合人君以乘時。又觀其昭回[:#AS-92F9:⿰帛⿱丿糸]邈。霞¶
張雪駮。美嘉祥之欲數。時以我既再。我則盈縮而自持。時¶
以我當中。我則清明而不濁。既照臨於率土。信叶和而反¶
<pb:NFKB_QTW_p0594-17b>
朴。夫日也。變動不居。周流六虛。天垂象以咸若。精可貫而¶
皎如。既匪虧焉。比皇明以無極。斯呈瑞也。諒至化之有餘。¶
且神功而不測。乃駐晷其實徐。所謂懸鑒在彼。觀光由是。¶
仰大明之載中。知積清而率俾。因徵今以賦事。諒舍彼而¶
取此。¶ 

* 徐復¶ 
:PROPERTIES:
:PERSID: QTWAUT1469
:END:

復。元和初官太常博士。¶ 

** 駁李巽擬相國贈尚書右僕射鄭珣瑜諡議¶ 
:PROPERTIES:
:TITID: QTWTIT11745
:PERSID: QTWAUT1469
:END:

鄭珣瑜令德清規。坐鎮風俗。理人而善政浹洽。作相而謀¶ 
<pb:NFKB_QTW_p0594-18a>
猷密勿。其終始事跡。當時罕儔。所以表賢易名。實曰文獻。¶
夫文者煥乎大行。獻者軒然高名。今而褒之。厥有經義。亦¶
猶貞惠文子累數其功。至於再三。以勸事君者。今奉駁議。¶
議其無進拔。無是非。無賑施。無謇諤。且曰二字之諡。非三¶
代兩漢事。愚以為巽之駁。所謂進拔者。豈不推擇㣥萃致¶
之於庭乎。珣瑜往司銓衡。暨當鈞軸。流品式敘。英髦在朝。¶
若無獎拔之明。則何以至此。但如來議寡言慎行。故其端¶
兆不可得而窺也。當先朝之日。上體不平。姦臣王叔文招¶
權作朋。將害於國。其視丞相如無也。輕詣相府。不循舊章。¶
<pb:NFKB_QTW_p0594-18b>
珣瑜意雖能誅。力固不足。移疾高謝。萬情所歸。則是非之¶
明。孰大於此。夫所謂賑施者。在禮。家施不及國。賢人君子。¶
廣愛為心。莫不開稱物之源。布厚生之政。曩者恤災患。免¶
逋租。亦既當之矣。其於篤親庇族。衣無常主。踐名教者。誰¶
則不行。若以分孤寡之資。同於賑施。則珣瑜所羞言也。奚¶
謂無哉。至如謇謇匪躬。前議已書其微婉矣。既承高論。敢¶
不指明。德宗季年。李實為京兆尹。殊恩晝接。貴幸無比。而¶
實以羨餘稱貸。莫之敢非。珣瑜眾詰所繇。上陳利害。且曰。¶
取於人而未酬其直。焉得有餘。是其言不可謂之無謇諤¶ 
<pb:NFKB_QTW_p0594-19a>
矣。伏以國朝宰輔。諡文而兼字者。代有人焉。故房元齡諡¶
曰文昭。狄仁傑諡曰文惠。魏徵陸象先蘇[:#AS-9061:⿰王褱]宋璟張說崔¶
祐甫並諡曰文貞。劉仁軌劉幽求姚元崇裴耀卿張九齡¶
並諡曰文獻。李元紘韓休並曰文忠。薛元超曰文懿。盧懷¶
慎曰文成。蘇頲曰文憲。楊綰曰文簡。其餘不可悉數。若以¶
文包美。不宜以他字配之。則房元齡狄仁傑以降。昭惠貞¶
獻忠懿成簡。皆不得正矣。我唐聲名文物二百年。更閱㣥¶
才。發揮王度。豈擬名之典。獨未得中邪。不然。何輕沮之為。¶
駁正所設。但當論諡之當否。不宜詰字之多少。苟有不當。¶
<pb:NFKB_QTW_p0594-19b>
雖一字可乎。若皆允宜。雖二字何害。如韋巨源附會兇黨。¶
李北海奪其嘉名。所言至公。人則悅服。今既曰賢相。而又¶
非之。君子於其言。豈得苟而已乎。若曰二字非三代兩漢¶
之規。則又異乎愚所學者矣。夫威烈慎靚。周王之諡也。文¶
終文成。漢祖之佐命也。霍光為宣成。孔光為簡烈。中代之¶
勳德也。劉寬為昭烈。楊賜為文烈。東都之鼎臣也。安謂其¶
無二字哉。况文之為名。其義多矣。有經緯天地焉。有忠信¶
節禮焉。有寬立不懾。堅強不暴焉。有敏而好學。不恥下問¶
焉。夫匪一端。各有所當。若皆西伯季孫之德。然後可稱文。¶ 

<pb:NFKB_QTW_p0594-20a>

則魯侯與文伯歜之類。皆不為文矣。故誄諡之制。因時旌¶
別。前狀議珣瑜之行。曰為一代之名臣。斯其旨歟。謹上采¶
禮經。旁觀舊史。參諸國典。以定二名。請依前諡曰文獻。¶ 

¶
