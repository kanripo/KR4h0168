#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:KR4h0168_NKFB_0933-17a> 
#+PROPERTY: JUAN 0934
欽定全唐文卷九百三十四¶ 

<pb:KR4h0168_NKFB_0934-01a>
　杜光庭(六)¶ 

** 麻姑洞記¶ 
:PROPERTIES:
:TITID: QTWTIT18470
:PERSID: QTWAUT2732
:END:

繁陽山麻姑洞。即三十四化之第一。陽平之別名也。在繁¶
水之陽。因以為名。本際經云。天師張道陵所遊太上說經¶
之處。在成都府新都縣南陵江十五里。眾山連接。孤峯特¶
起是也。神武皇帝潛龍之時。光化二年己未五月四日丙¶
申。山土摧落。洞門自開。縣吏時康鄉所由楊靖道士張守¶
真等以事申府云。自洞門開後。每日有百姓往來者。府差¶
縣典楊澤畫工任從同往檢覆。畫圖申上。稱把燈燭入洞¶
<pb:KR4h0168_NKFB_0934-01b>
看檢。其第一門對北。高二尺。濶三尺五寸。入至第二門。約¶
五尺以來。第二洞門方一尺六寸。入內竝是黑處。長一丈¶
二尺。濶六尺。有石窟兩處。在東畔竝西南有洞門兩路。南¶
畔一路。圓濶一尺六寸。入內長一丈二尺。濶一丈。高四尺。¶
南畔有窟三處。西畔兩路。入內通繞門。圓濶一丈七尺。內¶
各濶五尺。高六尺以來。門相去一丈。門屋一所。高五尺。闊¶
四尺。從內往來。有刻枓栱甬[:#AS-FBED:●]瓦瓦。約山作石日月。兼作¶
日字月字。隔子房一所。濶二尺五寸。高一尺五寸。刻枓栱¶
甬[:#AS-FBED:●]瓦瓦。¶ 

<pb:KR4h0168_NKFB_0934-02a>

石竈一所。高一尺。濶一尺五寸。門濶五寸。石窟三處。各濶¶
七尺。又西入洞門。圓濶一尺七寸。彎曲入。向南門屋一所。¶
高六尺。濶四尺。從內往來。有石枓栱甬[:#AS-FBED:●]瓦瓦。又有竈模¶
兩所。共一牀。高一尺。濶二尺三寸。門濶八尺。有石枓栱。西¶
北角又有一門。方一尺六寸。四方二丈以來。南畔西畔北¶
畔各窟一所。南角又有一洞。圓濶一尺六寸以來。將燈燭¶
近前。有黑氣出。燈火即滅。更入不得。其洞連接繁陽本山。¶
相去三里以來。其山據諸鄉張生張贇等狀稱。繁陽是古¶
<pb:KR4h0168_NKFB_0934-02b>
跡山。每准勅祭祀。其洞亦是元有。往往閉塞。元和中。南康¶
王韋皋莅蜀。洞忽開。時人咸云。洞門開。即年豐物賤。尋又¶
閉塞。至是復開。其後果豐稔。其洞本名麻姑洞。側有麻姑¶
宅基。蓋修道之所也。¶ 

** 豆圌山記¶ 
:PROPERTIES:
:TITID: QTWTIT18471
:PERSID: QTWAUT2732
:END:

[:#AS-92F9:⿰帛⿱丿糸]州昌明縣豆¶
圌山。真人豆子明修道之所也。西接長岡。猶通車馬。東臨¶
峭壁。陡絕一隅。自西壁至東峯。石笋如圌。兩崖中斷。相去¶
百餘丈。躋攀險絕。人所不到。其頂有天尊古宮。不知所製¶
年月。古仙曾作繩橋。以通登覽。而緪笮朽絕已久。里中有¶
言曰。欲知修續者。脚下自生毛。相傳如此。¶ 

<pb:KR4h0168_NKFB_0934-03a>

咸通中。山下有毛意歡者。幼而為道。常持誦五千言。著敝¶
布褐。於市乞酒。醉而登山。攀緣峭險。以絕道為橋。山頂多¶
白松樹。繫之繩。橫亘中頂。布板緣繩上。善男女隨而度焉。¶
數年。繩朽橋壞。無復緝者。咸通嵗。令與賓客醮山於西峯。¶
時展禮毛師。他遊人謂令曰。此峯之側。有小徑抱崖。纔通¶
人跡。無所攀援。意歡常遊此而去。逾旬不出。令疑其隱在¶
穴中。座內有廣陵郭頭陀者。令請由此徑往探求之。頭陀¶
驚眙不能語。久之而後言曰。此徑去約三十餘丈。然到一¶
<pb:KR4h0168_NKFB_0934-03b>
穴口。纔三五尺。下去平地猶數百尺。穴內可坐十餘人。中¶
有巨木櫃。緘鎖極固。意歡讀經處石面平滑。有足膝之痕。¶
而經卷在焉。不知意歡之所。其家有一妻一女而已。凝其¶
得道者也。意歡每多持燈椀度繩橋。山側居人視之。以為¶
常矣。山多毒蛇猛虎。里中人莫敢獨往。意歡夜歸。亦無所¶
畏焉。常有二鴉。客將至。必飛鳴。意歡整飾。賓階坐榻。未畢。¶
客果至矣。¶ 

** 天壇王屋山聖迹記¶ 
:PROPERTIES:
:TITID: QTWTIT18472
:PERSID: QTWAUT2732
:END:

蓋聞天元設象。運日月以璇衡。地道綱維。布山河而列政。¶
有王屋山者。在洛陽京北百餘里。黃河之北。勢雄氣壯。岡¶ 
<pb:KR4h0168_NKFB_0934-04a>
阜相連。高聳太虛。倚懸列宿。西接於崐邱。東連於滄海。謹¶
按龜山白玉上經曰。洞天周迴萬里。山水之源。圖經曰。上¶
則接於崐邱。下即侵於蓬島。最高者首名天壇山也。黃帝¶
內傳云。為之瓊林臺。真誥云。瓊林者。即清虛小有之別天¶
也。其下即生泡濟之水。中有水芝。人得服者長生耳。昔黃¶
帝上臺。見一級高可及二丈許。下石二級。高可七十尺許。¶
四方壁立。皆造化融成。黃帝於此告天。遂感九天元女西¶
王母。降授九鼎神丹經陰符策。遂迺。克伏蚩尢之黨。自此¶
天壇之始也。其上多石。可生草木。實為五嶽四瀆十大洞¶
<pb:KR4h0168_NKFB_0934-04b>
天三十六小洞天神仙朝會之所。每至三月十八日及諸¶
元會日。五更之初。天氣清明。輒聞仙鐘從遠洞中發。寥寥¶
之聲。清宛可入耳。將日出。則日氣炯炯。可以見生死之情¶
狀。觀天地之變化。當曉時分別之際。則聞仙雞報曉。往往¶
飛棲下地。象小於家雞。其毛如雪。又壇心有石燈臺。四門。¶
中高可丈餘。製造甚奇。鎮於洞天。諸元會日。靈山真聖皆¶
朝會壇所。考校學仙之人。及世間善惡籍籙之案。是日往¶
往則陰雲蔽固。竟日方散。是日有道之士。學修仙之人。投¶
簡奏詞。醮謝其下。壇隅有造石燈臺小碣記云。天寶八年。¶ 

<pb:KR4h0168_NKFB_0934-05a>

新安尉公使內使宮圍令符筵喜因為國為民醮壇置。碣¶
陰刻盧仝高常嚴固。至太和五年。凡字缺損。壇心高突。秀¶
出㣥峯。每日初出。影西度。掩西方山脊。亦可及千餘里。上¶
無飛鳥。風若松聲。太虛中孤危而四面無礙。人立於上。沖¶
和血氣。狀如勇心直脛而立。目視歷歷。亦可自辨其形影。¶
似憑高眺遠。飛越崖谷。長天未曉。身若浮萍。又如精氣所¶
乘。飇不得落。此果乃真仙遊行之所也。心若不志。銷爍其¶
精魂耳。似有怖懼。凡有道之士。身若輕舉。天明日朗。則夜¶
<pb:KR4h0168_NKFB_0934-05b>
聞人語笑之聲。或簫鼓奏於其上。又壇西有懸泉。名曰太¶
一泉。其水味甘如醴。其泉水流如線。落在石㪷中。深可數¶
尺。千人飲之不耗。經年不汲如故。次西一石巖。名曰黑龍¶
洞。洞上半崖。高數十丈。有一洞。深二丈許。正射西北天門。¶
名曰按雲庵。舊有葛梯。人蹬躡可到。昔太乙元君修道於¶
此。其太一泉水。伏流其下。東為濟水。其泉次南有一巖。曰¶
紫金堂。昔軒轅黃帝駕憩於此。沿堂側其道徑甚嶮。至一¶
石門。側身可上。乃止壇頂。其門名曰東天門。門東有換衣¶
亭。壇頂上有三清殿。東西有廊廡。壇畔有四角亭。臨崖百¶
尺。凭闌四望。南視嵩峯少室。大河如帶。西有王附山。東北¶ 
<pb:KR4h0168_NKFB_0934-06a>
有王母三洞。壇東北隅有一石。長丈餘。濶尺許。突出崖頭。¶
下深百丈。登壇人供侍香火。朝拜王母三洞。心有恐怖者¶
不敢上。石名曰定心石。北望析城山。東北望太行。東觀日¶
出。如生滄海。四面瞻視。㣥山卑如邱阜。方顯洞天之獨尊。¶
高表神仙之聖跡。壇東一峯甚秀。名曰日精峯。壇西峯名¶
曰月華峯。峯南一平嶺。號曰躡雲嶠。下有一澗。名曰避秦¶
溝。西南下十八盤。次南曰仙人橋。東有伏龍嶺。南一小峯。¶
名曰雞子峯。次下仰天池。次南路有歇息亭。自壇頂至上¶
方院八里。又曰中巖臺。乃司馬子微修行遊息之所。前下¶
<pb:KR4h0168_NKFB_0934-06b>
紫微溪。至陽臺觀八里。中有仙貓洞不老泉。觀東有燕真¶
人洗耳井仍存。在陽臺觀東北百餘步。俗呼燕家泉。其觀¶
前分八岡。名曰八仙岡。昔司馬承禎天師。河內溫城人也。¶
乃西晉司馬宣王之後。今溫縣西二十里招賢城是也。尚¶
有晉三帝墳在焉。唐睿宗皇帝女玉真公主好道。師司馬¶
天師。天師住天台山紫霄峯。後睿宗宣詔住上方院。其司¶
馬初師嵩嶽潘師正。師正師茅山王昇真。昇真師華陽隱¶
居陶仙翁。其四世不失正道。唐明皇即位。於開元十二年¶
勅修陽臺觀。明皇御書寥陽。殿榜。內塑五老仙像。陽臺有¶ 
<pb:KR4h0168_NKFB_0934-07a>
鐘一口。上篆六十四卦。曰萬象鐘。有壇曰法象壇。有鐘樓¶
名曰氣象樓。殿西北有道院。名曰白雲道院。司馬號白雲¶
先生。有亭曰松亭。有先生廟堂。先生撰文一部。曰白雲記。¶
篆書別為一體。號曰金翦刀。流行於世。先生未神化時。注¶
太上昇元經及坐忘論。亦行於世。至開元十五年八月十¶
五日。有雙鶴繞壇西北而去。彼時白雲自堂中出。聞簫韶¶
之聲。此先生顯化之驗也。王屋縣宰崔日用聞奏。明皇異¶
之。先生神化時年八十有九。諡贈銀青光祿大夫。諡白雲¶
先生。堂西壁上畫先生遊行。乘駕黃犢車。白雲步步相隨。¶
<pb:KR4h0168_NKFB_0934-07b>
觀西有山神廟。即王屋山神也。天寶年。其神用陰兵助郭¶
子儀破安祿山。後明皇封為總靈明神天王。仍勅修其廟。¶
觀南有太山廟。南王屋縣去西八里有藏花洞。其水春綠¶
夏赤。秋白冬紫。水味甘美。壇東南附山名青羅峯。下有青¶
羅仙人觀碑存焉。壇北有五斗峯。通蔴籠藥櫃二山。王屋¶
山中有洞。深不可入。洞中如王者之宮。故名曰王屋也。藥¶
櫃山次東有趙老[:#AS-8563:⿰⺯⿸厂⿱田坴]。昔趙真人修道於此。及四真人煉丹¶
於此。有石室二十餘間。霍仙人修煉於此。名霍師堂。壇東¶
南有山名齊嶺。下有山名垂簪峯。又側有清虛小有洞。洞¶ 
<pb:KR4h0168_NKFB_0934-08a>
內周遊萬里。昔唐建三清殿及清虛觀。其洞內有因兵火。¶
居民避亂。穢氣所觸。民出洞後。有石落。塞合洞門。真誥云。¶
其洞中日月。晝夜光明輝映。朗接太虛。與外日月無異。此¶
乃為日月伏根也。日曰神精。月白陰精。明照在洞天之中。¶
天亦高大。星宿雲氣。無草木萬類。洞宮之中。有金玉之殿。¶
及多寶貝黃金。瑠璃瓊璧。不可名狀。有五闕五山。加於五¶
嶽。上生紫林方華。星髓金津。碧毫朱靈。夜粲細實。竝壺中¶
洞天之所生也。人得食之。乃長生神仙矣。洞主王君。掌校¶
仙籍。善惡之錄。處事其中矣。太素三元上道君遣青真左¶
<pb:KR4h0168_NKFB_0934-08b>
夫人郭靈蓋右夫人楊玉華。賫神策玉璽見授王君。為太¶
素清虛真人。領清虛小有洞天。王分主四司。左保上公治¶
王屋山。洞天之中。給金童玉女各三百人。掌上清玉章太¶
素。寶元祕籍。上品九仙靈文。山海妙經。盡掌之焉。又總洞¶
中明景三天寶錄。得乘龍跨虎。金輦瓊輪。八景飛輿。出入¶
上清。受事太素。寢宴太極也。小有洞天者。乃十大洞天三¶
十六小洞天七十二福地之宗首也。仙都所宗。太上所保。¶
故重其任。以委㣥真矣。元始天王曰。夫小有洞天者。是十¶
大洞天之首。三十六小洞天之總首也。齊嶺東一山。名曰¶ 
<pb:KR4h0168_NKFB_0934-09a>
玉陽山。山東次南有瀑水如練。長百尺。落半崖。澗下有深¶
潭。名曰攛鐘浤。其山名西玉陽山。靈靈都宮東北有山名¶
東玉陽山。山有洞深百尺。國家時投金龍於此。洞旁有一¶
憩鶴亭。高數丈。上有鶴跡存焉。昔因周靈王太子王子晉¶
與師浮邱公遊天壇回。憩鶴於此。天壇四面附山。峯巒澗¶
嶺。泉谷勝跡。總目於石。頌曰。¶ 

王屋天壇福地元。清虛小有洞天仙。無窮勝境於人物。有¶
感神通今古傳。¶ 

** 東西女學洞記¶ 
:PROPERTIES:
:TITID: QTWTIT18473
:PERSID: QTWAUT2732
:END:
¶
<pb:KR4h0168_NKFB_0934-09b>

長安富平縣北定陵後通關鄉。入谷二十餘里。有二洞。一¶
名東女學。一名西女學。其東女學崖壁懸絕。洞門在崖面。¶
躋攀不及。夜往往聞讀書之聲。其西女學約山有路。可到¶
洞門。近門一石室。可容一二十人。其洞門時有人秉燭可¶
入。行一二十里。兩面有五門。皆各有題記。或云通蓬萊及¶
諸仙境。近年有石摧下。遮閉洞門。不通人入。又山頂有一¶
天井。直下深二丈許。有自然橫石旁出。石下天井亦可二¶
丈餘。可通人過。其底傍有崖龕。梯磴而上。曲屈甚廣。龕內¶
有道經數萬卷。皆置於柏木板牀之上。有一石人。俯首凭¶ 
<pb:KR4h0168_NKFB_0934-10a>
案而坐。形如生人。天井之底。有道門所投之簡。委積朽爛。¶
不知其數。其大順年中。富平奉道人姓徐第七。曾於洞內¶
取養生經。出外傳寫。却送山洞中。又向北行二十餘里。有¶
三泉山谷。中有石山嵌。可容二三百人。當谷內有三石盆。¶
其盆各廣丈餘。制度光滑。殆非人功。三盆湧出。泉水常滿。¶
餘水流出山外。故老云。時有仙人浴此盆。大都此山有人¶
觸犯。即立致雷雹。傷損苗稼。由是鄉里多隱蔽蹤跡。難於¶
尋訪。山上有仙人鬬聖蹤跡極多。東女學山前有神鵰一¶
窠。常護洞門。人或侵犯者。神鵰擊之。立致隕斃。古有道流¶
<pb:KR4h0168_NKFB_0934-10b>
刻五石人。置於山上。民有鋤禾者。為鵰所驚。走避於石人¶
之下。置笠於石人頭上。鵰即擊之。石人頭隕。於今見在。其¶
山下通關鄉多姓公孫賈家。山上石保村多姓呂氏麻氏。¶ 

** 迎定光菩薩祈雨文¶ 
:PROPERTIES:
:TITID: QTWTIT18474
:PERSID: QTWAUT2732
:END:

亢旱自天。豈容私禱。急難告佛。實出微誠。恭惟定光菩薩¶
智海難量。便門廣闢。不辜眾生之願。肯辭千里之遙。靉靆¶
慈雲。既無心而出岫。滂沱法雨。端有意於為霖。¶ 

** 隸書解¶ 
:PROPERTIES:
:TITID: QTWTIT18475
:PERSID: QTWAUT2732
:END:

世人多以隸書始於秦時程邈者。非也。隸書之興。興於周¶ 
<pb:KR4h0168_NKFB_0934-11a>
代。何以知之。按左傳。史趙筭絳縣人年曰。亥有二首六身。¶
是其物也。士文伯曰。然則二萬六千六百有六旬也。蓋以¶
亥字之形。似布筭之狀。按古文亥作亢。全無其狀。雖春秋¶
之時。文字體別。而言亥字有二首六身。則是今之亥字。下¶
其首之二畫。豎置身傍亥作豕。此則二萬六千六百之數。¶
據此亥文。則春秋之時有隸書矣。又酈善長水經注云。臨¶
淄人有發古冡者。得銅棺。棺外隱起為文。言齊太公六代¶
孫胡公之棺也。惟三字古文。餘同今書。此胡公又在春秋¶
之前。即隸書興於周代明矣。當時未全行。猶與古文相參。¶
<pb:KR4h0168_NKFB_0934-11b>
自秦程邈已來。乃廢古文。全行隸體。故程邈等擅其名。非¶
創造也。¶ 

** 戶部張相公修遷拔明真齋詞¶ 
:PROPERTIES:
:TITID: QTWTIT18476
:PERSID: QTWAUT2732
:END:

臣聞太上開圖。元皇演教。三籙定金明之典。功被人天。九¶
幽懸玉匱之科。惠周存沒。竊尋經旨。遵按元文。仰祈遷拔¶
之恩。輒備懺陳之懇。今月二十五日。是臣先妣唐楚國夫¶
人蜀追封宋國太夫人劉氏忌辰。今月三十日。是臣先考¶
唐丞相太子太師致仕蜀追贈太尉忌辰。謹賫油燭香花¶
供養之具。於成都府玉局化北帝院。奉修靈寶明真道場¶ 
<pb:KR4h0168_NKFB_0934-12a>
一晝一夜。道士一十四人。三時行道。三時轉經。對乾象以¶
披心。馳香龍而上奏。伏惟高尊憫鑒。眾聖垂光。暜告四司。¶
關明三界。降九龍符命。開長夜寒庭。鍊沐形魂。遷拔神爽。¶
出元陰之府。入洞陽之宮。罪咎蠲消。冤讐解釋。落名地簡。¶
列籍道階。輪轉福鄉。克登仙品。九元幽識。咸遂超昇。誓勤¶
修奉之心。上答真靈之澤。¶ 

** 張氏國太夫人就宅修黃籙齋詞¶ 
:PROPERTIES:
:TITID: QTWTIT18477
:PERSID: QTWAUT2732
:END:

伏以妙道元功。濟時佐國。真經祕旨。拯物救人。肇宏規於¶
億劫之前。宏大化於萬天之內。宗之者儲祥納祐。修之者¶
<pb:KR4h0168_NKFB_0934-12b>
駕景登晨。披究古今。昭彰典誥。張氏克承禎貺。運偶聖明。¶
被沐天光。輝華帝澤。循懷顧分。常抱兢憂。省已修躬。每為¶
炯戒。實恐往世之積瑕米懺。此生之累釁將深。幽陰有注¶
誦之書。冥漠有考延之籍。又張氏今年天符臨於木墓。之¶
位。暗曜住於飛化之年。火星照於身宮。仍當剋之性分。大¶
運逢王金之上。火力稍微。小運值生金之鄉。木氣已薄。緬¶
思厄會。倍用憂虞。竊惟大道無方。施恩暜洽。式申虔祝。必¶
介休祥。是用蠲潔丹心。修崇黃籙。像瑤壇而肅列。按瓊韞¶
以敷陳。質信諸天。燭蘭缸於午夜。告明三界。飄檀蕙於九¶ 
<pb:KR4h0168_NKFB_0934-13a>
時。露懇馳誠。希恩悔過。伏惟高尊太上。萬聖千真。憫鑒叩¶
祈。昭宣渥澤。勅天司地府。命陰職陽寮。黑簿落名。青宮著¶
籙。和平債訟。消解冤讐。北都除執對之篇。年齡增遠。南極¶
定延長之紀。祿祚尢宜。五行祛災滯之文。九曜息照臨之¶
咎。常歡舜日。永廕堯天。眷屬樂康。子孫忠孝。九元七祖。往¶
逝先亡。或拘滯昏衢。未超福路。願承道力。便遂往生。利佑¶
見存。允蒙貞吉。其有三塗六趣。夜府寒鄉。亦因懺滌之緣。¶
盡獲逍遙之果。陰陽將吏。宅宇龍神。長悅豫以安寧。俾凶¶
衰而殄息。上願皇圖遐廣。聖壽延洪。卜年克大於姬周。享¶
<pb:KR4h0168_NKFB_0934-13b>
祚更隆於炎漢。寰瀛一統。書軌混同。共傾捧日之心。咸沐¶
自天之祐。¶ 

** 奉化宗祐侍中黃籙齋詞¶ 
:PROPERTIES:
:TITID: QTWTIT18478
:PERSID: QTWAUT2732
:END:

伏聞道本無為。降元精而生二象。象而後數。羅五緯而備¶
㣥形。維地麗天。無違於律歷。陽舒陰慘。咸繫於裁成。由是¶
善惡循環。吉凶倚伏。乾剛坤載。不能排九六之期。蟾魄烏¶
輪。不能革盈虧之勢。况乎二儀稟質。三命定生。未超變化¶
之機。固有推遷之理。是宜兢懷省己。審過知非。常加策勵¶
之心。冀動真靈之鑒。臣夙承元廕。早沐洪休。運偶睿明。身¶ 
<pb:KR4h0168_NKFB_0934-14a>
叨寵任。推忠陳力。未申匡濟之勞。翊聖扶天。累荷超逾之¶
渥。將壇相印。委遇益隆。蒼佩行師。徽榮彌厚。戒滿盈而徒¶
切。報君父以何階。尚恐動靜行藏。有乖於素分。屬心舉念。¶
有忤於神明。或在公有失於賞刑。統眾有愆於裁斷。或往¶
世之尢違未解。或積生之冤債未祛。有一於斯。皆宜懺滌。¶
又今年二運俱逢於墓位。飛天仍直於火星。雖居華葢祿¶
德之方。恐有刑剋照臨之數。以茲兢懼。倍切懇誠。徐氏年¶
運之中。亦有災滯。大小二運。金火氣微。飛宮遇於計都。天¶
符臨於生月。恐為災滯。志在懺祈。是敢恭備信儀。虔申齋¶
<pb:KR4h0168_NKFB_0934-14b>
潔。按元都品格。修黃籙道場。嚴香花於二日六時。召真聖¶
於諸天諸地。凝神注念。瀝懇披心。伏惟萬聖迴光。眾真流¶
鑒。憫其丹款。錫以休祥。赦已往之罪瑕。息將來之厄滯。明¶
星暗曜。無臨照之凶。三命五行。除衝妨之會。冤仇和釋。債¶
訟消平。嗣允繁昌。壽祿延益。九元蒙福。幽夜開光。眷屬康¶
寧。龍神安豫。上願聖躬萬壽。大業永昌。布聲教於九圍。咸¶
歡舜澤。混車書於八極。共樂堯仁。百穀豐盈。六氣均暢。誓¶
傾忠孝。上酬英睿之慈。克勵精誠。仰副真靈之祐。¶ 

** 上官子榮黃籙齋詞¶ 
:PROPERTIES:
:TITID: QTWTIT18479
:PERSID: QTWAUT2732
:END:

<pb:KR4h0168_NKFB_0934-15a>

伏以大道元功。至真妙感。隨方流貺。應念垂慈。佐國濟人。¶
恩周於動植。祛災降福。惠及於幽明。凡所啟祈。必蒙昭鑒。¶
某氏以今年大小行運之內。恐三命衰微。陰陽宿曜之中。¶
恐五星臨照。致成災厄。無所告祈。竊聞黃籙妙齋。功德廣¶
大。無災不解。無厄不禳。輒罄丹誠。冀蒙元祐。謹依科法。開¶
置壇場。三日香燈。九時懺謝。至真冥應。有感必通。伏願三¶
境諸天。高真眾聖。降無涯之澤。垂廣覆之恩。為某氏解除¶
積世罪瑕。多生冤債。隨懺消平。應時除蕩。眷屬安貞。公私¶
<pb:KR4h0168_NKFB_0934-15b>
和泰。誓傾忠孝。永奉聖朝。¶ 

** 飛龍唐裔僕射受正一籙詞¶ 
:PROPERTIES:
:TITID: QTWTIT18480
:PERSID: QTWAUT2732
:END:

伏聞冥寂之初。混元之首。道生一氣。分彼兩儀。陰陽有昇¶
降之殊。清濁有仙凡之異。是則紫清金闕。高居太妙之庭。¶
黃軸風關。下鎮窮泉之域。隨機染惑。因生進退之疑。委跡¶
沈浮。遂有飄零之痛。既非先覺。必在指迷。元元大帝當東¶
漢之季年。啟南宮之寶笈。首傳真籙。大拯㣥生。修之則駕¶
景沖虛。行之則濟人佐國。或蕩平氛沴。或懲革凶妖。正日¶
月之天綱。風雲叶候。靜災邪於地紀。生植無愆。歷代所尊。¶
垂休靡極。臣夙承道廕。獲奉皇慈。功輕而渥澤愈隆。力薄¶ 
<pb:KR4h0168_NKFB_0934-16a>
而君親未報。常思稟窺祕籙。宗受靈文。勤旦夕之香燈。勵¶
精虔而禱祝。所冀家國。同納禎祥。今則嚴備信儀。恭開壇¶
墠。通宵懺滌。稽首歸依。蘭燈夜燭於九冥。檀炷晨飛於三¶
境。恭馳懇款。冀達尊靈。伏惟太上三尊。元元大帝。十方眾¶
聖。三洞威神。鑒丹懇之誠。賜通感之應。靈官真氣。咸賜授¶
傳。使內保身安。外袪災沴。名臻道籍。罪滅陰曹。九元離積¶
夜之香。永棲長樂。舉族享無涯之善。常奉休明。算壽遐延。¶
公私清泰。上願龍圖悠久。鳳歷延洪。增聖壽於無疆。乾坤¶
共永。布皇恩於有截。海岳咸安。同為至道之風。共暢無為¶
<pb:KR4h0168_NKFB_0934-16b>
之化。¶ 

** 皇太子青城山修齋詞¶ 
:PROPERTIES:
:TITID: QTWTIT18481
:PERSID: QTWAUT2732
:END:

臣聞靈寶陳規。齋戒感希夷之兆。真文設教。行藏通修鍊¶
之功。莫不啟之於心。宏之於道。上可以虔祈穹昊。昭達元¶
微。次可以宣布精誠。祇延福祐。永言奉信。敢薦虔恭。伏以¶
皇帝劃地開基。法天垂覆。定禍亂而爰承土德。闡真明而¶
克應金行。翼翼小心。宏朽索薄冰之懼。朝乾夕惕。有櫛風¶
沐雨之勞。備歷嵗時。益勤祇敬。是致年豐嵗稔。國富兵強。¶
定蜀漢之疆圻。扼黔巫之襟帶。允文允武。咸序彞倫。至公¶ 
<pb:KR4h0168_NKFB_0934-17a>
至平。式崇治本。四方慕義。萬里歸仁。梯航無隔於高深。書¶
軌盡同於風教。蓋九霄之靈蔭。信大道之冥扶。用啟帝圖。¶
聿昌宸算。永言戴仰。彌切兢持。近者以星象畱行。稍掩時¶
景。分野觀矚。實資禱祈。是用潔志清心。忘機滌慮。召十洲¶
之法侶。約三洞之元科。敬設清齋。仍啟大醮。伏願上真降¶
鑒。眾聖宣慈。迴機軸於元關。啟輝光於丹道。凡言災沴。竝¶
獲消除。但有吉祥。皆承應感。增聖壽於千秋之外。播皇猷¶
於萬宇之中。壽山罙峻於五山。福海更深於八海。與乾坤¶
而齊固。共日月而合明。叶華戎推奉之情。遂臣子依憑之¶
<pb:KR4h0168_NKFB_0934-17b>
懇。盡繄至教。俯契微衷。冒瀆真仙。無任兢惶戒懼激切屏¶
營之至。謹遣得一大師賜紫張茂卿等一十四人。虔修法¶
事。願鑒丹誠。¶ 

** 暜康諸公主為皇帝修金籙齋詞¶ 
:PROPERTIES:
:TITID: QTWTIT18482
:PERSID: QTWAUT2732
:END:

伏聞道運虛無。泮元黃為九元之始。象疑恍惚。標化育為¶
獨化之源。於是覆載以乾坤。照臨以日月。三才共道。剛柔¶
之用迭興。品彙攸生。善惡之端遂列。然後降之以君父。佐¶
之以股肱。法高皇不宰之慈。體大帝無言之煦。宏安疆域。¶
大庇黎甿。伏惟皇帝陛下出震臨人。承乾御歷。稟樞機之¶ 
<pb:KR4h0168_NKFB_0934-18a>
精耀。含嶽瀆之靈源。明契三辰。運符四序。當天人之允屬。¶
表讖瑞之咸臻。因念陵夷。遂康烝庶。鎮寧郡國。割裂江山。¶
辛勤侔大禹之功。化洽[:#AS-8AE4:●]成周之德。豈忘宵旰。莫憚焦勞。¶
是用和平。永期清泰。某等今以時當端月。節遇正陽。屬二¶
氣之將交。處午位之炎景。恩宏百福。用薦千齡。啟金籙之¶
靈壇。造玉京之勝地。伏願皇帝明齊月桂。壽比天榆。握金¶
鏡以御寰瀛。致衢樽而歡億兆。垂旒問道。覩元凱之忠貞。¶
負扆調元。獲夔龍而翊贊。四三皇而共固。一六合以無虞。¶
仰奉虛皇。俯垂元造。冀納虔祈之志。共申懇禱之誠。¶ 
¶
<pb:KR4h0168_NKFB_0934-18b>

** 皇太子為皇帝修金籙齋詞¶ 
:PROPERTIES:
:TITID: QTWTIT18483
:PERSID: QTWAUT2732
:END:

伏以浩邈無涯。育乾坤者至道。彌綸莫極。運造化者元功。¶
凝一氣以生三才。周六虛而吹萬有。所以春皇秋帝。雲紀¶
火官。承妙用以御寰瀛。體無為而統天地。曷嘗不含和韞¶
粹。端拱穆清。執大象以臨人。乘飛龍而布化。雖流金爍石。¶
湯德彌光。懷山襄陵。堯風益扇。皇帝應圖負扆。握鏡開基。¶
慕元元慈儉之宗。仰黃帝華胥之躅。日慎一日。雖休勿休。¶
故得聲教旁敷。京坁積稔。俗臻暇豫。民樂雍熙。交歡自洽¶
於鄰封。賝贐爭來於絕域。倍增寅畏。祇荷穹旻。昨以垂象¶ 
<pb:KR4h0168_NKFB_0934-19a>
飛芒。天文炯戒。躔次雖殊於分野。禱祈勵切於焚修。恭啟¶
皇壇。敢希鴻福。仰玉清之元化。稽首知歸。開金籙之道場。¶
齋心發願。所貴者達誠碧落。薦壽皇躬。與日與月之同明。¶
共天共地之咸久。青詞奏御。俾金慧以韜光。丹表通真。致¶
珠囊之叶度。災躔永息。禎瑞常臻。鳳歷克調。狼烟不警。政¶
隆三五。祚越億千。位忝儲宮。實欽仙境。輒傾素懇。仰望元¶
慈。¶ 

¶
