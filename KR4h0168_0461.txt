#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID KR4H0168
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:KR4h0168_NKFB_0460-19a> 
#+PROPERTY: JUAN 0461
欽定全唐文卷四百六十一¶ 

<pb:KR4h0168_NKFB_0461-01a>
　陸贄(二)¶ 

** 貞元改元大赦制(興元二年正月一日)¶ 

:PROPERTIES:
:TITID: QTWTIT09642
:PERSID: QTWAUT1316
:END:

門下。王者體元立極。欽若乎天地。纂業承統。嚴奉於祖宗。¶
所以敬事修誠。務本敦孝。尊其上以御於下。謹其身而訓¶
於人。百神允諧。兆庶永賴。立國之本。斯其大經。朕燭理不¶
明。違道招損。往遭多難。淪陷國都。天地宗祧。曠而莫主。則¶
是欽若嚴奉之義缺矣。甚用懼焉。洎復京師。遽將告謝。有¶
司以人力耗斁。禮物廢隳。日居月諸。歲聿云暮。卜其吉日。¶
<pb:KR4h0168_NKFB_0461-01b>
俯(一作甫)在上春。齊心永懷。坐以待曙。而百辟卿士。抗疏上¶
言。咸謂人心未寧。不足以盡敬。寇孽猶在。不足以告功。迫¶
於㣥情。俯抑誠願。郊廟孔邇。瞻言莫從。悼心慚顏。胡寧自¶
處。重以和平未洽。災沴薦臻。去歲旱蝗。兩河為甚。人流不¶
息。師出靡居。加之以徵求。因之以荒饉。困窮殍餒。轉死邱¶
墟。關輔之間。冬無積雪。土膏未發。宿麥不滋。詳思咎徵。有¶
為而致。豈兵戎之後。餘祲尚存。將獄犴之中。深寃未釋。又¶
河中淮右。逆將阻兵。汙脅齊人。陷之死地。雖欲自雪。厥路¶
無由。抱義銜寃。足傷和氣。此皆由朕爽德。播災於人。為之¶ 
<pb:KR4h0168_NKFB_0461-02a>
父母。實用愧恥。今元陰已謝。春日載陽。勾萌畢伸。幽蟄咸¶
震。思與海內。同心自新。發號更元。用符天意。宜改興元二¶
年為貞元元年。自正月一日昧爽已前。大辟罪以下。已發¶
覺未發覺。已結正未結正。繫囚見徒。罪無輕重。咸赦除之。¶
先準敕令量移收敘人。所司據節文速與處分。應河中脅¶
從將士。多是奉天赴難功臣。本居朔陲。夙尚忠節。豈以一¶
夫詿誤。棄其累代勳庸。朕於此軍。尤所不忍。特宜洗滌。待¶
以初誠。自非與官軍決戰。死於鋒刃。其餘雖臨陣擒獲。亦¶
並釋放。如棄逆歸順者。在身先有官爵實封。一切如舊。仍¶
<pb:KR4h0168_NKFB_0461-02b>
準前後制敕。所在便給賞錢。并與甄敘。如有因危効節。建¶
立殊庸。量其事績。特加獎擢。李懷光若能翻然悔過。朿身¶
赴朝。念其嘗有大勳。必當終始全護。仍準前敕。授之官封。¶
朕於功臣。庶亦無負。淮西將吏百姓等。皆被刼制。久為匪¶
人。詢事原情。諒非獲已。今王師四合。計日誅夷。玉石俱焚。¶
用增惻憫。宜令諸道進軍之日。唯罪首惡一人。自餘徒黨。¶
悉從原宥。如有歸順及立功者。並準河中將士例裦獎。夫¶
為國之要。在於審官。共理分憂。守宰彌切。闔境性命。繫乎¶
其人。將使里閭無愁苦之聲。風俗興廉讓之教。得不慎簡¶ 
<pb:KR4h0168_NKFB_0461-03a>
髦彥。寄之化源。自今已後。諸州刺史有闕。中書門下於朝¶
官中精擇有理人才術者授之。如刺史縣令在任。頻年課¶
績尤異者。擢授侍郎給舍郎官御史。中外迭處。用觀其能。¶
賞罰必行。期於競勸。自頃選曹署吏。唯以書判求人。務騁¶
浮華。莫稽實行。且能言者不必適用。蘊用者或未能言。為¶
官擇人。其在精覈。宜令清資常參官。每年於吏部選人中。¶
各舉所知一人。堪任縣令錄事參軍者。所司依資敘注擬。¶
便於甲歷之內。具標舉主名銜。仍牒報御史臺。如到任後¶
政理尤異。及有贓犯事跡著明者。所司錄舉官姓名聞奏。¶
<pb:KR4h0168_NKFB_0461-03b>
以為裦貶。其內外官員及京城諸使名目。委御史審勘會。¶
商量并省停減。仍集百寮定議。務從簡約。息費便人。其京¶
外官職田及息利官錢等。黠吏詆欺。移易疆畔。或貧人轉¶
徙。捕繫親鄰。日月滋深。耗弊彌甚。亦令百寮議其折衷。擇¶
善而行。往以賦役殷繁。人不堪命。定為兩稅。事額易從。比¶
屬軍興。或踰始制。法無所守。吏益為姦。哀我勞人。汔可小¶
息。自諸道州府。除兩稅外。應有權宜科率差使。一切悉停。¶
京畿及近縣所欠百姓和糴價值。委度支即勘會支給。諸¶
道非臨寇賊州縣。自冬已來點召官健子弟。並宜放散。任¶ 
<pb:KR4h0168_NKFB_0461-04a>
營生業。應經陷賊州縣。百姓屋宇被災毀。并貧病老弱。及¶
遭傷損之類。所在量加優恤。使得安存。天下名山大川。并¶
自古聖帝明王賢臣烈士祠廟墳墓。各委當處長吏擇日¶
致祭。必資精潔。以達志誠。班爵有差。所以序賢也。廩秩有¶
等。所以明勸也。今或高卑失序。中外相踰。至於卿士之家。¶
尚罹凍餒之患。忠信重祿。豈其然耶。內外官祿及俸錢手¶
力雜給等。委中書門下度支即參詳定額聞奏。應赴奉天¶
及收城將士等。並功存社稷。節著艱危。中心藏之。豈忘酬¶
報。頃緣府藏空竭。賞給未周。乃眷勳臣。實用增愧。應準元¶
<pb:KR4h0168_NKFB_0461-04b>
敕合請賞錢人等。委所司節減在官及百司費用。據所有¶
財物。速與給付。應在京城及諸道立功將士等。先有詔旨。¶
並許甄升。所司勘會。淹歷時月。委中書門下即準元敕處¶
分。諸軍行營并河中朝邑被脅從將士。家口在京及諸州¶
府者。宜令本道節度觀察使安存賑恤。各令優給。應諸軍¶
諸使立仗見在城將士等。共賜物七萬匹。制書有未該備。¶
所司速比類條件聞奏。敢以赦前事相言告者。以其罪罪¶
之。亡命山澤。挾藏軍器。百日不首。復罪如初。赦書日行五¶
百里。遐邇咸知。¶ 

<pb:KR4h0168_NKFB_0461-05a>

** 冬至大禮大赦制(貞元元年十一月)¶ 

:PROPERTIES:
:TITID: QTWTIT09643
:PERSID: QTWAUT1316
:END:

門下。君天下者。受命於天地。繼業於祖宗。致其誠心。惟敬¶
與孝。違敬莫大乎廢祀。虧孝莫大乎黷神。朕以身。屬承大¶
統。縱欲敗度。浸生厲階。兵連禍深。變起都邑。六師播蕩。九¶
服震驚。郊廟園陵。陷於凶逆。神人乏主。將迨周星。列聖大¶
業。幾墜於地。違敬虧孝。罪由朕躬。撫臨萬邦。甚用自愧。側¶
身思咎。庶補將來。股肱元臣。比義叶德。爪牙眾士。勠力同¶
<pb:KR4h0168_NKFB_0461-05b>
心。誅大憝而都邑廓清。翦逋寇而關河厎定。茲朕再與王¶
公卿尹。洎億兆之人。備其盛容。修其禮物。薦誠清廟。展敬¶
圜丘。陳謝罪[:#AS-8B70:⿰⺅⿱⿰夭夭心]。告雪憤恥。感慕慙惕。若無所容。上帝顧懷。¶
再新景命。豈伊匪德。獨荷鴻休。思與普天。誕膺多福。可大¶
赦天下。自貞元元年十一月十一日昧爽已前。大辟已下。¶
已發覺未發覺。已結正未結正。繫囚見徒。罪無輕重常赦¶
不原者。咸赦除之。左降官量移近處。流人及藩鎮効力。並¶
即放還。應有痕玷禁錮。前後恩赦節文未該及者。亦宜洗¶
雪。勿以為累。李希烈僭逆不道。誠所難容。朕憫念蒼生。務¶
息征討。頻有詔命。許其自新。若能歸降。依前敕待以不死。¶
淮西管內將士官吏百姓等。一切原宥。與之如初。先有¶ 
<pb:KR4h0168_NKFB_0461-06a>
官封。亦皆復舊。如能特建功效者。當別超擢。若家口親屬¶
在諸道者。長吏綏撫。各使安存。其歸順百姓。仍委節度觀¶
察使刺史給空閒地。任便安居。優復終身。務令全濟。待事¶
平已後。聽歸本貫。天下百姓。去年十二月已前欠負官稅¶
官租。及諸色人逋懸。一物已上。但不在官典復內者。一切¶
免放。內外文武官見任及致仕官。三品已上賜爵三級。四¶
品已下加一階。天下諸使諸將軍士。三品已上賜爵一級。¶
四品已下加一階。白身人賜勳三轉。自頃兇渠倡亂。逆臣¶
附姦。保據國都。憑陵甸服。朕出次郊邑。再遷巴梁。險阻艱¶
<pb:KR4h0168_NKFB_0461-06b>
難。靡不經歷。暴亂之後。乃彰烈士之功。憂危之中。方見直¶
臣之節。錄勳進善。其可弭忘。應奉天興元元年扈從立功¶
并收京城將士食實封者。各隨文武與一子官。餘並加兩¶
階。仍賜勳三轉。其文武百官應扈從到興元府者。五品已¶
上賜爵一級。六品已下各加一階。合入三品五品者。不拘¶
考限聽敘。其五品已下父母。未經追贈者與追贈。應平河¶
中將士。即準元敕。速與甄獎。自建中四年已來。有身死王¶
事。義烈著明。未經裦贈者。本道即具名銜事跡聞奏。諸道¶
有解退官健。州府長吏切務安存。仍量以空閒田地給付。¶ 

<pb:KR4h0168_NKFB_0461-07a>

免其差役。任自營生。社稷之勳。以輔興王業。統帥之任。以¶
總制戎麾。參衮職者其德崇。授麾節者其功大。方鎮乃國¶
之垣翰。禁衛實予之爪牙。尹京實賴於肅清。主計尤資於¶
辦集。所頒慶澤。宜越常倫。司徒兼中書令晟。宜與一子五¶
品正員官并四品階。諸道副元帥。各與一子六品正員官。¶
中書門下平章事充節度使。各與一子七品正員官。節度¶
使及神策兵馬使六軍統軍金吾六軍大將軍判度支侍¶
郎。各與一子八品正員官。都團練都防禦等使京兆河南¶
<pb:KR4h0168_NKFB_0461-07b>
尹金吾六軍將軍殿前射生兵馬使。各與一子九品正員¶
官。多難以來。三十餘載。克平禍亂。屬在戎臣。或節著艱危。¶
或勳高戰伐。受任雖專於總帥。成功亦賴於㣥材。懋賞推¶
恩。宜加裔嗣。諸道大將功業崇高者。各與一子官。本使即¶
詳定。錄名聞奏。副元帥都統兼節度使下每道各二十人。¶
都團練都防禦使下各十人。如大將子孫之中。有藝業優¶
長。性行純確者。本使具狀聞薦。仍量事資給。令赴上都。朕¶
當隨材授官。以充侍衛。庶使忠臣之後。與國無窮。故尚父¶
子儀。先朝元勳。再復京邑。贈太尉秀實。以死為國。節冠古¶
今。宜各與子孫一人五品正員官。自至德以後節度使大¶ 
<pb:KR4h0168_NKFB_0461-08a>
將。有忠烈績效著明。其後淪翳者。所司即條錄聞奏。與子¶
孫一人正員官。諸色人應在賊中。潛奉神主。頃已甄賞。宜¶
便賜優崇。三品已上賜爵一級。四品已下加一階。江淮轉¶
運使檢校左僕射同中書門下平章事韓滉。勵精勤職。夙¶
夜在公。漕輓資儲。千里相繼。事無[:#AS-8B70:⿰⺅⿱⿰夭夭心]素。人不告勞。拯於凶¶
災。厥有成績。可進封晉國公。關畿之內。連歲興戎。荐屬天¶
災。稼穡不稔。穀糴翔貴。烝黎困窮。倉廩空虛。莫之賑贍。每¶
一興念。惻然痛心。宜令度支取江西湖南見運到襄州米¶
十五萬石。設法般赴上都。以救百姓荒饉。如山路險阻。車¶
<pb:KR4h0168_NKFB_0461-08b>
乘難通。仍召貧人。令其般運。便以米充腳價。務於全活流¶
庸。庶事優饒。副朕勤恤。立國之道。始於親親。所以厚骨肉¶
之恩。明教化之本。況荐經艱故。宗族漂淪。敦睦之情。有加¶
常典。大長公主長公主公主。各與一子七品官。嗣王郡王¶
郡主縣主。各與一子官。出身應陪位皇親五等已上。諸親¶
三等已上者。三品已上賜爵一級。四品五品加一階。六品¶
已下及常選官散官等。簡選日優與處分。未出身人量授¶
文武散官。如宗子中有德行才能者。宗正卿具以名聞。當¶
別獎任。致理之本。在乎審官。審官之由。資乎選士。將務選¶ 
<pb:KR4h0168_NKFB_0461-09a>
士之道。必精養士之方。魏晉已還。澆風未革。國庠鄉校。唯¶
尚浮華。選部禮闈。不稽實行。學非為巳。官必徇人。法且非¶
精。弊將安救。宜令百寮。詳思所宜。各修議狀。送中書門下。¶
參較得失。擇善而行。有虞建官。三載考績。在漢為吏。或長¶
子孫。蓋吏久於官。則人情不苟。官久於事。則理化有成。日¶
者制度廢隳。考課乖舛。淹速靡準。升降無名。欲令庶寮。何¶
所懲勸。自今已後。刺史縣令。未經三考。不得改移。其餘非¶
在職績效殊尤。亦不得越次遷轉。刺史停替。須待魚書。內¶
外五品已上。及常參官在任年考已深者。即量才效用與¶
<pb:KR4h0168_NKFB_0461-09b>
改。中外迭處。以觀其能。夫明目達聰。務廣聞見。或慮懷才¶
抱器輸忠納諫之倫。地處幽遐。無由自達。永言於此。夢想¶
不忘。應諸色人。有長策濟時。忠規匡主。任具陳所見。詣所¶
居之州。委刺史畧與討論。觀其旨趣。但有裨治道。不涉私¶
情。便與附驛遞進。朕當親覽。自立兩稅。經今百年。或初定¶
之時。已有偏併。或戶口減耗。舊額猶存。輕重不均。流亡轉¶
甚。委度支即折衷條理。以䘏困窮。古者雖有水旱。人無菜¶
色。皆由儲蓄不匱。勸導有方。前代所置義倉。國初亦循其¶
制。被災救乏。甚便於人。即宜準貞觀故事。天下所墾見田。¶ 

<pb:KR4h0168_NKFB_0461-10a>

上自王公。下及百姓。每豐稔之歲。秋夏兩時。州縣長官以¶
理勸課。據頃畝多少。隨所種粟豆稻麥。逐便貯納。以為義¶
倉。如年穀不登。即量取賑給。官司但為立法勸諭。不得收¶
管。仍各委本道觀察使逐便宜處置聞奏。敦本厚生。必資¶
播殖。當今所切。莫甚於斯。自今百姓有墾闢田疇加於常¶
歲者。所加之地。不得輒徵租稅。其刺史令長考課。亦以本¶
界墾田多少為殿最。今年蝗旱損甚州府。開春之後。量給¶
種子。使就農功。天下應荒閒田。有肥沃堪置屯田處。委當¶
<pb:KR4h0168_NKFB_0461-10b>
管節度使觀察都團練都防禦等使刺史審細檢行。以諸¶
色人及百姓情願者。使之營佃。如部署精當。收穫數多。本¶
道使刺史特加裦升。屯田等節級優賞。如是逃戶田地。本¶
主復業。即却給還。輦轂之下。四方會同。供應既多。難為準¶
定。急賦繁役。人何以堪。宜令京兆尹與度支計會。長安萬¶
年兩縣。每季各先支貯備錢五千貫文。於縣庫收納。定清¶
幹官專知。應緣卒須別索。及雜供擬并工匠等。縣令與專¶
知官先對給價錢。季終之後。申度支勘會。應關和市和雇。¶
並須先給價錢。兩稅外。一物已上。不得科配百姓。御史臺¶
朝廷紀綱。尚書省治化根本。百度得失。繫乎其人。自頃制¶ 
<pb:KR4h0168_NKFB_0461-11a>
敕頒行。所司多不遵守。王臣奉職。豈所宜然。委御史臺左¶
右丞切糾稽違。無壅朕命。南郊太清宮太廟應職掌行事¶
官。郊廟攝將軍中郎郎將及留守副留守內定行從官。三¶
品已上各賜爵一級。四品已下加一階。並賜勳兩轉。其諸¶
色支供作官司直長上流外灼然要職掌者。並賜勳兩轉。¶
行事室長掌坐齋郎禮生贊者。減二年勞。無勞可減者。簡¶
選日優與處分。崇賢館學生見在者。減帖策各一道。國子¶
監陪位學生賜勳一轉。介公酅公各與一子官。如無子孫。¶
賜物一百匹。神策六軍殿前左右射生英武威遠皇城左¶
<pb:KR4h0168_NKFB_0461-11b>
右金吾街使將士。應緣大禮宿衛御樓立仗。及守本庫本¶
營者。共賜物若干端匹。天災作沴。深儆予衷。跼蹐憂慚。罔¶
知攸措。今穀價騰踊。人情震驚。鄉閭不居。骨肉相棄。流離¶
殞斃。所不忍聞。公私之間。廩食俱闕。既無賑恤。又復徵求。¶
財殫力竭。繼以鞭箠。弛征則軍糧乏贍。厚取則人何以堪。¶
念茲困窮。痛切心骨。思所以濟。浩無津涯。補過實在於增¶
修。救患莫如於息費。致咎之本。既由朕躬。謝遣之誠。宜自¶
朕始。宜令尚食所進御膳。每日各減下一半。應宮人等每¶
月惟供給糧米一千五百碩。飛龍廏馬。從今已後至三十¶ 
<pb:KR4h0168_NKFB_0461-12a>
日已前。並減一半料。京兆府應差科百姓。及和市和買等¶
諸色目。事無大小。一切並停。公私債負。容待蠶麥熟後徵¶
理。¶ 

** 貞元九年冬至大禮大赦制¶ 
:PROPERTIES:
:TITID: QTWTIT09644
:PERSID: QTWAUT1316
:END:

門下。朕以寡德。屬當大統。皇天眷佑。俾主兆人。懼不克承。¶
夙夜祇畏。緬懷前烈。致於昇平。予心浩然。罔知攸濟。小大¶
之務。曷嘗不勤。芻蕘之言。亦莫不敬。慮每存於致理。志常¶
在於恤人。中宵屢興。終食累歎。一事乖弛。惄焉疚懷。一夫¶
罹殃。惻若傷體。思與海內。同臻大和。息其戰爭。保其生業。¶
<pb:KR4h0168_NKFB_0461-12b>
降心從眾。實匪有辭。克已利人。誠無所恡。然以視聽有極。¶
思慮難周。況乎長自深宮。安於近習。損益之理。寧免過差。¶
幽遠之情。固多未達。由是兢兢砥礪。悔往修來。燭理所患¶
於不明。推心庶幾於無負。日慎一日。於今十有五年矣。上¶
靈降鑒。多士叶誠。五稼屢豐。四鄙不擾。方鎮輯睦。干戈厎¶
寧。邊壘繕完。殊方欵附。協天地會昌之運。實宗社無疆之¶
休。慶既荷於元功。禮有昭於大報。矧惟霜露之感。永切孝¶
思。禋燎之儀。每勤精意。將申誠敬。其在躬親。是與公卿大¶
夫。虔奉犧牲。恭奠圭璧。陳其文物。薦其馨香。類秩於泰壇。¶ 

<pb:KR4h0168_NKFB_0461-13a>

朝享於寢廟。率職來助。萬邦攸同。備物致嚴。百禮具舉。誠¶
慕獲展。神人允諧。明發永懷。慶感斯集。純嘏所錫。豈惟朕¶
躬。思俾普天。均承惠澤。可大赦天下。貞元九年十一月十¶
日昧爽已前。繫囚見徒。大辟已下。罪無輕重。咸赦除之。其¶
見於官司辯對者。亦並放免。官人犯入已贓。不可令其却¶
上。已後勿以為累。左降官及流人。並量移近處。其官已經¶
量移未復資者。還其階爵。竄謫遐裔。冀速沾恩。比者準制¶
量移。所司比例申牒。屢加盤覆。累涉歲年。既甚淹遲。且不¶
<pb:KR4h0168_NKFB_0461-13b>
均一。宜令吏部刑部審勘檢本流貶及量移敕旨。比類元¶
犯事狀輕重。兩月內與處分。內外文武見任及致仕家居。¶
并諸軍諸使將士等。三品已上賜爵一級。四品已下加一¶
階。從我巡狩。涉於艱難。錄其忠勞。宜有優異。應從奉天扈¶
從至興元府文武官將士等。普恩之外。三品已上賜爵一¶
級。四品已下加一階。兵興已來。垂四十載。稅額煩重。人已¶
困窮。因之以流離。加之以凍餒。為人父母。實切哀傷。誠由¶
德化未孚。耗斁猶廣。每欲蠲復。使之小休。迫於軍儲。有意¶
未就。姑示勤恤。減其田租。惠貸非多。良深憫愧。天下百姓。¶
貞元十年地租斛㪷應合度支收管者。宜並三分減收一¶ 
<pb:KR4h0168_NKFB_0461-14a>
分。如當管無屬度支斛㪷。即減放合送上都十分之一。其¶
所放斛㪷錢物。並委巡院官與觀察經畧等使計會。審勘¶
定數。分明榜示百姓。仍具申奏。去年以來所有貸糧種子。¶
並存百姓腹內者。一切放免。富國安人。在於薄斂。必不得¶
已。簡則易從。自頃削去煩苛。定為兩稅。既無他撓。頗便於¶
時。朕推誠御人。所貴在信。保此成法。期於不踰。凡百有司。¶
所宜遵守。儻求取無節。則因緣起姦。獲利失人。殊乖朕意。¶
諸司諸使及諸州府。除兩稅外。別有科配。悉宜禁絕。近年¶
以來。因和市和糴欠負百姓錢物。並即填還。已後官司應¶
<pb:KR4h0168_NKFB_0461-14b>
有市糴者。各須先付價直。不得賒取抑配。因茲斂怨擾人。¶
水旱為灾。古人不免。苟有豐蓄。則無凶年。間屬多虞。里閭¶
凋耗。如務求於日給。不遑慮於歲儲。一穀不成。人則艱食。¶
害至而救。其傷已多。俾無餒殍之憂。將在備之而已。宜委¶
諸州府長吏。每年以當管迴殘餘羨錢物。穀賤時收糴。各¶
隨便近貯納。年終具有無多少。報中書門下。兼申考功。以¶
為考課陞降。如有替代。各分交領。準前申報。若遇灾異不¶
稔。即量事給與百姓。輒有將充諸色用者。以枉法贓罪之。¶
其勸課百姓。自置義倉。仍準貞元元年十一月十一日制¶ 
<pb:KR4h0168_NKFB_0461-15a>
處分。立人之道。惟孝與忠。孝莫大於榮親。忠莫先於竭節。¶
惟爾師長卿校。洎乎方岳列藩。保乂皇家。交修庶績。竭節¶
之效。既昭乃誠。榮親之恩。宜洽國典。內外文武清望職事¶
官。幷節度觀察都防禦都團練經畧等使。父在未有官。量¶
授檢校五品官。母在未有邑號者。各封邑號。父母亡沒者。¶
量與追贈。已經追贈者。更與改贈。佐運之臣。納忠之輔。功¶
既存於社稷。慶宜及於子孫。故周錫土田。漢傳帶礪。疇其¶
爵邑。與國始終。固以明報德之恩。勸為臣之節。其或年代¶
未遠。利澤猶存。祠宇已變於荒墟。裔嗣不編於仕籍。思其¶
<pb:KR4h0168_NKFB_0461-15b>
人。猶愛其樹。況奠享乏主。而不加省錄者乎。興滅國。繼絕¶
代。所以禮先賢也。修宗廟。敬祀事。所以教追孝也。化俗歸¶
厚。此其大端。應九廟配享功臣。及武德以來將相。名節特¶
高。有封爵廢絕。祠廟無主者。宜許子孫一人紹封。以時享¶
祀。自今以後。應有家廟。子孫但傳襲封爵者。並許享祔於¶
廟。其有毀賣私廟及買之者。各以犯教義贓論。自古聖帝¶
明王忠臣烈士。各令所在長吏以禮致祭。書敘明目達聰。¶
垂拱而理。詩稱濟濟多士。文王以寧。舍已從人。故能通天¶
下之志。棄瑕錄用。故能盡天下之才。昔在太宗。勤求理道。¶ 

<pb:KR4h0168_NKFB_0461-16a>

納諫如響。任賢勿疑。致俗於太平。垂範於永代。朕獲承鴻¶
緒。追慕聖猷。書之座隅。常自儆勵。朝夕翹想。庶聞嘉謀。夢¶
寐勞懷。思得賢士。凡厥在位。所宜共成。諸司官有陳便宜¶
者。各盡所見。條疏封進。事有冤滯。政有闕遺。悉當極言。無¶
或隱避。詔敕不便於時者。所司執奏以聞。天下有蘊德懷¶
才。隱居不仕。委所在觀察使表薦。當以禮邀致。諸色人中¶
有賢良方正。能直言極諫。或博通墳典。達於教化。或詳練¶
故事。長於著述。或精習律令。曉暢法理。或該明吏術。可委¶
<pb:KR4h0168_NKFB_0461-16b>
理人。或洞識韜畧。堪任將帥者。委所在州府長吏及臺省¶
常參官詳錄行能舉奏。仍牒報吏部。其所舉人。並限來年¶
七月內到京。朕當親試。應緣大禮掌職行事仗內引駕攝¶
將軍中郎郎將留守副留守。幷諸道表狀陪位法駕三引¶
官等。三品已上更賜爵一級。四品已下加一階。其郊壇宮¶
廟行事官。仍各賜勳兩轉。皇親諸親應陪位者。三品已上¶
賜爵一級。四品五品加一階。六品已下及常選官。至選日¶
優與處分。白身人及諸色應陪位官等各賜勳兩轉。親王¶
大長公主郡主縣主賜物各有差。酅公介公各賜物若干¶
段。行事室長掌坐齋郎禮生贊者。各減一年勞。無勞可減¶ 
<pb:KR4h0168_NKFB_0461-17a>
者。至簡選日優與處分。崇賢館學生減策一道。國子監學¶
生陪位者。及應緣祇應諸司作官直長長上流外要職掌。¶
內侍省白身。諸州行綱考典兩京耆壽。諸色番役當上在¶
城幷量留十月番人等。各賜勳一轉。鴻臚番客共賜物若¶
干。神策六軍英武威遠皇城金吾街使諸軍諸使將士。應¶
緣大禮宿衛御樓立仗及守本庫本營者。共賜物若干端¶
匹。天下耆老。百歲已上者各賜錦帛五段。米五碩。八十已¶
上及鰥寡惸獨不能自存者。委刺史縣令各加優恤。應緣¶
大禮加階及賜勳爵等申報敘奏期限。並準貞元六年十¶
<pb:KR4h0168_NKFB_0461-17b>
二月二日敕處分。餘依常式。所司不須更作條件。赦書日¶
行五百里。布告遐邇。咸使聞知。¶ 

** 李晟司徒兼中書令制¶ 
:PROPERTIES:
:TITID: QTWTIT09645
:PERSID: QTWAUT1316
:END:

雲雷構屯。㝢縣興難。非山岳降神。不生良弼。非股肱叶契。¶
不集大勳。故高宗得傅說。中興殷邦。宣王任吉甫。重光周¶
道。天寶之季。寇陷二京。時則先臣子儀。翼戴肅宗。戡定禍¶
亂。再造區夏。於今賴之。肆予小子。獲纘丕構。不克負荷。失¶
守宗祧。天祚我唐。降生忠烈。有社稷之臣曰開府儀同三¶
司檢校尚書左僕射中書門下平章事充神策軍節度鄜¶ 
<pb:KR4h0168_NKFB_0461-18a>
坊等州管內觀察處置等使京畿渭南渭北商華等州兵¶
馬副元帥上柱國合川郡王李晟。沈肅有勇。堅明能斷。聞¶
難感憤。誓軍徂征。誠激於衷。義形於色。自河之右。萬里濟¶
師。殷然雷奔。大盜懾駭。屬皇家不造。戎帥誘姦。重茲播遷。¶
郊甸震蕩。而晟蓄銳養士。深壘固軍。以謀吞元兇。以義糾¶
㣥帥。躬擐甲冑。率先啟行。布忠信為軍聲。持義烈為戰器。¶
廓清氛沴。寧復皇都。宗廟載安。宇宙斯泰。佐予興運。時乃¶
茂功。德厚者任崇。業盛者報重。升以元輔。建於上公。熙庶¶
績而翼宣九歌。擾兆人而敬敷五教。用疇井賦。貽厥子孫。¶
<pb:KR4h0168_NKFB_0461-18b>
與國咸休。永播丕烈。可司徒兼中書令。仍賜實封一千戶。¶
餘並如故。俟還京後。所司擇日。備禮冊拜。宣示中外。以彰¶
元勳。¶ 

** 蕭復劉從一姜公輔平章事制¶ 
:PROPERTIES:
:TITID: QTWTIT09646
:PERSID: QTWAUT1316
:END:

宰輔之任。獻替為務。內凝庶績。外撫四夷。調陰陽以成歲¶
功。贊化育而熙帝載。若金用礪。其弼予違。如旱為霖。允從¶
人望。矧時屬多難。彌切任賢。朕未嘗不朝夕論思。夢寐懷¶
想。道之所在。人遠乎哉。朝議大夫守戶部尚書兼御史大¶
夫充荊襄江西等道都元帥統軍長史豐縣開國公賜紫¶ 
<pb:KR4h0168_NKFB_0461-19a>
金魚袋蕭復。性質端亮。理識精敏。約已宏物。體方用圓。為¶
邦必表其理能。及霤亟聞於鯁議。動可成範。立不易方。守¶
尚書吏部郎中兼御史中丞充荊襄江西等道都元帥判¶
官賜緋魚袋劉從一。貞白其行。溫恭其文。居簡而適用必¶
通。體和而臨事有立。持重能斷。端慤有恒。累更委任。多所¶
宏益。守京兆府戶曹參軍翰林學士賜緋魚袋姜公輔。志¶
懷濟物。監必通理。主文而諫。忠靡退言。經始以謀。事皆前¶
定。道無屈撓。智適變通。並可以參贊大猷。光膺僉屬。兵戎¶
未靖。期爾經綸。都邑未康。期爾還定。予一人有過。爾是用[:#AS-FDF5:●¶
<pb:KR4h0168_NKFB_0461-19b>
]¶ 
[:#AS-FBEE:●]主。伊萬姓不寧。爾是用¶
乂。欽哉。慎乃有位。罔瘝厥官。復可守吏部尚書同中書門¶
下平章事。散官封賜如故。從一可守尚書刑部侍郎同中¶
書門下平章事。賜紫金魚袋。公輔可守諫議大夫同中書¶
門下平章事。賜紫金魚袋。¶ 

** 張延賞中書侍郎平章事制¶ 
:PROPERTIES:
:TITID: QTWTIT09647
:PERSID: QTWAUT1316
:END:

兩漢制理。由乎審官。多以牧宰高第。入居台輔。黃霸自潁¶
川而次遷丞相。卓茂由密令而超拜三公。蓋以為國本於¶
親人。舉賢先於稱職。旌能勸善。風化大端。今革車薦興。賦¶
煩人散。匡弼寡昧。屬於才臣。光祿大夫檢校吏部尚書兼¶ 
<pb:KR4h0168_NKFB_0461-20a>
成都尹御史大夫充劒南西川副大使管內度支營田觀¶
察處置等使上柱國魏國公張延賞。崇飭文行。勵精理道。¶
踐歷中外。所至有聲。慮必周密。心無屈撓。簡廉以肅吏。慈¶
惠以愛人。明以照姦。和以定眾。去若始至。久而見思。秉志¶
不渝。課績常最。以爾循良之化。佐予綏兆人。以爾經綸之¶
才。佐予熙庶績。仍資威重。兼領蕃維。式慰甘棠之思。且繼¶
緇衣之美。懋昭邦典。勿替家聲。可中書侍郎平章事。依前¶
兼成都尹。餘如故。¶ 

** 渾瑊侍中制¶ 
:PROPERTIES:
:TITID: QTWTIT09648
:PERSID: QTWAUT1316
:END:
¶
<pb:KR4h0168_NKFB_0461-20b>

論道經邦。興戎定亂。執是二柄。毗予一人。得諸全才。康濟¶
大難。懋官胙土。備舉彞章。開府儀同三司檢校尚書左僕¶
射同中書門下平章事兼靈州大都督府長史充靈鹽銀¶
夏等節度管內觀察處置度支營田押蕃部落等使仍充¶
朔方邠寧振武等道奉天永平軍行營節度副元帥柱國¶
樓煩郡王渾瑊。神降才傑。天資忠厚。叶于興運。為國輔臣。¶
往以盜起上京。駕言出狩。㣥兇怙亂。再犯郊畿。時乃奮揚¶
武威。董制師律。深居籌畫。奸慝寢謀。當敵指揮。士旅增氣。¶
危城克固。我伐用張。重以賊臣蔑恩。養寇資亂。再罹艱阻。¶ 

<pb:KR4h0168_NKFB_0461-21a>

播越巴梁。時乃幷轡載馳。執羈從邁。有見危致命之節。有¶
憂國滅私之誠。凜然貞規。介若金石。縱橫有夷難之畧。感¶
激陳復國之謀。分總偏師。徑出重險。秉大節以誓㣥帥。布¶
寬令以宥脅從。師次近郊。摧兇靡抗。軍臨近甸。下邑如歸。¶
推成功以不居。期盡敵以自效。率其全眾。揚旆前追。雄威¶
疾馳。元惡授首。柔德懷服。餘黨歸心。埽闢氛昏。安復園寢。¶
懋乃嘉績。其維格天。范燮之讓能。耿弇之殄寇。總是二美。¶
瑊其有焉。足以銘勳旂常。垂美竹帛。宜首台階之列。仍疇¶
<pb:KR4h0168_NKFB_0461-21b>
井邑之賦。祇膺時命。無替厥庸。可侍中。仍賜實封八百戶。¶
餘如故。¶ 

¶
