#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0251-18a> ¶¶¶¶
#+PROPERTY: JUAN 0252
欽定全唐文卷二百五十二¶ 

<pb:NFKB_QTW_p0252-01a>
　蘇頲(三)¶ 

** 授嗣鄭王希言右衞大將軍制¶ 
:PROPERTIES:
:TITID: QTWTIT05738
:PERSID: QTWAUT0389
:END:

門下。銀青光祿大夫太僕卿員外置同正員上柱國嗣鄭¶
王希言。才推近屬。行稟中和。用沈毅以為謀。體直方而成¶
器。頻升列之位。嘗踐執金之秩。歷官斯久。更事逾深。必在¶
親賢。用膺心膂。宜領右軍之寄。仍直大將之任。可雲麾將¶
軍守右衞大將軍。勳封如故。¶ 

** 授李延昌左金吾衞大將軍制¶ 
:PROPERTIES:
:TITID: QTWTIT05739
:PERSID: QTWAUT0389
:END:

黃門。兵戈之容。是憑於師律。輿馬之飾。允屬於徼巡。自匪¶
<pb:NFKB_QTW_p0252-01b>
周才。孰當茲任。衞尉卿兼檢校左金吾衞大將軍上柱國¶
李延昌。倜儻為用。堅剛立誠。學優典墳。言綜韜畧。賈勇聞¶
義。則輕於九死。好謀盡忠。則隱如一敵。自膺刺姦之寵。雅¶
叶彈違之務。正名不拜。何以光於執金。教戰或忘。何以勵¶
其投石。宜踐迹於中尉。俾疇能於亞夫。可右雲麾將軍守¶
左金吾衞大將軍。勳封如故。仍充朔方後軍大總管。¶ 

** 授郭虔瓘右驍衞大將軍等制¶ 
:PROPERTIES:
:TITID: QTWTIT05740
:PERSID: QTWAUT0389
:END:

黃門。有功必賞。(闕三字)勸。所以教人立志。為邦作程者也。雲¶ 
<pb:NFKB_QTW_p0252-02a>
麾將軍檢校右驍衞將軍兼北庭都護瀚海軍經畧使金¶
山道副大總管招慰營田等使上柱國太原縣開國公郭¶
虔瓘宣威將軍守右驍衞翊府中郎將檢校伊州刺史兼¶
伊吾軍使借紫金魚袋上柱國介休縣開國公郭知運等。¶
負將帥之才。展熊羆之効。義烈忠壯。以詢其誠。智謀勇敢。¶
不[:#AS-8FBB:●]其策。頃者邊庭之際。孤城獨守。戎羯困乏。歲時圍逼。¶
矢石交下。金湯自堅。護甘漢之所歷。懷范羌而莫至。獨能¶
宣我王命。殫其士力。不顧左殷。仍於右斷。厥功至矣。朕甚¶
嘉之。宜登絕席之任。方盛題坐之禮。虔瓘可冠軍大將軍¶
<pb:NFKB_QTW_p0252-02b>
右驍衞大將軍。知運可雲麾將軍右驍衞將軍。餘各如故。¶
仍各賜衣一副并金帶。主者施行。¶ 

** 授周仁軌左羽林大將軍制¶ 
:PROPERTIES:
:TITID: QTWTIT05741
:PERSID: QTWAUT0389
:END:

門下。周禮命卿。六師成務。漢圖拜將。三傑雄才。光祿大夫¶
行光祿卿兼檢校并州大都督府長史上柱國汝南郡開¶
國公周仁軌。執心剛強。臨事果決。衞青奉法。必讓其功。師¶
丹守正。每聞其直。彼汾之閒。近胡之備。吏人仰化。戎虜憚¶
威。羽翼任隆。爪牙寄重。宜光絕席。用應題坐。可鎮軍大將¶
軍行左羽林衞大將軍兼檢校并州大都督府長史。勳封¶ 
<pb:NFKB_QTW_p0252-03a>
如故。主者施行。¶ 

** 授薛訥右羽林軍大將軍制¶ 
:PROPERTIES:
:TITID: QTWTIT05742
:PERSID: QTWAUT0389
:END:

黃門。出師禦寇。功成於告捷。振旅休兵。禮備於行賞。攝左¶
羽林軍將軍借紫金魚袋薛訥。勳閥良將。邦家老臣。讀太¶
公之立言。受穰苴之為法。德業中邃。墻仞䍐窺。智謀宏遠。¶
泉源不竭。須佇公孫之勣。頗蠲孟明之罪。遂能長驅隴上。¶
深入湟中。殲厥犬戎。殘其蠆毒。野無遺孽。朝有茂勳。宜膺¶
設壇之寵。俾光期門之寄。可右羽林大將軍上柱國河東¶
郡開國公。仍賜物三百段。銀五百兩。錢二百貫。主者施行。¶ 
¶
<pb:NFKB_QTW_p0252-03b>

** 授高仙芝右羽林軍大將軍制¶ 
:PROPERTIES:
:TITID: QTWTIT05743
:PERSID: QTWAUT0389
:END:

門下。四鎮經畧副使前右羽林軍大將軍員外置同正員¶
密雲縣開國男賜紫金魚袋上柱國高仙芝。素稱驍悍。兼¶
聞智畧。久在戎塲。夙推武用。才有所適。禮則從權。宜復官¶
資。更為邊扞。可起復右羽林軍大將軍員外置同正員。¶ 

** 授唐先擇左金吾衞將軍等制¶ 
:PROPERTIES:
:TITID: QTWTIT05744
:PERSID: QTWAUT0389
:END:

門下。右金吾衞將軍唐先擇。名公之允。理識公明。左金吾¶
衞將軍呂休琳。良將之材。智謀深遠。雖東西列衞。俱賴其¶
人。宗族聯官。所宜迴避。俾從易位。用叶朝恩。先擇可左金¶ 
<pb:NFKB_QTW_p0252-04a>
吾衞將軍。休琳可右金吾衛將軍。餘如故。¶ 

** 授安金藏右驍衞將軍制¶ 
:PROPERTIES:
:TITID: QTWTIT05745
:PERSID: QTWAUT0389
:END:

黃門。游騎將軍行右武衞翊府中郎將員外置同正員直¶
太常寺安金藏。家本孝悌。身全忠懇。往在周朝。困於酷吏。¶
共誣良善。敢謗太皇。不任楚毒。並加刑憲。金藏乃自刺心¶
肺。見其誠節。因而悟主。實賴斯人。則宏演納肝。田光吞舌。¶
求之既往。未足為喻。眷言酬德。自可超倫。彰其貞固之美。¶
拜以誰何之任。可右驍衞將軍員外置同正員。餘如故。主¶
者施行。¶ 
¶
<pb:NFKB_QTW_p0252-04b>

** 授楊敬述右羽林將軍制¶ 
:PROPERTIES:
:TITID: QTWTIT05746
:PERSID: QTWAUT0389
:END:

黃門。瞻彼元闕。衞於丹禁。命將擇人。制軍為旅。雲麾將軍¶
檢校右羽林將軍上柱國楊敬述。心堅鐵石。器蘊珪璋。以¶
俊穎之才。有溫謙之美。附枝中葉。則藝極於彫弓。咀實含¶
英。則詞殫於綵札。自五營高選。千廬入侍。忠而作訓。勤以¶
宣威。俾寵誰何。正其名秩。可右羽林軍將軍。勳封如故。¶ 

** 授許輔虔左羽林將軍制¶ 
:PROPERTIES:
:TITID: QTWTIT05747
:PERSID: QTWAUT0389
:END:

黃門。國之武士。其盛如林。朕之賢臣。其貞匪石。則可以制¶
軍而作訓也。雲麾將軍檢校右羽林將軍賜緋魚袋上柱¶ 
<pb:NFKB_QTW_p0252-05a>
國申國公許輔虔。方外直內。智崇禮卑。備聞舊章。好讀前¶
史。忠於事主。信以庇人。未嘗不抗節思齊。立言致遠。頃除¶
蛇豕之孽。特建殊勳。洎肅熊羆之旅。葢稱重器。我之所賴。¶
爾實僉諧。必也正名。用監中候。可左羽林軍將軍。勳封如¶
故。¶ 

** 起復杜賓客右威衞將軍制¶ 
:PROPERTIES:
:TITID: QTWTIT05748
:PERSID: QTWAUT0389
:END:

黃門。雲麾將軍前檢校左監門衞將軍上柱國杜賓客。志¶
唯倜儻。才稱果決。聞鞞而立。特壯三軍之氣。奮劍而前。將¶
雄萬人之敵。頃在艱罰。甫懷忠勇。金革是任。春秋所稱。俾¶
<pb:NFKB_QTW_p0252-05b>
適權宜。用光戎事。可起復右威衞將軍。勳如故。主者施行。¶ 

** 授姚崇都檢校諸軍大使李義甫副使制¶ 
:PROPERTIES:
:TITID: QTWTIT05749
:PERSID: QTWAUT0389
:END:

黃門。廟堂之儀。不可去兵。帷幄之謀。在於料敵。自非行有¶
餘力。坐而決勝。則何以威百蠻而破萬里者也。兵部尚書¶
兼紫微令監修國史上柱國梁國公姚崇。朝廷宿望。軍國¶
大才。蘊平仲之一心。舉夷吾於六翮。惟此人傑。是稱天賚。¶
銀青光祿大夫行黃門侍郎昭文館學士上柱國中山郡¶
開國公李義甫。用窮精微。體自公直。貞規踰於鐵石。詞律¶
比於笙簧。左曹之美。中朝所詠。咸能上言寵荅。備陳胡虜。¶ 

<pb:NFKB_QTW_p0252-06a>

閱武觀對。暗合孫吳。頃雖衆和以德。軍全非戰。或徵其侍¶
子。久詣闕廷。或勞我偏裨。尚留關塞。行役之苦。寢興弗忘。¶
師臧謂何。豫備斯在。佇恢遙護之畧。更屬遠安之算。崇可¶
都檢校諸軍大使。義甫為副。主者施行。¶ 

** 授宋王成器太子太師制¶ 
:PROPERTIES:
:TITID: QTWTIT05750
:PERSID: QTWAUT0389
:END:

門下。孟侯之禮。雖歸於冢允。太伯之風。實尚於高節。左衞¶
大將軍宋王成器。幼而聰敏。長則溫仁。禮樂同歸。質文相¶
半。孝以為政。每用因親。忠而立誠。所期尊主。故能樂於為¶
<pb:NFKB_QTW_p0252-06b>
善。好在服儒。占蟻穴以探微。登雀臺而成賦。自奄有梁宋。¶
作藩邦家。其儀孔臧。其德可大。朕之元子。當踐副君。以隆¶
基有社稷大功。神祇僉屬。由是朕前懇讓。言在必行。天下¶
至公。誠不可奪。爰符立季之典。庶叶從人之願。況別為九¶
州。必資於牧伯。貞夫萬國。先佇於師傅。式副僉諧之求。仍¶
光不拜之寵。可雍州牧揚州大都督太子太師。別加實封¶
二千戶。賜物五千段。細馬二千匹。奴婢十房。金銀器皿二¶
百事。甲第一區。良田三十頃。餘如故。主者施行。¶ 

** 授唐休璟太子少師制¶ 
:PROPERTIES:
:TITID: QTWTIT05751
:PERSID: QTWAUT0389
:END:

門下。君臣之道。欽若從乂。師保之寄。人具爾瞻。必在耆德。¶ 

<pb:NFKB_QTW_p0252-07a>

共康庶政。特進前行尚書右僕射同中書門下三品上柱¶
國宋國公致仕唐休璟。自天錫夢。維岳降精。心竭忠公。器¶
包文武。廟堂隆棟。委以弼丞。帷幙運籌。推其決勝。爰當宰¶
任。固辭揆職。私第懸車。耆年益壯。公門軾馬。朔見逾聞。求¶
舊所期。懷賢是切。諭於三善。況待正人。營於百工。孰過元¶
老。宜紆几杖。俾作鹽梅。可行太子少師同中書門下三品。¶
散官勳如故。¶ 

** 授岐王範太子少師等制¶ 
:PROPERTIES:
:TITID: QTWTIT05752
:PERSID: QTWAUT0389
:END:
¶
<pb:NFKB_QTW_p0252-07b>

黃門。贊翼皇儲。允歸師保。崇敬叔父。諒屬親賢。虢州刺史¶
上柱國岐王範祕書監兼幽州刺史上柱國薛王業等。明¶
允篤誠。溫良恭儉。忠孝先於令典。文儒偉於成業。自為我¶
藩翰。擁其干旄。雅聞召伯之詩。尤羨魯公之政。雖頒條是¶
務。而導禮兼資。因入拜於承明。佇來儀於博望。範可太子¶
少師虢州刺史。業可太子少保兼幽州刺史。勳封等各如¶
故。主者施行。¶ 

** 授韋嗣立太子賓客制¶ 
:PROPERTIES:
:TITID: QTWTIT05753
:PERSID: QTWAUT0389
:END:

門下。望園賓客。非賢莫可。中朝碩茂。選衆攸歸。銀青光祿¶
大夫國子祭酒上柱國逍遙公韋嗣立。溫恭密靜。孝悌忠¶ 
<pb:NFKB_QTW_p0252-08a>
實。鑒測毫端。詞詮象外。昆弟承一經之業。登相者代不乏¶
人。閨門有萬石之風。立言者士是則效。疇咨滿於故事。潤¶
色敷於令典。屬以疾辭。用體張良之志。資以德舉。宜從綺¶
季之遊。可太子賓客。散官勳封如故。主者施行。¶ 

** 授鄭惟忠太子賓客制¶ 
:PROPERTIES:
:TITID: QTWTIT05754
:PERSID: QTWAUT0389
:END:

黃門。元良之重。賓友是擇。自匪舊德。孰膺斯拜。銀青光祿¶
大夫守禮部尚書上柱國滎陽縣開國公鄭惟忠。積溫厚¶
之氣。暢清純之風。學綜幽賾。詞含比興。履登近要。見美徽¶
猷。不訐直而徇名。期後仁以為利。北斗喉舌。雖屬於尚書。¶
<pb:NFKB_QTW_p0252-08b>
南山調護。更憑於耆老。宜迴建禮之秩。將益承華之裕。可¶
守太子賓客。散官勳封如故。¶ 

** 授畢構太子詹事制¶ 
:PROPERTIES:
:TITID: QTWTIT05755
:PERSID: QTWAUT0389
:END:

黃門。攝生遂性。義存於尚德。去劇從。禮切於優賢。銀青光¶
祿大夫守戶部尚書上柱國魏郡開國公畢構。當代周才。¶
幹時良具。臺閣推其練。衣冠仰其全德。而五教之重。六官¶
是先。精以辨政。勞而弱疾。方欲憑於導引。拯彼清羸。暫踐¶
竇嬰之職。亟期呂蒙之愈。可守太子詹事。散官勳如故。主¶
者施行。¶ 

<pb:NFKB_QTW_p0252-09a>

** 授沈佺期太子少詹事等制¶ 
:PROPERTIES:
:TITID: QTWTIT05756
:PERSID: QTWAUT0389
:END:

黃門。正議大夫太府少卿昭文館學士上柱國吳興縣開¶
國男沈佺期。才標穎拔。思詣精微。早升多士之行。獨擅詞¶
人之律。正議大夫行衞尉少卿上柱國楊崇禮。神情凝正。¶
器識沉敏。久聞忠義之風。克樹循良之績。儲闈總務。卿寺¶
推能。佇執紀綱。爰司帑藏。佺期可太子少詹事。餘如故。崇¶
禮可行太府少卿。散官勳如故。主者施行。¶ 

** 授裴君士太子少詹事制¶ 
:PROPERTIES:
:TITID: QTWTIT05757
:PERSID: QTWAUT0389
:END:
¶
<pb:NFKB_QTW_p0252-09b>

黃門正議大夫行殿中少監員外置同正員裴君士。外以¶
凝正。中惟雅實。地稱垂之寶。門降穠華之貴。自邁迹朝行。¶
升榮御府。尤聞密靜。益重柔嘉。亞彼儲端。允符公選。可太¶
子少詹事。主者施行。¶ 

** 授姚元之等兼太子庶子制¶ 
:PROPERTIES:
:TITID: QTWTIT05758
:PERSID: QTWAUT0389
:END:

勅。元儲者。萬國之貞。端士者。一時之選。自匪英傑。孰當調¶
護。銀青光祿大夫守兵部尚書同中書門下三品上柱國¶
梁縣開國公姚元之中散大夫檢校吏部尚書同中書門¶
下三品宋璟等。並以賢良方正。茂才異等。著於天下。揚於¶
王庭。忠而在公。孝以為政。見義難奪。立誠不回。發揮文教。¶ 

<pb:NFKB_QTW_p0252-10a>

博綜儒術。故能生此王國。戴於朕躬。屬少陽初建。承華洞¶
啟。使股肱之良。宣諭道德。雖典厥二柄。實務茲官。必俟大¶
臣。俾兼中庶。元之可兼左庶子。璟可兼右庶子。餘如故。¶ 

** 授韋抗太子左庶子制¶ 
:PROPERTIES:
:TITID: QTWTIT05759
:PERSID: QTWAUT0389
:END:

黃門。銀青光祿大夫行兵部侍郎上柱國韋抗。公直有檢。¶
清芳無欲。自然禮儀。飾以文雅。臺閣許其精練。縉紳推其¶
望實。故可以發揮夏籥。光踐春華。宜從綺季之遊。益重王¶
商之拜。可行太子左庶子。散官勳如故。主者施行。¶ 
¶
<pb:NFKB_QTW_p0252-10b>

** 授崔珪太子左庶子制¶ 
:PROPERTIES:
:TITID: QTWTIT05760
:PERSID: QTWAUT0389
:END:

門下。太子左庶子崔珪。和氣由衷。通才應物。衣冠貴其雅¶
道。筆札資於利用。宮坊効職。聲實攸歸。曾是遞遷。宜從後¶
命。可太子左庶子。散官勳如故。¶ 

** 授崔秀太子左庶子等制¶ 
:PROPERTIES:
:TITID: QTWTIT05761
:PERSID: QTWAUT0389
:END:

門下。古者官宿其業。吏不數變。將欲勸其始終。因以別其¶
能否。若用捨非當。遲速不倫。是開趨競之門。豈曰和均之¶
道。宗正少卿崔秀等。名迹早著。朝廷所推。各効一官。已經¶
四稔。誠器能有用。久次當遷。宜副僉諧。俾膺並命。且承平¶
日久。從仕者多。必憑考績。方議進轉。但須慎守。豈滯其能。¶ 

<pb:NFKB_QTW_p0252-11a>

如或躁求。是招其累。速則不達。謙而必亨。凡今庶僚。宜悉¶
朕意。可依前件。¶ 

** 授郭虛巳太子左庶子制¶ 
:PROPERTIES:
:TITID: QTWTIT05762
:PERSID: QTWAUT0389
:END:

門下。朝議郎守駕部員外郎兼御史中丞朔方節度行軍¶
司馬關內道採訪處置使賜紫金魚袋郭虛已。雅才明達。¶
和氣清深。致遠之資。文而飾吏。徐雅之用。剛且近仁。累踐¶
臺閣。頻更任使。懋功斯久。賞善當遷。擢以正人。宜拜職於¶
中庶。增其寵服。俾兼榮於獨坐。可朝散大夫守左庶子兼¶
<pb:NFKB_QTW_p0252-11b>
御史中丞。餘如故。¶ 

** 授于光寓太子中允制¶ 
:PROPERTIES:
:TITID: QTWTIT05763
:PERSID: QTWAUT0389
:END:

黃門。正議大夫行太子左贊善大夫于光寓。立言踐行。悅¶
禮敦詩。為文可觀。從吏不忝。往登仙閣。閑練馳聲。洎在雄¶
藩。清公應物。宜以大夫之列。更增端士之華。可行太子中¶
允。散官如故。主者施行。¶ 

** 授李寮太子中允制¶ 
:PROPERTIES:
:TITID: QTWTIT05764
:PERSID: QTWAUT0389
:END:

勅。李寮。賓於諸侯之府者。次於公朝之吏。籍其參畫。則就¶
加甄擢。獻其賢能。則入選(闕)寮事其長。有勞可書。昇於東¶
朝。因愿之請。勉奉清秩。無曠厥官。可依前件。¶ 

<pb:NFKB_QTW_p0252-12a>

** 授魏慤太子司議郎制¶ 
:PROPERTIES:
:TITID: QTWTIT05765
:PERSID: QTWAUT0389
:END:

勅。朝議郎前行洛州錄事參軍魏慤。措心和暢。祗事清密。¶
擢選殊尤。早從殷劇。司州總錄。已提郡吏之綱。望苑求賢。¶
宜在正人之列。可太子司議郎。¶ 

** 授張肩太子司議郎制¶ 
:PROPERTIES:
:TITID: QTWTIT05766
:PERSID: QTWAUT0389
:END:

勅。朝議郎前守渭州司馬上柱國武城縣開國男張肩。公¶
清衆知。虛白已任。政先慈惠。理尚仁明。每執効官之心。必¶
聞奏課之首。承華佇雋。博望甄才。用旌賢相之家。宜在正¶
<pb:NFKB_QTW_p0252-12b>
人之列。可行太子司議郎。散官勳如故。¶ 

** 授許誠感太子司議郎等制¶ 
:PROPERTIES:
:TITID: QTWTIT05767
:PERSID: QTWAUT0389
:END:

門下。朝散大夫行殿中侍御史上柱國許誠感朝議大夫¶
守澤州別駕上柱國嘉興縣開國子姚昌潤等。或持邦憲。¶
才幹稱多。或貳藩條。公勤克著。青宮列侍。元閣修文。宜拜¶
職於兩司。仍佐軍於三蜀。誠感可行太子司議郎。昌潤可¶
守著作郎。仍充劍南節度判官。勳封各如故。¶ 

** 授楊禎太子右諭德制¶ 
:PROPERTIES:
:TITID: QTWTIT05768
:PERSID: QTWAUT0389
:END:

黃門。大中大夫前試剡王府長史上柱國鄭國公楊禎。敬¶
以安仁。恭而合禮。相門華冑。夙著清徽。王邸元寮。復膺高¶ 
<pb:NFKB_QTW_p0252-13a>
選。屬肇開於博望。宜審諭於承華。可行太子右諭德。餘如¶
故。主者施行。¶ 

** 授王瑀太子左贊善大夫制¶ 
:PROPERTIES:
:TITID: QTWTIT05769
:PERSID: QTWAUT0389
:END:

黃門。通議大夫行宋王府諮議參軍上柱國王瑀。雅清理¶
識。尤茂風檢。藝能素優。名教為樂。雍容朱邸。已聞諷議之¶
先。侍從青宮。宜在文儒之列。可行太子左贊善。散官如故。¶
主者施行。¶ 

** 授蘇徵太子右贊善大夫制¶ 
:PROPERTIES:
:TITID: QTWTIT05770
:PERSID: QTWAUT0389
:END:

黃門。正議大夫行絳州司馬上柱國蘇徵。名公之訓。能遺¶
<pb:NFKB_QTW_p0252-13b>
清白。才子馳聲。特稱敏贍。往從遷貶。不詘姦邪。遂使揚歷¶
官次。滯遺年序。宜旌絳郡之康。式寵青宮之列。可太子右¶
贊善大夫。散官如故。主者施行。¶ 

** 授吳昇太子左贊善大夫制¶ 
:PROPERTIES:
:TITID: QTWTIT05771
:PERSID: QTWAUT0389
:END:

黃門。朝議大夫前守陝王府諮議參軍上柱國吳昇。悟理¶
明達。用心微妙。博以才藝。精於談吐。西園月上。亟聞飛葢¶
之篇。東陸春歸。宜聽鳴笳之響。可守太子左贊善大夫。散¶
官勳如故。主者施行。¶ 

** 授竇元泰太子洗馬制¶ 
:PROPERTIES:
:TITID: QTWTIT05772
:PERSID: QTWAUT0389
:END:

<pb:NFKB_QTW_p0252-14a>

勅。昭成皇后四從叔朝議郎行黃州司馬竇元泰。觀津之¶
榮。累稱外戚。伏波之訓。方裕後昆。可勸導宗黨。儀刑門族。¶
俾登洗馬之秩。罔忝躍龍之戒。可太子洗馬員外置同正¶
員。散官如故。仍為長檢校本族子弟事。¶ 

** 授李思詮太子洗馬等制¶ 
:PROPERTIES:
:TITID: QTWTIT05773
:PERSID: QTWAUT0389
:END:

勅。朝散郎守忠王友翰林供奉兼侍諸王等書李思詮等。¶
官分望府。名著周行。咸以其長。各施於用。藩維樂善。巳陟¶
於元良。僚屬延恩。俾遷於列位。可依前件。¶ 
¶
<pb:NFKB_QTW_p0252-14b>

** 授蕭嵩太子舍人制¶ 
:PROPERTIES:
:TITID: QTWTIT05774
:PERSID: QTWAUT0389
:END:

黃門。朝請大夫殿中侍制史內供奉判尚書司勳員外郎¶
上柱國蕭嵩。沉密有才。清方不競。郎官御史。已膺臺閣之¶
求。端士正人。宜副宮坊之選。可行太子舍人。散官勳如故。¶
主者施行。¶ 

** 授姚弈太子舍人制¶ 
:PROPERTIES:
:TITID: QTWTIT05775
:PERSID: QTWAUT0389
:END:

黃門。中散大夫行鴻臚寺丞上柱國夏縣開國公姚弈。循¶
環禮輿。祗若謙柄。清白為事。文章著名。宜升景倩之才。更¶
拜當時之秩。可行太子舍人。散官勳封如故。主者施行。¶ 

** 授崔縝太子舍人制¶ 
:PROPERTIES:
:TITID: QTWTIT05776
:PERSID: QTWAUT0389
:END:

<pb:NFKB_QTW_p0252-15a>

勅。福建等州節度下都知館驛官朝散郎守大理司直賜¶
緋魚袋崔縝。爰資藝文。以飾吏事。名參使局。効著郵亭。速¶
置多方。急宣應命。類能舉賢。懋賞分官。俾膺儲寀之任。仍¶
踐憲臣之列。可試太子舍人兼監察御史。餘如故。¶ 

** 授崔宥太子舍人制¶ 
:PROPERTIES:
:TITID: QTWTIT05777
:PERSID: QTWAUT0389
:END:

勅。殿中侍御史內供奉崔宥。早循學行。累踐班資。尤推吏¶
道之能。克展官常之効。頃持風憲。備洽聲猷。眷求正人。列¶
彼儲寀。宜膺朝選。式奬公才。可守太子舍人。¶ 
¶
<pb:NFKB_QTW_p0252-15b>

** 授向遊仙義王府長史等制¶ 
:PROPERTIES:
:TITID: QTWTIT05778
:PERSID: QTWAUT0389
:END:

勅。奉議郎試太子左贊善大夫京兆府推勾官輕車都尉¶
向遊仙奉議郎前行宣州司戶參軍京兆推勾官上護軍¶
紀千鈞等。各有藝能。兼推吏幹。通於文法。檢以貞廉。公勤¶
不偷。課効斯著。俾遷階秩之寵。仍加章服之榮。遊仙可朝¶
散大夫守義王府長史。勳如故。千鈞可太子通事舍人。散¶
官勳如故。¶ 

** 授柳沖兼溫王師制¶ 
:PROPERTIES:
:TITID: QTWTIT05779
:PERSID: QTWAUT0389
:END:

勅。左散騎常侍兼修國史上柱國平陽郡開國公柳沖。族¶
茂汾鼎。價珍垂璧。雅負通才。備聞遺訓。探六經之奧。如叩¶ 
<pb:NFKB_QTW_p0252-16a>
鴻鐘。窮百氏之源。若披明鏡。挾輿切問。侍從增榮。擁篲崇¶
儒。師資佇德。可兼溫王師。¶ 

** 授楊廉陝王傅制¶ 
:PROPERTIES:
:TITID: QTWTIT05780
:PERSID: QTWAUT0389
:END:

門下。利建子弟。旁求師傅。委之訓導。必舉方直。銀青光祿¶
大夫前岐州刺史上柱國歸義縣開國男楊廉。外示靜默。¶
言將發而寡辭。內敷條理。德不孤而應物。故能游藝聚學。¶
修官辨政。臺閣盡清華之選。吏人懷撫貸之餘。儀刑是稱。¶
參議斯在。當肄業於鄒衍。俾賦詩於韋孟。可陝王傅。勳封¶
如故。主者施行。¶ 
¶
<pb:NFKB_QTW_p0252-16b>

** 授崔子源岐王府長史制¶ 
:PROPERTIES:
:TITID: QTWTIT05781
:PERSID: QTWAUT0389
:END:

黃門。朝散大夫守尚書駕部郎中崔子源。地緒清茂。風襟¶
亮拔。有如繩之直。懷匪石之心。學不為人。文能飾吏。憲曹¶
白。秋隼曾飛。禮闥青縑。晨鳬就列。睠於藩邸。親則舊甥。俾¶
踐端寮。宜膺寵命。可檢校岐王府長史。散官如故。仍追赴¶
京。主者施行。¶ 

** 授王守廉申王府長史制¶ 
:PROPERTIES:
:TITID: QTWTIT05782
:PERSID: QTWAUT0389
:END:

黃門。朝議大夫守忠州刺史上騎都尉王守廉。飭躬清苦。¶
居心孝悌。往操憲。已著厥聲。洎頒條寄。克修其政。俾[:#AS-827B:●]¶ 

<pb:NFKB_QTW_p0252-17a>
筵之茂寵。參碣館之元寮。可申王府長史。散官勳如故。主¶
者施行。¶ 

** 授魏明彭王府長史制¶ 
:PROPERTIES:
:TITID: QTWTIT05783
:PERSID: QTWAUT0389
:END:

勅。銀青光祿大夫使持節建州諸軍事行建州刺史鉅鹿¶
縣開國伯魏明。才業可稱。器能適用。恪勤彰於事任。綏緝¶
著於公方。考績有成。班資可進。宜從使局之請。俾踐藩寮¶
之職。可行彭王府長史。散官勳封如故。¶ 

** 授田幹之溫王府司馬制¶ 
:PROPERTIES:
:TITID: QTWTIT05784
:PERSID: QTWAUT0389
:END:

門下。正議大夫行尚書主爵郎中上柱國田幹之。聿修厥¶
<pb:NFKB_QTW_p0252-17b>
德。孝稱於百行。無玷斯言。慎比於三復。文儒每固其業。清¶
白用傳其範。拜郎仙署。已題京兆之名。為相寵藩。式贊河¶
閒之美。可行溫王府司馬。散官勳如故。主者施行。¶ 

** 授宋璟兼京兆尹制¶ 
:PROPERTIES:
:TITID: QTWTIT05785
:PERSID: QTWAUT0389
:END:

勅。惟雍設都。實難其理。尹京鎮俗。不易其才。御史大夫上¶
柱國廣平郡開國公宋璟。天假直清。時歸方正。端莊以立。¶
姦慝遷於望風。果斷而行。綱維成於不日。衣冠所重。人吏¶
攸欽。俾承彈糾之餘。仍綜浩穰之劇。可兼京兆尹。餘如故。¶ 

** 授蕭璿京兆尹制¶ 
:PROPERTIES:
:TITID: QTWTIT05786
:PERSID: QTWAUT0389
:END:

<pb:NFKB_QTW_p0252-18a>

黃門。九牧之重。列為州伯。四方之則。求於京尹。或匪其才。¶
莫膺茲任。左散騎常侍上柱國東都留守蕭璿。體峻而整。¶
氣剛而直。慎必兼清。文能飾吏。慈惠可以應務。嚴明可以¶
訓人。故當權豪革心。貴戚斂手。三王迭拜。況其甫嗣家聲。¶
二鮑相承。未若累光朝奬。休命斯允。僉言所屬。可京兆尹。¶
勳如故。主者施行。¶ 

** 授李傑河南尹制¶ 
:PROPERTIES:
:TITID: QTWTIT05787
:PERSID: QTWAUT0389
:END:

黃門。廼眷清洛。常聞舊尹。重臨黃霸。欽若古人。銀青光祿¶
<pb:NFKB_QTW_p0252-18b>
大夫陝州刺史上柱國武威縣開國子李傑。適務宏才。徇¶
公清節。以言博物。貞固幹事。當其奉所。任罄厥心。必欲存¶
於周密。曾不顧於險夷。可謂國之良吏。朝之藎臣。宜迴陝¶
服之委。更允河都之借。可河南尹。勳封如故。依舊充水陸¶
轉運使。主者施行。¶ 

** 授畢構河南尹制¶ 
:PROPERTIES:
:TITID: QTWTIT05788
:PERSID: QTWAUT0389
:END:

黃門。洛陽設都。海內均土。自匪選衆。疇能尹京。蒲州刺史¶
上柱國平陽郡開國公畢構。純懿篤密。直方清勁。積學所¶
以體要道。力文所以會雅正。徇公滅私。吏不犯法。擒姦擿¶
伏。人無閒言。在邦則聞。從政何有。六遂分職。四方作經。思¶ 
<pb:NFKB_QTW_p0252-19a>
齊李膺之舉。宜允袁安之拜。可河南尹。勳封如故。主者施¶
行。¶ 

** 授秦守一京兆少尹制¶ 
:PROPERTIES:
:TITID: QTWTIT05789
:PERSID: QTWAUT0389
:END:

黃門。正議大夫行萬年縣令上柱國南安縣開國公秦守¶
一。敏而無滯。通則有才。刻意深尚於政方。立言每求於學¶
術。委之京劇。時許能聲。眷彼州端。朝推令問。俾升遷於墨¶
綬。佇明察於赭裾。可行京兆少尹。散官勳封如故。主者施¶
行。¶ 

** 授白知慎河南少尹制¶ 
:PROPERTIES:
:TITID: QTWTIT05790
:PERSID: QTWAUT0389
:END:
¶
<pb:NFKB_QTW_p0252-19b>

黃門。正議大夫檢校將作少匠上柱國白知慎。博觀墳史。¶
祗奉程式。吏道尤精。公心不轉。郎官起草。增其應宿之華。¶
匠者運斤。主其成風之妙。任能結約。省費馳聲。爰瞻上洛¶
之都。宜亞尹河之寵。可行河南少尹。散官勳封如故。主者¶
施行。¶ 

¶
