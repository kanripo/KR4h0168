#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0184-20a> 
#+PROPERTY: JUAN 0185
欽定全唐文卷一百八十五¶ 

<pb:NFKB_QTW_p0185-01a>
　王勃(九)¶ 

** 梓州通泉縣惠普寺碑¶ 
:PROPERTIES:
:TITID: QTWTIT04716
:PERSID: QTWAUT0239
:END:

若夫元機默運。披睿烈於三精。素鍵潛融。肇神功於萬彙。¶
則有靈期肸蠁。龜龍負河洛之圖。帝緒氤氳。賢哲舉乾坤¶
之策。雖功懸日月。終植軌於寰中。業靜雲雷。未逃規於象¶
外。爾其譯雉林之寶偈。詮鷲嶺之真圖。抽紫玉於禪山。朗¶
元珠於智水。不生不滅。光臨妙物之津。無去無來。璿發乘¶
時之契。仗三明而獨運。施洽平分。據二諦而同歸。功超邃¶
古。故能使三千法界。向風知袵席之師。百億天王。聞道失¶
<pb:NFKB_QTW_p0185-01b>
巖廊之貴。非釋迦之神化。其孰能與於此乎。既而正法將¶
隱。微言不嗣。應身既沒。遺儀間起。恒星夜掩。西天銜風霧¶
之悲。夢日宵成。東漢肅壇場之禮。由是鹿園層敞。象教旁¶
流。宣妙獎於希夷。範靈蹤於顯晦。瑤龕寶座。光華震旦之¶
墟。鳳剎蜺裳。斧藻閻浮之域。其寺葢梁大同中年所建。地¶
分彭蜀。嶺對岷峨。憑廣漢之遺墟。藉犍為之舊壤。西馳峭¶
崿。山連白雉之郊。東赴長川。江走黃牛之峽。崇墉[:#AS-9BF8:⿰去⻏]峙之¶
勢。庭衢四會。勝里九曲之分。閭閻萬積。危冠袨服。參差軒¶ 
<pb:NFKB_QTW_p0185-02a>
葢之前。露渚風畦。隱軫亭皋之望。是惟仙境。實啟香城。煥¶
若神明。恍同化出。紺壇烟屬。疏絕閣而三休。紫殿雲深。徹¶
迴廊而四注。重欒複棟。霧緝霞張。繡桷琱楣。鸞伸鶴跂。珍¶
臺控景。羲和獲練轡之因。綺榭裁氛。屏翳得停鑣之所。連¶
甍積翠。交玉瑣於星衢。洞戶流丹。綴金鋪於月竇。垂珠網¶
露。傍傾漢浦之琛。列鐸吟飈。上合鈞天之樂。固以輪奐之¶
美。冠真宰以先鳴。雕範之奇。告靈基而得雋。乃造彌勒下¶
生像一座。相好端足。華姿朗備。貞觀末年。靈暉繼發。房櫳¶
匝曜。疑連不夜之城。戶牖皆明。似出重昏之境。自非理參¶
<pb:NFKB_QTW_p0185-02b>
幽贊。道叶冥機。宣佛鏡於無方。演慈燈於已絕。豈能寫丹¶
青於實相。妙色長存。圖銑鋈於真容。神光不昧。若乃時暄¶
福地。低落照於晴暉。候肅禪房。汛初華於霽景。千千寶樹。¶
若在雙林。一一妙香。仍清八味。山翬傃晚。跂葉嶼而相鳴。¶
野燕迎晨。拂花簾而自樂。松楹秀蔓。曲成蘿薜之衣。砌石¶
生蓮。直起芙蓉之座。則有施身童子。戾止巖扃。忍辱仙人。¶
來儀磵戶。都人野彥。希梵席而投裾。趙美燕姝。望齋庭而¶
繼履。莫不青鳧委貫。俱欣不捨之壇。紫貝蒹明。共化無緣¶
之力。故能使琱形畫塔。象設年滋。彩帙瑤箱。龍編月久。豈¶ 
<pb:NFKB_QTW_p0185-03a>
西周之道備。南國之風成者乎。爰有寺主等。覃機色外。練¶
迹塵間。浴甘露於身田。集祥風於性宇。栖情不二。忽起初¶
地之權。援手大千。猶擁彌天之具。縣令等或公侯百代。元¶
貂列駟之門。或文史三冬。吐鳳迴鸞之客。銅章墨綬。任切¶
臨人。鐵印黃簪。功宣漸陸。局牛烹而待價。肆蠖屈以求伸。¶
揮鋒九仞之隅。作鏡雙流之外。錄事柳元等。丹軒紫紱。家¶
傳方面之勳。驥子魚文。地列膏腴之右。昔承隋運。屢委天¶
書。爰自皇初。顓流帝禮。等賨渝之奉漢。類微濮之匡周。咸¶
申白馬之盟。並受飛龍之託。故能遺風罔墜。代濟其美。望¶
<pb:NFKB_QTW_p0185-03b>
重西南。功宣法俗。咸以為絃歌小政。猶篆德而垂芳。鍾鼎¶
微榮。尚銘勳而作鑒。况乎神威自在。方傳宰匠之功。豈可¶
棟宇常存。不勒山河之贊。爰託幽鄙。奉揚徽猷。敢宣此義。¶
而為頌曰。¶ 

天地定位。君臣作極。道在巖廊。功霑寰域。尚清皇盼。猶歌¶
帝力。况我能仁。惟神不測。誕生迦室。利見王城。機覃有應。¶
業會無生。長驅定境。振旅魔營。恩兼動植。勢絕隨迎。燕山¶
傾仞。鶴林埋景。慧日西沈。慈波東騁。競窺靈相。爭參佛影。¶
月殿分城。雲龕動嶺。長江舊域。廣漢遺區。川分潼峽。塞接¶ 
<pb:NFKB_QTW_p0185-04a>
岷渝。閭閻四會。亭障威紆。爰開寶地。實控名都。霞牆百雉。¶
雲甍四注。紫闕尋烟。頳樓結霧。波流虹起。雷奔蠖步。網罩¶
星鶉。璫栖月兔。靈機藻繂。禪室安閑。琱金範玉。舉翠浮丹。¶
神宮不夜。虛室長寒。光超有色。貺出無端。清露花徑。飛泉¶
業戶。磵綠苔秋。山蒼樹古。茫茫庶類。巍巍淨土。鵞鷺同歸。¶
華夷共聚。第一義諦。寥廓法門。迹離生滅。思舉乾坤。情迷¶
則復。道在為尊。惟名與器。萬古長存。¶ 

** 梓州郪縣靈瑞寺浮圖碑¶ 
:PROPERTIES:
:TITID: QTWTIT04717
:PERSID: QTWAUT0239
:END:

辨夫神州括地。寰中分五嶽之圖。巨壑浮天。海上擢三山¶
<pb:NFKB_QTW_p0185-04b>
之秀。造化之所樞紐。靈仙之所窟宅。故得昭灼天漢。發揮¶
雲氣。牛頭山者。即廣漢之名峯也。圓裔幾乎數里。直上逾¶
乎百仞。若乃巖泉銑石之什。風烟草木之狀。傾九圍而得¶
雋。環四時而競爽。蒼岑隱嶙。旁分玉砌之階。碧洞逶迤。下¶
掬金陵之苑。實㣥聖之所託也。隋開皇中。王秀作牧益州。¶
來窺勝地。首旌嘉號。仍疏淨域。因危裂戶。就嶺磴之成規。¶
跨險分榮。借岡巒之迥勢。工窮雕鏤。妙出丹青。飛棟神行。¶
迴甍靈構。又於山頂。別建浮圖。隋運告遷。明皇首出。軒疏¶
凋昧。基石[:#AS-FBED:●]止堙蕪。奄興宣榭之災。施及柏梁之燼。鄉望¶
等馳¶ 
<pb:NFKB_QTW_p0185-05a>
心妙律。夙契禪居。悲梵宇之摧梁。痛珍臺之絕構。思宏法¶
願。重緝奇功。黨集且千。家惟巨萬。以為玉樓星峙。稽閬苑¶
之全模。金闕霞飛。得瀛洲之故事。指香城而聳睇。臨火宅¶
而危魂。參妙範於神明。騁良工於宇宙。飛廉按轡。定樞臬¶
於風衢。羲和頓策。揆鉤繩於日路。雕簷畫栱。龍迴紫漢之¶
間。複霤重欒。鳳舉丹霄之外。瓊扉暮敞。推明月於金鋪。繡¶
桷晨開。落繁星於玉砌。每至兩江春返。四野晴初。山川霽¶
而風景涼。林甸清而雲霧絕。沙汀送暖。落花與新燕爭飛。¶
城邑迎寒。涼葉共初鴻競起。則有都人襲賞。憑紫楹而延¶
<pb:NFKB_QTW_p0185-05b>
衿。野客含情。俯丹櫺而極睇。窮百年之後樂。寫千里之長¶
懷。信可以澡雪神襟。清疎視聽。忘機境於紛擾。置懷抱於¶
真寂者矣。且勃旅遊岷徼。漂舉涪鄉。年晷一窮。時灰七變。¶
王陽西上。方驚歛轡之心。王粲南征。實動登樓之思。我之¶
懷矣。乃作頌曰。¶ 

大塊甄[:#AS-FEDD:●]¶ 
[:#AS-FBEC:●]貝。名山作紀。登地龍盤。¶
干霄鳳峙。風雪萬邑。岡巒千里。絕域天成。珍臺地起。揆剎¶
元嶺。圖基丹嶠。層棟崢嶸。重簷穴[:#AS-FBEC:●]呌窱。有隋紊歷。重明¶
改照。事與時遷。迹從原燎。義均除舊。事切為新。如或繼者。¶
代有其人。聲飛隴蜀。望動州鄰。¶ 

<pb:NFKB_QTW_p0185-06a>

爭開禪施。競植靈因。控險裁標。循危列搆。巖烟接廡。風雲¶
對霤。鐸運星衢。璫懸月竇。紫軒霧合。丹梁露透。暮春疏節。¶
新秋戒序。照滿暄郊。氣銷寒渚。樹濃鶯亂。川長雁舉。流涕¶
寫懷。魂馳意與。偉哉靈宇。壯矣全模。窮高極麗。遠覽長圖。¶
賞因時合。筆為神驅。有情君子。誰為捨乎。¶ 

** 梓州元武縣福會寺碑¶ 
:PROPERTIES:
:TITID: QTWTIT04718
:PERSID: QTWAUT0239
:END:

若夫考龍圖而括運。撫麟筆以傷時。天地閉而賢人隱。周¶
孔逝而微言絕。豈非太階無象。三辰鮮逌敘之因。滄海為¶
<pb:NFKB_QTW_p0185-06b>
陵。百川有橫流之勢。况乎法身長往。顧糟粕以空存。化迹¶
繁流。仰舟航而遂遠。雖復功推八正。猶迷鶴樹之談。道亞¶
三明。未覩龍宮之籍。則有妙音難遇。瞻雪嶺而投軀。真諦¶
希聲。仰雲山而破骨。優曇企景。新雕白玉之龕。般若尋風。¶
舊化黃金之像。三千寶座。迥出天宮。八萬珍臺。遙臨淨域。¶
非慧圖之冥感。孰能臻於茲乎。福慧寺者。隋開皇中之所¶
建也。爾其峯巒霧列。東分井絡之光。樓雉雲橫。西覩禺同¶
之奧。北彌豐邑。里閈千甍。南控平江。波潮萬里。擁亭皋之¶
絕勢。昇林野之殊形。肇開修竹之園。式揆旃壇之剎。法川¶
高闢。慈宮峻敞。文璫寶綴。環日月於重廊。翠栱丹楹。起虹¶ 
<pb:NFKB_QTW_p0185-07a>
蜺於複殿。真容俯映。福眾爰依。梵筵交燭。禪房互啟。山神¶
獻果。還棲承露之臺。天女持香。即遶飛花之閣。輪輝夜滿。¶
抽紫焰於金山。毫相晨臨。發珠華於玉地。爰有縣令柳邊。¶
河東令族。大業之年。來光上邑。高人捧檄。功為銅墨之先。¶
令宰鳴琴。課稱絃歌之最。眷香城而惻念。披道肆而驚魂。¶
示懷延獎。思宏末教。迺於寺內起重閣一所。乘煙置臬。揆¶
日端繩。層榭三休。琱簷四注。奔星掛廡。混珠網而同歸。明¶
月窺軒。雜璿璫而共貫。仍抽麗筆。俯刊貞炎。詞源迅委。振¶
法海之波瀾。義宇宏深。接禪宮之閫奧。昔者陶潛彭澤。罔¶
<pb:NFKB_QTW_p0185-07b>
聞仁慈之風。潘岳河陽。未入菩提之域。兼其美者。蓋在我¶
柳君乎。俄而帝隋方否。三官失龍鳳之圖。皇業未昌。九野¶
被豺狼之毒。雖復餐砂茹石。窺劍道而迴心。蜂聚梟騰。指¶
銅梁而革面。自非法雲西睠。潛消火宅之氛。慧日東來。迥¶
朗昏衢之景。則安能冥資福地。顯阻魔軍。波清於振壑之¶
隅。燎息於炎崑之曲。洎乎大鈞無事。神器有歸。清玉戶而¶
帝寰中。轉金輪而王天下。元場佛境。與天下而惟新。鶯樹¶
雞林。共風雲而改旦。功既成矣。時既貞矣。紫宸有裕。蒼甿¶
胥悅。都人狎至。瞻雁塔而懽心。野老相趨。尋鹿園而頓顙。¶ 

<pb:NFKB_QTW_p0185-08a>

或至誠冥發。爭知不盡之虛。或道思旁流。竟委忘緣之施。¶
乃於寺內造菩提塑像一座。實彭氏絕㣥之迹。洞參瑤銑。¶
體備丹青。得埏範之奇模。盡陶甄之能事。功分實相。變入¶
冥機。丹果長春。青蓮不染。靈儀若動。似臨王舍城中。神足¶
疑行。即坐菩提樹下。銀牀地湧。寶帳猶懸。珍木天成。金花¶
不落。總章元年。又奉為皇帝更造八菩薩像。成於淨境。別¶
峻崇堂。而力寄㣥緣。功難獨舉。遂令眾情馳騖。空懷更始¶
之圖。靈座端嚴。未得安居之地。時有宏演上人。自丹烏下¶
<pb:NFKB_QTW_p0185-08b>
日。昌帝籙於明堂。青鶴乘霄。降仙苗於太室。軒冕將風雲¶
交映。鐘鼎與山河共遠。法師夙成真諦。幼挺殊姿。拔五翳¶
於長驅。登四禪於迴觀。以為德因時建。澄什繼踵於西都。¶
道冀人宏。林遠隨肩於南國。痛迷生之詭矯。悲正覺之陵¶
夷。思欲樹真氣於未萌。緒崇因於已往。遍遊淨境。歷騁遐¶
方。至總章二年。憩於茲剎。身持寶印。口出神珠。心動巴南。¶
化行蜀右。法羅潛舉。馴鳥性於慈林。慧鏡旁開。息猿心於¶
定水。亦有情鉤五縛。遙騰解脫之川。想瘞六塵。迥拔沈迷¶
之域。名臣長者。捐玉珮於銀庭。善女靈姬。落金環於寶地。¶
貪機霧滌。法施泉流。林衡掄梓之材。班匠獻鉤繩之巧。¶ 

<pb:NFKB_QTW_p0185-09a>

千欒電糾。萬桷霞張。飛陸緣甍。層構架景。瓊釭沓照。乘紺¶
壁而宵分。珠箔重華。掩青疏而曉亂。紅葩植井。彩綴河宮。¶
丹桂承梁。香交列肆。天倡梵樂。肅然忉利之天。藻蓋琱璫。¶
煥若摩伽之殿。其精力之元感。而神化之曲成乎。直歲寺¶
主等。州閭盛族。鶖鷺榮因。昇慧圃而功成。踐魔庭而戰勝。¶
排四門而獨往。共極㣥緣。攀十地而遐征。同趨覺路。縣令¶
虞洽。旌旗百代。劍履三朝。匡帝座而南征。擁台庭而北面。¶
星象垂祉。川岳載靈。豫章七歲。麒麟千里。雄情負俗。鬱王¶
<pb:NFKB_QTW_p0185-09b>
佐之宏圖。英識邁時。得公門之逸氣。既而拂衣華族。入天¶
邑而觀光。列板仙臺。出靈關而作宰。泉魚狎夜。多單父之¶
深恩。隴翟遊春。嗣中牟之善政。有條不紊。施緩政於繁繩。¶
斷訟有神。下高鋒於錯節。因以激揚大化。潛滋比屋之封。¶
光啟令圖。預積攀輪之慕。縣丞裴休。家接朱欄。譽流丹闕。¶
軒裳照緒。忠孝榮門。鳥鳴有伐木之歌。龍文非刈蓬之具。¶
高材列務。盛德分司。翰墨不足留神。琴[:#AS-82F9:⿰罇]申其獨性。十旬¶
休沐。奄有泉林。千里邀迎。乃疲風月。青驪躞蹀。終噴玉而¶
懸雲。素鶴徘徊。且銜珠而犯露。加以沈研有地。題橋八解¶
之津。誘勸無方。叱馭三乘之路。故能使幽明仰德。法俗依¶ 
<pb:NFKB_QTW_p0185-10a>
仁。攀海祇而如歸。挹衢[:#AS-82F9:⿰罇]而下瞰。鄉望等龜靈高族。驥子¶
名家。關錦室於中堂。分綺疏於甲第。或望雄都鄙。代列歌¶
鐘。或業預雲雷。門藏璽詔。文場促席。有江漢之英靈。武觀¶
連衡。得岷峨之銳氣。並能馳心彼岸。欲臨海而蹇裳。投足¶
化城。下悲思而反袂。下官薄遊江右。旅寄城隅。懷道術於¶
百齡。接風期於四海。依然梵宇。欣象教之將行。莞爾公庭。¶
惜牛刀之遂屈。雖文殊辨論。妙懸解而忘言。而伯喈雄管。¶
敘真宗而罔愧。敢巡此義。乃作頌云。¶ 

金堤迥色。玉峽長瀾。城闕紛亂。江山聳盤。雲屯勝邑。霧啟¶
<pb:NFKB_QTW_p0185-10b>
禪壇。右縈層雉。左接崇巒。竹園精舍。檀山香閣。萬栱騰虬。¶
千楣跂鶴。晚星疎翠。朝霞泛雘。鼓奏泉流。鐘鳴霜落。時經¶
失道。代歷交呈。神宮不撓。法眾無驚。金輪邃曉。玉鏡施明。¶
功照佛剎。化被王城。帝圖冥運。真儀濬發。貝齒含星。流毫¶
耀月。鳥離山扃。龍還海闕。寶樹形留。天宮匠設。爰有真人。¶
式宣慈主。發迹江甸。馳聲蜀宇。望遠連規。攀澄襲矩。力窮¶
興道。功周廊廡。㣥緣肸蠁。眾福氤氳。叢楹列電。高棟銜雲。¶
銀龕曙撫。玉座宵分。瓊璣有爛。藻繪多文。鬱彼巖邑。猗歟¶
上宰。松桂連華。鴛鸞集彩。禪津有裕。至公無待。火宅可辭。¶ 

<pb:NFKB_QTW_p0185-11a>

舟航斯在。我之飄寓。邈矣來遊。山川俯仰。道義淹留。承風¶
郭外。撰綴江幽。元機勝筆。天地相周。¶ 

** 彭州九隴縣龍懷寺碑¶ 
:PROPERTIES:
:TITID: QTWTIT04719
:PERSID: QTWAUT0239
:END:

粵若真元混沌。抱一氣於天門。象化童蒙。構三靈於地戶。¶
由是金城逆順。山河假成器之因。玉燭沈浮。風火兆流形¶
之蘖。懸大明於日月。適滯泉宮。設巨浸於雲雷。終迷燬宅。¶
太極所以散而為兩。洪飈所以吹而為萬。雖復卑高異列。¶
俱沈方內之遊。坌集橫流。共失環中之契。豈夫[:#AS-8BD4:●]槃深視。¶
<pb:NFKB_QTW_p0185-11b>
不背色以求真。般若長驅。每乘空而得靜。則知一名同出。¶
陰陽為破道之墟。萬象皆空。天地即降魔之境。莫見其俯¶
仰。不知其去就。至自於太虛。復歸於無物。其建言立德。開¶
業成務。握大柄而推造化。執洪鑪而詰元始。西門幽闢。顧¶
非相而遲迴。三駕晨嚴。臨有為而出頓。豈不知羈孤長路。¶
終嬰旅泊之虞。舟楫中流。未釋風濤之苦。將以宅心者寂。¶
虛室所以合符。應物者神。明鏡由其不倦。故能商搉宇宙。¶
指麾權實。演㣥生而非其力。存庶品而非其有。千巒閉景。¶
似居蓬艾之間。雙闕臨空。若在江湖之上。其釋迦之沖用¶
乎。龍懷山者。井絡之所交會。岷隅之所控帶。攢峯北走。吐¶ 
<pb:NFKB_QTW_p0185-12a>
沓嶂於元霄。巨壑南馳。歕洪濤於赤岸。香城寶地。左右林¶
泉。碧岫丹岑。往來煙雨。時有法會禪師者。俗姓褚氏。吳郡¶
錢塘人也。金章鍚美。河陰傳九命之尊。玉鉉乘榮。江左受¶
三台之貴。地靈人傑。自朔野而重光。學府文宗。冠南都而¶
獨秀。法師紫星降彩。紅雲受氣。應積善於高門。契冥[:#AS-FEEB:●]¶ 
[:#AS-FBED:●]
[:#AS-FDB2:●]於累世。果浮觴引。潛圖¶
彼岸之功。聚礫延砂。即揆為山之業。靈樞密運。闢仁路而¶
長鳴。慧刃高揮。斬邪關而洞照。以為冥機體化。毫髮莫滯¶
其真。執數逐微。乾坤不容其算。於是四禪幽觀。破銅堞而¶
出無明。三昧雄圖。排鐵圍而泯非相。法雲自在。吐納龍宮。¶
<pb:NFKB_QTW_p0185-12b>
賢聖不仁。奔馳象域。將使三千塔廟。知真實之元津。萬億¶
幡幢。入空虛之祕藏。安心樂土。遁影靈關。以開皇元年憩¶
於茲嶺。靈墟福地。已被神功。玉牓金繩。未光朝命。蜀王秀¶
以文昭建國。帝子專征。仗巴服之尊名。裂卭荒之寶命。彤¶
騑僭帝。蹕萬騎於銅梁。皁蓋圖王。警千乘於玉宇。鏡山南¶
望。志狹彭渝。錦水西浮。恥朝江漢。開實沈之壁壘。嘯京叔¶
之風塵。擁龜堞而託殊方。憑爵堂而傲天子。威權所制。勝¶
兵數十州。雄視所臨。經塗五千里。三英賦雪。瞻秋月於梁¶
臺。八叟吟風。傳朝雲於楚館。思宏正¶ 
<pb:NFKB_QTW_p0185-13a>
法。廣召名僧。振錫雲趨。乘杯霧合。禪師括囊泉石。韜跡煙¶
霞。攀紫桂而同塵。守青蓮而向晦。衝飈蕩岳。寧移忍地之¶
靈。烈火焚山。不撓堅林之色。王心有悟。時加優禮。順風拜¶
道。封山謝失。發淨財於廣內。揆仙室於重幽。因嶂為壁。憑¶
崖列戶。以開皇五年始賜額為龍懷寺。地鄰[:#AS-92F9:⿰帛⿱丿糸]左。遂均[:#AS-92F9:⿰帛⿱丿糸]¶
上之恩。山似龍盤。即建龍懷之剎。爾其崇巒經復。複磵縈¶
迴。高邱洩雲。長林翳日。增瓊垣於下麓。揆瑤構於中巖。香¶
闕神行。珍臺妙立。玉虬銜靄。絕游氣而負蒼天。金鳳連甍。¶
排烈風而瞰元圃。延綠房於謺巘。上拂霞莊。蔓丹闕於重¶
<pb:NFKB_QTW_p0185-13b>
磎。下披泉戶。陽開陰闔。變霜露於旋迴。蠖動螟飛。起雷霆¶
於指顧。玉堂朝亘。影襲長虹。珠殿宵浮。光含列宿。禪師歿¶
後。爰有孝恭法師智開法師宏嚮法師寶積闍黎四上人¶
者。並禪師之上足。而法門之領袖也。五明衢路。控引情宮。¶
八解源流。朝宗性海。其深為寶。拔白玉於嶃巖。無礙居真。¶
得元珠於象罔。住持真界。栖息妙塗。俱深寂滅之源。各證¶
菩提之域。雖業定人境。照已極於無方。而道寄生成。功遂¶
覃於有相。演中乘之奧義。增上棟之宏規。萬栱不騫。千門¶
有閌。俄而帝隋大去。皇家小往。天地閉而賢人隱。雲雷屯¶ 
<pb:NFKB_QTW_p0185-14a>
而巨寶衰。毒龍橫霧。四天沈暗逆之悲。醉象驅風。三界溺¶
崩離之酷。上人慧機幽晤。定識潛融。知佛日之恒明。審王¶
風之尚靜。芝歌商岳。揆雞嶺而同歸。茅藉磻溪。與猴江而¶
共致。遁俗無悶。因時有待。洎丹陵啟秩。赤縣居尊。迦維授¶
手。波旬革面。十千天子。新朝帝釋之宮。八萬仙人。始向毗¶
耶之國。一音演而荒景服。三聖澄而禮樂備。由是巴方舊¶
彥。蜀城遺老。仰慈門而知戶牖。升福田而喜耕鑿。雕鞍繡¶
轄。瞻燕㟧而馳魂。黼帶綖裾。指鸚林而鶩款。寶瓶宵注。潤¶
浹堯旬。玉塵晨麾。風調舜歷。咸以為假沈其性。迷生安視¶
<pb:NFKB_QTW_p0185-14b>
聽之功。動亂其心。窮子失肌膚之戀。江連巫峽。始絆心猿。¶
山對禺同。終維意馬。貞觀年中。積闍黎等迺宣昭遺址。發¶
揮精舍。容成校歷。揆日用於天經。隷首陳章。算神功於地¶
籙。迴廊穴[:#AS-FBEC:●]呌窱。自吐風飈。列榭崢嶸。坐含雲雨。圖竭宮¶
之妙質。儼盧舍之真容。寶珠周映。銀龕備色。逸多垂足。似¶
臨兜率之天。師利分身。若赴維摩之境。靈仙可接。藻繪無¶
施。真應難徵。雕鐫有寄。若乃巡積岨。歷森沈。天花照而高¶
月落。地籟驚而幽泉湧。紫蘭花徑。香侵柏葉之鑪。綠草文¶
茵。影入芙蓉之座。真童鳳策。即踐金沙。仙女鸞衣。還窺石¶
鏡。巖¶ 
<pb:NFKB_QTW_p0185-15a>
莊轉梵。杳冥松桂之墟。磵戶栖橰。寂寞藤蘿之院。法鼓奏¶
而寒山曠。洪鐘鳴而曉壑靜。頳苔翠蘚。具不盡之靈衣。石¶
乳瓊漿。入無生之妙饌。肅肅焉。遙遙焉。信調御之珠庭。而¶
列真之甲第也。爰有上座元鑒法師等。並六塵無我。四諦¶
非他。奉乾越之微言。守楞伽之奧府。法雷潛吼。鼓動風煙。¶
慧日揚明。照臨邱壑。青溪坐定。見心宅之恒靈。丹洞行忘。¶
覺身城之每化。須彌不動。迥鎮閻浮。闍崛安居。下觀㣼利。¶
開四生之廣路。敘六趣之彞倫。足以導揚真績。恭宣來命¶
者矣。縣令柳公。諱明獻。字太初。河東人也。太元降氣。中黃¶
<pb:NFKB_QTW_p0185-15b>
授彩。襲周魯之榮基。吐河汾之靈液。四科高第。振風翮於¶
三冬。萬室崇班。跼雲驂於百里。既而政成黎頌。道洽甿謳。¶
假無上之幽筌。毗不言之景化。絃歌在韻。將寶偈而齊歸。¶
銅墨成章。與梵天而共貫。瓊波湛淡。沃蕩雲雷。珠灌蕭條。¶
蔽虧烟雨。貞機罕應。良談放好事之遊。朗調多奇。高賞盡¶
名山之曲。下走東皋事失。南州塗窮。歎孔席之栖遑。笑陽¶
歧之浩蕩。薄遊茲邑。喜見高人。三接而定琴[:#AS-82F9:⿰罇]。七縱而擒¶
風月。林宗有道。相期清濁之間。平叔能言。見許天人之際。¶
從容宴語。契濶胸懷。欣性情之同冥。感形骸之共遣。雖元¶ 
<pb:NFKB_QTW_p0185-16a>
都妙域。已挂於忘言。而義塾文場。竊申於知已。敢作頌曰。¶
妙象無倪。神功有涉。湛淡名器。奔驣事業。慧路翹車。禪河¶
艤檝。控引㣥品。輪迴庶劫。縱橫宇宙。反覆山川。言因境立。¶
道寄形詮。爰稽福地。式揆珍田。丹溪漏日。碧洞栖煙。闍都¶
玉檻。須彌石室。榛灌溟濛。風雲蕭瑟。晬容迺眷。禪徒有謐。¶
業磴三休。花巖四密。崇巒架殿。謺嶂營樓。千楣鳳起。萬栱¶
鸞浮。星開紺髮。月湛青眸。神宮不夜。邃閣長秋。戶臨重㟧。¶
窗分絕嶺。半漢香浮。中天梵警。鶴林聖迹。龍泉佛影。鳥思¶
山空。猿悲峽靜。森森巨柏。落落長松。月出東岫。霞生北峯。¶
<pb:NFKB_QTW_p0185-16b>
山人自狎。野老相逢。白雲屢斷。青溪幾重。彭澤之令。臨卭¶
之客。比德山藪。重規泉石。法宇成言。慈門致役。糠粃吏隱。¶
薜蘿心迹。吾生擾擾。與道遑遑。殷勤頌詠。惆悵津梁。投功¶
翠碣。助化元場。百年之後。苔蘚蒼蒼。¶ 

** 常州剌史平原郡開國公行狀¶ 
:PROPERTIES:
:TITID: QTWTIT04720
:PERSID: QTWAUT0239
:END:

某州縣洪飈未翔。靈鳳垂翼。景雲不燭。神龍宛頸。豈非時¶
不可以苟遇。道不可以虛行。聖人作而萬物覩。神功資而¶
百寶用。是非山川倒徙。太階懷息亂之臣。天地乖離。元首¶
佇康時之具。則有得其數者。於平原公見之矣。自星虹沓¶ 
<pb:NFKB_QTW_p0185-17a>
沚。開寶籙於軒圖。雷電窈冥。載休徵於魯讖。龍驤鳳起。霸¶
圖存玉壘之雲。紫蓋黃旗。王迹著金陵之野。故得卿才表¶
秀。謺彩駢蹤。卑蓋朱幡。連州比郡。公侯必復。子孫承百代¶
之基。餘慶不忘。仁義應千齡之運。公鼎門疏照。穴岫翔輝。¶
分嶽秀於樊侯。稟辰精於傅說。折旋儒館。以六藝為笙簧。¶
軒翥翰林。用兩京為鼓吹。經邦化俗。涉游夏之門庭。減竈¶
麾兵。得孫吳之閫奧。皇天眷命。聖武膺圖。覩物懷人。思功¶
去罪。寰中有事。曹參希執帛之榮。閫外多虞。周緤企中軍¶
之寵。見危授命。藏器及時。攀鳳羽於九霄。候龍顏於千里。¶
<pb:NFKB_QTW_p0185-17b>
蕭王內寢。頻獻雅誠。韓信齋壇。屢遷優秩。武德三年授中¶
郎將。俄遷大將軍。秦王統軍。皇基肇闢。天步猶難。宸扆應¶
上相之榮。仙夢受中權之寄。被廬講將。實賴宏圖。今日僉¶
謀。先應時望。於是弄兵竊舉。猶勤甲冑。吞沙餌石。尚阻河¶
梁。公制變以奇。盪除以殺。七擒三捷之略。緒著轅門。拔旗¶
穿札之能。勳在盟府。五年六月加上柱國。隨班列也。翦桐¶
疏爵。分茅建社。下斷物土。上格星躔。唐虞著其升降。周漢¶
明其損益。所以羽儀帝室。蕃衞王畿。懲惡勸善。庸賢敘德。¶
高祖勳逾黜夏。業擅戡黎。置酒醴於南宮。揚旌斾於東府。¶ 

<pb:NFKB_QTW_p0185-18a>

建皇帝之號。安不忘危。覽徹侯之籍。榮而思報。以公乃誠¶
匪懈。原始要終。望嚴雪而識寒松。觀疾風而知勁草。九年¶
封望都縣男。貞觀元年改封縣侯。文貔禁旅。實著趫雄。清¶
道啟行。允茲多士。自非譽高朝諷。價重人謠。仍窺博望之¶
儀。必亂鉤陳之選。公早陪戎律。夙簡帝心。敭歷二宮。當仁¶
不讓。授左衞中郎。俄遷右虞侯率。葱山狄壤。蒲海蠻陬。信¶
要服之外區。乃匈奴之右地。境鄰[:#AS-854F:●]澤。乘勁敵而鵰騰。郡¶
邇酒泉。候宵塵而鶚視。天子乃停旒側聽。負扆晨驚。振洪¶
<pb:NFKB_QTW_p0185-18b>
策於古今。溢嚴勳於覆載。將使八紘昭泰。銀臺應益地之¶
圖。九縣平夷。瑤水流尋仙之駕。貞觀某年授高昌道行營¶
總管。公道凝三略。功標五才。逸氣縱橫。雄精貫月。象物而¶
動。鼓鼙肅戰士之容。推信而行。歌舞表將軍之德。裹糧坐¶
甲。輕死等於鴻毛。投袂衝冠。重義均於熊掌。鑒空歸惠。荒¶
度來賓。收鄭吉之前蹤。復張騫之故事。廟堂頌德。魏闕疇¶
庸。光贊六條。非公莫可。某年授某州剌史。尋以江沲奧域。¶
衡霍名區。楚情剽狡。吳風澆競。火耕水耨。郡闕婺女之精。¶
竦劍危冠。人尋鱄諸之弊。分宣演化。臥理切於宸襟。易俗¶
遷訛。行吟佇於人望。貞觀某年遷睦州剌史。政刑不慝。考¶ 
<pb:NFKB_QTW_p0185-19a>
績連最。俄授使持節松州都督。今上鈞臺嗣歷。鼎邑凝圖。¶
百城勞晉武之心。千里揚漢宣之詔。璽書加秩。禮縟諸藩。¶
綸煥層班。事高恒典。永徽中改沙州剌史。屬鼇山亂德。鴻¶
水稽誅。扶桑落日之濱。妖朋蟻結。孤竹尋雲之際。孽黨蜂¶
騰。百濟遺黎。託懸巢而斬氣。三韓別種。附危幕而遊魂。玉¶
帳蒐兵。佇責苞茅之貢。金壇令律。將收楛矢之琛。龍朔年¶
中授公熊津道總管。公昔從幕府。早厠戎行。覽兵法於軒¶
轅。受陰陽於呂望。三門五壘。得破敵之奇謀。火艦雲梯。總¶
行軍之妙法。故得戰無全陣。野靡堅城。摐金將躍馬暫臨。¶
<pb:NFKB_QTW_p0185-19b>
銜璧與牽羊相繼。豈惟秋方息亂。遙聞定遠之名。春谷投¶
心。遐想度遼之策。若斯而已矣。及三軍獻捷。諸將論功。帝¶
嘉乃勳。作鎮炎野。授公廣州都督。改封平原公。以途鄰北¶
戶。地接南池。珠崖魑魅之鄉。銅柱貪殘之境。累藩斯寄。歷¶
任稱難。於是受以春風。臨以夏日。明冠婚於縣邑。布庠塾¶
於閭閻。薤本誅強。姦豪屏氣。棠陰察獄。惸獨申哀。理龔遂¶
之亂繩。解虞卿之錯節。黃霸得循良之譽。績未衒於邊城。¶
陳湯有方面之勳。位不登於剌舉。兼方具美。其式茲乎。朝¶
廷以公屢參伯牧。駿歷班條。吏不忍欺。人無胥怨。伏情馭¶ 
<pb:NFKB_QTW_p0185-20a>
極。留連稷野之童。託義訓毘。惆悵耶溪之老。雖有黃槐紫¶
棘。無以易堯。盛嶽名都。猶聞借寇。麟德元年改授金紫光¶
祿大夫常州剌史。既而天機忽爽。大漸彌留。白玉徒煎。黃¶
金難化。台階側席。方膺雉冕之尊。玉女停機。俄逢鵲衣之¶
變。以某年某月日。春秋若干。薨於公舍。鳴呼哀哉。惟公間¶
氣呈姿。靈和叶慶。鳳鳴千仞。鵬搏萬里。情關峻遠。得意於¶
眾妙之門。性宇沈凝。忘筌於毀譽之境。因心以至。孝悌表¶
於鄉閭。臨義而行。祿賜均於宗族。故得虬驟蠖屈。服冕乘¶
軒。歸漢於締構之辰。遊梁於駭亂之際。章溝霧闢。曳鶡尾¶
<pb:NFKB_QTW_p0185-20b>
而晨趨。甲館煙開。奉旄頭而夜警。鳴鼙出塞。進李牧之奇¶
誠。露冕巡方。受蘇章之直筆。方當獻納黃屋。揖拜青墀。入¶
東寺而掌壺。處南臺而曳履。不謂藏舟夜涉。負杖朝興。丹¶
邱之化未尋。元扃之痛俄及。故怨深撤樂。悲躔罷市者乎。¶
謹狀。¶ 

¶
