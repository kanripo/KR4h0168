#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID KR4H0168
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:KR4h0168_NKFB_0717-23a> 
#+PROPERTY: JUAN 0718
欽定全唐文卷七百十八¶ 

<pb:KR4h0168_NKFB_0718-01a>

* 金獻貞¶ 
:PROPERTIES:
:PERSID: QTWAUT1703
:END:

獻貞。元和時官衛尉卿。¶ 

** 海東故神行禪師之碑(幷序)¶ 

:PROPERTIES:
:TITID: QTWTIT14445
:PERSID: QTWAUT1703
:END:

夫法之體也。非名非相。則盲聾智者莫能觀其趣。心之性¶
也。若存若亡。則童蒙理者焉可測其源。故有學無學。纔嘗¶
香鉢之飯。二乘三乘。寧得藥樹之果。言禪[:#AS-8BB1:⿰冉⻖]者。即末還本¶
之妙門。因心階道之元路。歸之者銷沙劫之罪。念之者獲¶
<pb:KR4h0168_NKFB_0718-01b>
塵剎之德。况乎經年累代。積行成功。深之又深。其極致歟。¶
粵若位登五七。聲亘三千。紹佛種。傳法燈。即我神行禪師¶
受其記焉。禪師俗姓金氏。東京御里人也。級干常勤之子。¶
先師安宏之兄曾孫。積善薰心。曩因感性。年方壯室。趣於¶
非家。奉事運精律師。五綴一網。苦練二年。更聞法朗禪師¶
在[:#AS-FEBA:●]¶ 
[:#AS-FBED:●]胡踞山。傳智慧燈。則詣¶
其所。頓受奧旨。未經七日。試問之曲直微言。冥應以即心¶
無心。和上歎曰。善哉。心燈之法。盡在於汝矣。勤求三歲。禪¶
伯登真。慟哭粉身。戀慕[:#AS-8BB1:⿰冉⻖]極。遂以知生風燭。解滅水泡。遠¶
涉大陽。專求佛慧。乘危碧浪。不動安心之念。對險滄州。逾¶
策護戒之情。誓願堅固。承佛神¶ 
<pb:KR4h0168_NKFB_0718-02a>
威。孤帆直指。得到彼岸。時屬凶荒。盜賊亂邊。勅諸州府。切¶
令捉搦。吏人遇而詰之。禪師怡然而對曰。貧道生緣海東。¶
因求法而至耳。吏不得自放。撿繫其身。廿有四旬矣。於是¶
同侶俟其無人時。說桎梏而息焉。僉語之曰。汝盍如此耶。¶
答言吁。我於往昔造罪業。故今見罹苦。甘心受之。竟不脫¶
休。斯則忍辱納汙之迹。和光匿耀之事也。事解。遂就于志¶
空和上。和上即大照禪師之入室。朝夕鑽仰。已過三年。始¶
開靈府。授以元珠。不壞微塵。便撮大千經卷。非舒方寸。遍¶
遊百億佛剎。常游泳於性海之深源。恒翺翔乎真空之幽¶
<pb:KR4h0168_NKFB_0718-02b>
際。洎於和上欲滅度時。灌頂授記曰。往欽哉。汝今歸本。曉¶
悟迷津。激揚覺海。(闕)已歸寂。應時豁爾。得未曾有。挑慧燈¶
於虛室。凝定水於禪河。故遠近見聞。尊重瞻仰。不可殫載¶
矣。然後還到鷄林。倡導㣥蒙。為道根者。誨以看心一言。為¶
熟器者。示以方便多門。通一代之祕典。傳三昧之明燈。實¶
可謂佛日再杲自暘谷。法雲更起率扶桑。設欲括三達。罩¶
十方。書其迹。寫其功庸。詎能記一分之德耳。所冀道身地¶
久。慧命天長。於戲。能感已盡。所應方移。此則導師隱顯。理¶
必然故。生平七十有六。大歷十四年十月廿一日。終於南¶ 
<pb:KR4h0168_NKFB_0718-03a>
岳斷俗之寺。是日也。圓穹黯黲。三光為之晦冥。方祇振動。¶
萬物因茲零落。甘泉忽竭。魚龍驚躍其中。直木先摧。猿鳥¶
悲鳴其下。於時素緇飲化。遐邇同聲。或聞異香。飛錫空而¶
電奔。或觀瑞雲。乘杯流而雨驟。泣血焚身。盡心葬骨。殆三¶
紀矣。其處則懸崖萬丈。流水千尋。逃名洗耳之隱居。拋世¶
遁迹之幽棲。定沼泓澄。深藏慧日之光。空林蕭索。長引禪¶
風之響。北倚獨立之高岡。西隣三藏之逈谷。挂煙月於山¶
頭。捐金玉於淵底。豈惟地理之崔崒。復乃靈神之洞窟也。¶
記云。雞足石室。摩訶迦葉守法衣。待慈氏。豈非是歟。世世¶
<pb:KR4h0168_NKFB_0718-03b>
稱巖。今見在茲。成蹤自爾。其狀如門。門闢之期。未知幾許。¶
如是聖跡。其數孔多。難可詳悉耳。今我三輪禪師者。宿殖¶
衆妙。本有三身。心無自性。悟不由他。同修道業。互作師資。¶
於時安禪餘暇。熟慮寰中。謂言無形之理。不建像而莫覩。¶
離言之法。非著文以靡傳。悲夫慈父懷玉而歸。窮子得寶¶
幾日。是以招名匠。畫神影。造浮圖。存舍利。燒戒香。洒定水。¶
致懇惻於先聖。將龜鏡於季葉焉。有若大隱明朝之賢。棲¶
心道境之士。策念韋提之貴。亞迹圓寂之徒。相顧誓言。我¶
等數人。共承沙佛。齊念塵僧。由是稟紫氣於桂菀。挺玉葉¶ 
<pb:KR4h0168_NKFB_0718-04a>
於金枝。分鸞鑣。驅鳳駕。休沐清河之上。泛舟檝於巨川。蹈¶
舞黃屋之下。作棟梁乎大厦。世上可觀。於斯為盛。盛必有¶
衰。古人所傳。哀哉人世。生也獨自以來。死亦共誰而去。欻¶
爾未知過隟。俛仰無有是非。若欲出火宅而登露地。截三¶
有以歸一如者。教網多端。不如三覺。助道非一。隨喜為最。¶
故命忠直之吏。勸潔淨之僧。將茲有限之財。造彼無窮之¶
福。於是取石名山。伐木幽谷。刊翠炎。搆紺宇。庶幾標萬古¶
之景跡。歷千秋而不雕。所謂人能宏道。豈虛言哉。善逝遺¶
法。付囑國家。良有以也。僕以狂簡無材。忸怩有愧。欲贊元¶
<pb:KR4h0168_NKFB_0718-04b>
化。輒錄短懷。未淨一心之地。詎升三學之堂。冀將螢火之¶
爝。竊助明景之暉。前識早計。焉可以攦指求月。剖卵責晨¶
也哉。惟願天池有涸。願海無涯。水旱燋浸。碑銘固存。然後¶
汒汒有識。蠢蠢含靈。灌法水於神器。長道牙於心田。永出¶
愛欲之泥。齊登湼盤之岸云爾。其詞曰。¶ 

深哉覺海。量等虛空。無名無相。寂寂融融。就中最勝。三學¶
為宗。心心傳祖。言語難通。初因佛起。來詣溟東。誰能神解。¶
則我禪公。辭親捨室。超出樊籠。入山求道。踰海尋蹤。韜光¶
被苦。策念成功。師資每遇。目擊相逢。凝神壁觀。獨步唐中。¶ 

<pb:KR4h0168_NKFB_0718-05a>

還歸日域。引導㣥蒙。逗機應物。授藥無窮。茲緣已畢。化彼¶
天宮。遺形空谷。脫影雲峯。同聲輻凑。擗踊摧胸。慈光已滅。¶
追戀何終。有一真僧。親承法要。神會一如。心藏眾妙。非言¶
非默。即寂即照。出定蹔憶。偏哀淺識。彩畫神影。容儀不忒。¶
更造浮圖。再修功德。萬古千年。傳燈軌則。金城鼎族。紫府¶
親皇。一心若海。百谷為王。前修激發。結願平章。齊沾法雨。¶
同遇佛光。清河舟檝。黃屋棟梁。寰中所望。以此為昌。儻來¶
若夢。榮落無常。湼槃迢遰。何不貯糧。勸僧潔行。選士忠良。¶
<pb:KR4h0168_NKFB_0718-05b>
刻銘雕石。卜地成堂。山崩海竭。此欲無央。日居月諸。茲文¶
久彰。上從有(闕二字)至金剛。四生蠢蠢。三界汒汒。飧禪悅食。¶
飲解脫漿。咸臻覺道。速詣真塲。¶ 

* 吳武陵¶ 
:PROPERTIES:
:PERSID: QTWAUT1704
:END:

武陵。信州人。元和初進士。官太學博士。出為韶州刺史。以¶
贓貶播州司戶參軍。¶ 

** 上韓舍人行軍書¶ 
:PROPERTIES:
:TITID: QTWTIT14446
:PERSID: QTWAUT1704
:END:

朝廷命將。自數十百年。未有此重。然始命之重。而終責之¶
固重矣。今丞相主也。刑部以宣慰為名。乘生殺之機。制善¶
敗之畧。獨在閤下。閤下可使諸侯盡附。餘寇必誅。以快天¶ 
<pb:KR4h0168_NKFB_0718-06a>
子之心哉。若曰我獨主降者與其縣邑耳。則是一王官之¶
事。又非相國與朝之大賢所宜降也。若曰吾將以法令齊¶
之。則是韓宏之法令。嚴肅已過。不可加也。若曰吾以闕庭¶
之威劫之。俾諸將懼而前鬬。則在下數行之語决行之耳。¶
又不必躡踵而推。捽項而驅也。若曰吾親視其師。有不用¶
命者。則奪其符而易置幕府。則宜有素定。不可臨事而待¶
聞也。若曰吾將將彼三將。督進六萬以誅寇。則其軍各從¶
其帥。帥之命也。吾未嘗撫循其人。又將何以結其心而求¶
其死哉。獨曰賊重吾德義必來降。此蓋萬一也。脫不如旨。¶
<pb:KR4h0168_NKFB_0718-06b>
其將何圖。嗚呼。國之理亂。在此行矣。得其畫。則兩河不足¶
平。河湟不足復。失其策。則天下之事。自此繁矣。豈不惜哉。¶
丞相尊重。素狎武陵之言。輕而不能盡行。時益恐不盡。願¶
梗概其旨於閤下。夫兵機若神。應事立斷。千里之外。必待¶
奏聞而後行。事亦變矣。誠願丞相宜密請勅旨。事無巨細。¶
行而後聞。又宜奏取中人嘗所不快者為監軍以一之。即¶
歸素所快者於內為吾地。則用陰符五賊之術以傾諸侯。¶
即復出絹八九十萬以賞結士大夫。誠然矣。則孰不為丞¶
相之人。既獲腰領。則以朝命命三將為三陣。既定。則明斥¶ 
<pb:KR4h0168_NKFB_0718-07a>
候。擊牛高會。潛授緣邊諸將以實期。又公以三期紿賊。令¶
辯士持一函書。賜元濟及其將士以全活。彼必降矣。適不¶
如料。則一日快進。必次於城下。此大畧也。夫臨機制變。又¶
何可數。昔司馬宣王征孟達。則八道急攻。征公孫文懿。則¶
捨其銳而趨其虛緩以撓。各從其利也。夫禽之制在氣。顧¶
吾之法令何如耳。昔蕭王以千人。劉牢之以八百人。高隆¶
以三千五百人。謝元以五千人。劉裕以二千五百人。是皆¶
立鴻勳成大業矣。夫就世務者在結人心。結人心者在吾¶
所以張其形勢也。方聞紀綱之僕者三百人。軍令苟行。亦¶
<pb:KR4h0168_NKFB_0718-07b>
足以塞諸侯之望。奪㣥寇之心。歸六萬人之志矣。使賊不¶
為則已。為則必决死於一戰。以延其命。願閤下無事迫速。¶
慎出令拔奇士而已。昔先主所以分蜀而帝者。獨以長短¶
之權傾曹公耳。誠使諸侯以嚴暴。吾以厚收之。諸侯以殺¶
戮。吾以禮義懷之。彼有所短。吾見其長。彼有所乏。吾施其¶
餘。則事何不濟。功何不成。書不可盡。尋當面策。¶ 

** 上崔相公書¶ 
:PROPERTIES:
:TITID: QTWTIT14447
:PERSID: QTWAUT1704
:END:

月日。謹白書相公閣下。昔者獲侍坐於東掖。竊聞餘論。吾¶
之行已。畧無遺事。獨未能舉賢士大夫於朝為恨耳。武陵¶ 
<pb:KR4h0168_NKFB_0718-08a>
誠愚不覺竊抃。以為明哲之達。必將與人同。然猶恨爾時¶
相公未得行其志。今者鎔鑄生人。鼓簧㣥物。九牧之士。傾¶
耳而聽。拭目而視。以為舉善黜惡。大堯之功。相公亦塞其¶
望乎。昔者管夷吾致隰朋寗戚東郭牙賓胥無王子成於¶
桓公。分職其務。且曰。欲理國者。則五子存焉。如將霸王。則¶
夷吾在焉。蓋不欲專其能也。先相國居位旬朔。而所舉者¶
亦數十百人。今不知相公所舉阿誰。所黜阿誰。自秋徂春。¶
非特旬朔。豈天地無其人邪。將相公有所待邪。或則曰。明¶
主春秋鼎盛。方有所好。升平之畫。未可為也。此又常人之¶
<pb:KR4h0168_NKFB_0718-08b>
論。無足徵者。夫人君病無所好。苟有所好。何為不可。假若¶
主好畋獵。則正人其無畋獵者乎。主好晏遊。正人其無蹙¶
踘拔河者乎。因好而致。事將潛化。或以謌謠進。或以烹餁¶
來。相公詎謂不然乎。今兩河餘寇。條貫未得。北虜踞慢。西¶
戎猖獗。三關可收。五城可理。河壖可田。運漕可罷。相公豈¶
獨遺此而優遊廊廟。更以歲月取賢相之位。然後旄鉞而¶
出鎮乎。生人可憐。勳業可惜。伏惟相公越㣥士之胸臆。姑¶
為躊躇。天下幸甚。始從北來。得邊隅之事。謹條別狀。輕凟¶
嚴重。武陵再拜。¶ 

<pb:KR4h0168_NKFB_0718-09a>

** 遺吳元濟書¶ 
:PROPERTIES:
:TITID: QTWTIT14448
:PERSID: QTWAUT1704
:END:

夫勢有不必得。事有不必疑。徒取暴逆之名。而殄物敗俗。¶
不可謂智。一日破亡。平生親愛。連頭就戮。不可謂仁。支屬¶
繁衍。因緣磨滅。先魂傷餒。不可謂孝。數百里之內。拘若檻¶
穽。常疑死於左右手。低回姑息。不可謂明。且三皇以來。數¶
千萬載。何有悖理亂常。而能自畢者哉。貞元時。德宗以函¶
容御天下。河北諸鎮。專地不臣。朝廷資以爵號。桀黠者自¶
謂得計。以反為利。於是楊惠琳劉闢李錡盧從史等又亂。¶
<pb:KR4h0168_NKFB_0718-09b>
皇帝即位。赫然命偏師討之。盡伏其辜。所謂時也。日者張¶
太尉厭垣捍之勤。謝易定為國老。田尚書知慮絕俗。又以¶
魏博來歸。幽檀滄景。皆為信臣。然而與足下者。獨齊趙耳。¶
夫齊安可為恃哉。徐壓其首。梁薄其翼。魏斮其脛。滑鍼其¶
腹。淮南承其衝。分兵不足相救。全舉則曹魯東平非其有¶
也。彼何苦而自棄哉。若趙則固子耳。前王主上以澤潞為¶
之導。既斥從史。姑赦罪復爵祿之。天下之人欲討者十八。¶
無何殘丞相御史。朝廷以足下故。未加斧鉞也。然則中山¶
薄藳城之險。太原乘井陘之隘。燕狥樂壽。邢扼臨城。清河¶
絕其南。弓高斷其北。孤雛腐鼠。求責不暇。又曷以救人¶ 
<pb:KR4h0168_NKFB_0718-10a>
哉。二鎮不敢動亦明矣。足下何待而窮處耶。昔僕之師裴¶
道明嘗言。唐家二百載。有中興主。當其時。佷傲者盡滅。河¶
湟之地復矣。今天子英武任賢。同符太宗。仁厚物。有元宗¶
之度。罸無貸罪。賞無遺功。諸侯豢齊趙以稔其釁。㣥帥築¶
室厲兵。進窺房蔡。屯田繼漕。前鋒扼喉。後陣撫背。左排右¶
掖。其幾何而不踣邪。足下勿謂部曲勿我欺。人心與足下¶
一也。足下反天子。人亦欲反足下。易地而論。則嬰兇橫之¶
命。不若奉大君官守矣。枕戈持矛。死不得地。不若坐兼爵¶
命而保允嗣也。足下苟能挺知巳之烈。莫若發一介。籍士¶
<pb:KR4h0168_NKFB_0718-10b>
馬土疆。歸之有司。上以覆載之仁。必保納足下。滌垢洗瑕。¶
以倡四海。將校官屬不失寵且貴。何哉。為國者不以纎惡¶
蓋大善也。且貳而伐。服而捨。寵辱可厚。骨肉可保。何獨不¶
為哉。三州至狹也。萬國至廣也。力不相侔。判然可知。假使¶
官軍百敗。而行陣未嘗乏。足下一敗。則成禽矣。夫一壯士¶
不能當十夫者。以其左右前後咸敵也。矧以一卒欲當百¶
人哉。昏迷不返。諸侯之師集城下。環壘刳塹。灌以流潦。主¶
將怨攜。士卒崩離。田儋呂興。發於肘腋。屍不得裹。宗不得¶
祀。臣僕以為誡。子孫所不祖。生為暗愎之人。沒為憂幽¶ 
<pb:KR4h0168_NKFB_0718-11a>
之鬼。何其痛哉。¶ 

** 遺孟書¶ 
:PROPERTIES:
:TITID: QTWTIT14449
:PERSID: QTWAUT1704
:END:

古稱一世三十年。子厚之斥十二年。殆半世矣。霆砰電射。¶
天怒也。不能終朝。聖人在上。安有畢世而怒人臣邪。且程¶
劉二韓。皆已拔拭。或處大州劇職。獨子厚與猿鳥為伍。誠¶
恐霧露所嬰。則柳氏無後矣。¶ 

** 諫竇易直¶ 
:PROPERTIES:
:TITID: QTWTIT14450
:PERSID: QTWAUT1704
:END:

今緣邊膏壤。鞠為榛。父母妻子不相活。前在朔方。度支米¶
價四十。而無踰月積。皆先取商人而後求牒。還都受錢。脫¶
<pb:KR4h0168_NKFB_0718-11b>
有寇薄城。不三旬便當餓死。何所取財而云和糴哉。天下¶
不治。病權不歸有司也。鹽鐵度支。一戶部郎事。今三分其¶
務。吏萬員。財賦日蹙。西北邊院官。皆御史員外郎為之。始¶
命若責可信。今又加使權其務。是御史員外久於事。返不¶
可信也。今更旬月。又將以郎中之為不可信。即更時歲。明¶
公之為亦又不可信。上下相阻。一國交疑。誰為可信者。况¶
一使之建。胥役走卒殆百輩。督責騰呼。數千里為不寧。誠¶
欲邊隅完實。獨募浮民。徙罪人。發沃土。何必加使而增吏¶
也。¶ 

<pb:KR4h0168_NKFB_0718-12a>

** 新開隱山記¶ 
:PROPERTIES:
:TITID: QTWTIT14451
:PERSID: QTWAUT1704
:END:

入則維化。出則寧物。物寧而後志適。乃有西坰之賞。始一¶
日。命騎西出。出門里餘。得小山。山下得伏流。顧曰。石秀水¶
清。葱葱乎其韜怪物耶。乃釋騎蹈履。北上四十步得石門。¶
左右劍立。矍然若神物特之。自石門西行二十步得北峒。¶
坦平如室。室內清縹若繪。積乳旁溜。凝如壯士。上負橫石。¶
奮怒若活。乘高西上。有石牕。凌牕下望。千山如指。自石室¶
東迴三步得石巖。巖下有水泓然。疑虬螭之所宅。水色墨¶
<pb:KR4h0168_NKFB_0718-12b>
淥。其濬三丈。載舟千石。舟上坐數十人。羅絲竹歌舞。飄然¶
若乘仙。巖之南壁有石磴。可列樂工十六人。其東若畎澮。¶
石流去不知所止。北壁半穴如懸門枚[:#AS-FBEE:●]育。外容小舟。出¶
門有潭。袤三十步。潭有芰荷。潭北十步得溪。溪橫五里。徑¶
二百步。可以走方舟。可以汎畫鷁。渺然有江海趣。魚龍瀺¶
灂。鷗鷺如養。溪潭之間。有地丈餘。其色正赤。歷石門東南¶
越小嶺。石林危嶠。夾聳左右。自嶺下十步得東巖。自巖口¶
直下二十步。有水濶三尺許。淺沙若畫。細草如織。南望有¶
結乳如薰籠。其白擁雪。自巖西南上。陟飛梯四十級。有碧¶
石盆。二乳竇滴。下可以酌飲。又梯九級。得白石盆。盆色如¶
玉。盆¶ 
<pb:KR4h0168_NKFB_0718-13a>
間有水無源。香甘自然。可以飲數十人不竭。還自石盆東¶
北上。又陟飛梯十二級。得石堂。足坐三十人。乳穗駢垂。擊¶
之鏗然金玉聲。堂間有石。方如棊局。即界之以弈。翛然不¶
知柯之爛矣。自堂北出四步。直西二筵。南入小峽。過峽得¶
內峒。東有石室。妙如刻畫。頂上方井。弱翠輕淥。便如藻繡。¶
自峒南下。仰矚東崖。有凝乳如樓如閣。如人形。如獸狀。闇¶
然不知造物者之所變化也。自樓閣斗下七步次石渠。渠¶
深七十尺。渠上為梁。曲折繚繞。三百步遠。日月所不能燭¶
矣。左右列炬而後敢進。自渠直南抵絕壁。斗下為飛梯。飛¶
<pb:KR4h0168_NKFB_0718-13b>
梯九盤而後及水。水北涯有石閣。峭甚。資以欄檻。適可宴¶
息。水通魚船。東出朝陽。西隅黝墨。方谷如鑿。以石下投。波¶
聲響應。山寒氣薄人。往往畏恐。自石閣還上絕壁。西去十¶
步。又得小峒。俯行三十步。左右壁有鍾乳。或垂或滴。其極¶
有石室。正如禪庵。多白蝙蝠。出小峒北上二十步。又得列¶
石。色猶西峒。東西壁下有石數十枚。其面砥平。間有凹鐏¶
琴薦。厥狀甚恠。游人列坐。肅若冰霰。其東有便房。桁櫨栱¶
梲。枝撐環合。猶國工之椎琢也。峒北七步臨西石門。石門¶
西去三十九步得西峒。峒深九十尺。北崖有道。可容一軌。¶ 

<pb:KR4h0168_NKFB_0718-14a>

崖南有水。水容若鏡。纎鱗微甲。悉可數識。東過小石門。門¶
東頫行三十步。詰屈幽邃。道絕窮崖。崖之右明爽閡。渾成¶
水閣。崖下閣勝九人。閣下水濶三十尺。伏流崖南。亦達朝¶
陽。自西峒口南去一矢得南峒。峒西壁可讌數十人。其東¶
有水。輕風徐來。微波蕩漾。琴高遇之。當不返矣。北上山頂。¶
盤曲五百步。石狀如牛如馬。如熊如羆。劍者皷者。笙竽者。¶
壎箎者。不可名狀。石路四周。而松蘿萃於西北。公曰。茲山¶
之始。與天地並。而無能知者。揭于人寰。淪夫翳薈。又將與¶
<pb:KR4h0168_NKFB_0718-14b>
天地終。豈不以其內妍而外樸耶。君子所以進夫心達也。¶
吾又捨去。是竟不得知於人矣。乃伐棘導泉。目山曰隱山。¶
泉曰蒙泉。溪曰蒙溪。潭曰金龜。峒曰北牖。曰朝陽。曰南華。¶
曰夕陽。曰雲戶。曰白蝙蝠。嘉蓮生曰嘉蓮。白雀來曰白雀。¶
石渠寒深若蟠蛟蜃。特曰蛟渠。或取其方。或因其瑞。幾焯¶
乎一圖諜也。於是節稍稟。儲羡積。度材育功。為亭於山頂。¶
不采不雘。倏然而成。馮軒四望。目極千里。高禽鷙獸。蚊翔¶
蟻走。恍然令人心欲狂。又作亭於比牖之北。夾溪潭之間。¶
軒然鵬飛。矯若虹據。左右翼為為廊。為歌臺。為舞榭。環植¶
竹樹。敻脫囂滓。邦人士女。咸取宴適。或景晴氣和。蕭¶ 
<pb:KR4h0168_NKFB_0718-15a>
然獨往。聽詞於其下。嗟乎。我俗既同。我風既調。茲亭茲山。¶
又與人物共之。則不知古之甘棠。其類是耶。其差是耶。他¶
日會新亭之下。辱命紀事。奉筆遽題於北榮。曰成紀公字¶
濬之。不名重也。內則為伊周。外則為方召。疏山。發隱也。決¶
泉。啟蒙也。作亭。子來也。三者其異乎四賢之志乎。不異也。¶
故書。寶歷元年八月三日記。¶ 

** 陽朔縣廳壁題名¶ 
:PROPERTIES:
:TITID: QTWTIT14452
:PERSID: QTWAUT1704
:END:

㣥山發海嶠。頓伏騰走數千里而北。又發衡巫。千餘里而¶
南。咸會於陽朔。朔經四百里。孤崖絕巘。森聳駢植。類三峰¶
<pb:KR4h0168_NKFB_0718-15b>
九疑。析成天柱者。凡數百里。如樓通天。如闕凌霄。如修竿。¶
如高旗。如人而怒。如馬而驩。如陣將合。如戰將散。難乎其¶
狀也。而又灕江荔水。羅織其下。蛇龜猿鶴。焯燿萬怪。縣界¶
山間。其土壤方百里。其勢險。其形蹙。千人守之。十萬不能¶
攻。東制邕容交廣之衝。南挹賓巒巖象之隘。一日有盜。則¶
吾搤其吭而制其變。皆由善命理者常選於地。縣治西七¶
步有石渠。其浚十仞。渠之下有洞。洞有水。水深百尺。上有¶
亭。可以宴樂遊處。肆在亭西。廩在肆西。士宦胥吏。黎民商¶
賈。夾川而宅。基置山足。山多大木。可以堂。可以室。其花四¶ 
<pb:KR4h0168_NKFB_0718-16a>
時紅紫。望之森然。猶珊瑚瓊玖。予又不知夫崑崙崆峒。其¶
名安取而勝茲。籍戶五千。其稅緍錢千萬。於桂為大。俗獷¶
人狡。尤難於正。寶歷元年。正大夫有事罷。渤海李湜以能¶
賢補其闕。浹時而俗咸變。斯又以見吾宰之官人也。明年¶
春。予使番禺。湜因謁於亭。予視其吏肅然。視其亭修然。無¶
諠譁之異。惟城無隍。予勉之鑿。曰諾。惟門無臺。予勉之修。¶
曰諾。惟廨宇之傾圯。予勉之葺。曰諾。其應響然如轉圜。是¶
其材不啻為是縣邑矣。思薦天下士以補其大小之任。可¶
為滕薛。舍是何稱。遂書其垣曰陽朔攝令廳壁記。以旌湜¶
<pb:KR4h0168_NKFB_0718-16b>
勤。縣在吳為始安。在隋而易之。更二百年以前名氏。予不¶
得聞。彼奇偉倜儻之難。有若人也如此。故記。後之從政者。¶
可不倣哉。¶ 

* 崔蠡¶ 
:PROPERTIES:
:PERSID: QTWAUT1705
:END:

蠡字越卿。元和五年進士。文宗朝拜禮部侍郎。轉戶部。出¶
為華州刺史鎮國軍等使。歷平盧軍節度使。終尚書左丞。¶ 

** 請停國忌行香奏¶ 
:PROPERTIES:
:TITID: QTWTIT14453
:PERSID: QTWAUT1705
:END:

臣伏以國忌行香。事不師古。聖心求治。動法典章。臣頃於¶
延英奏陳。願有釐革。陛下令史官尋討。起置無文。昨日閣¶ 
<pb:KR4h0168_NKFB_0718-17a>
中再求顧問。雖因循未變。亦無損于盛朝。而除去不經。冀¶
流芳於異日。¶ 

** 劾李聽疏¶ 
:PROPERTIES:
:TITID: QTWTIT14454
:PERSID: QTWAUT1705
:END:

臣聞賞罸不立。無以示天下。是非一貫。莫能建大中。竊見¶
義成軍節度使李聽。昨者資其承藉。委以統戎。俾代憲誠。¶
付之雄鎮。揔二萬虎貔之旅。位極寵榮。兼兩藩節制之權。¶
心無報効。况陛下授以神算。假以天威。入魏之期。剋日先¶
定。而聽擁旄觀望。按甲遷延。熒惑人心。逗撓軍政。遂使憲¶
誠陷於屠戮。亂衆肆其奸凶。失六郡於垂成。固危巢於已¶
<pb:KR4h0168_NKFB_0718-17b>
覆。委貝州而不守。燒劫無遺。望淺口而疾驅。狼狽就道。自¶
圖苟免。不恡包羞。蔑棄朝章。有同兒戲。魏州之亂。職聽之¶
由。論其負恩。萬死猶幸。伏以封常清河南失律。斬於關門。¶
高霞寓唐鄧破傷。投諸遐裔。渾縞節制易定。將戰而兵力¶
不支。袁滋逗留西川。欲進而兇渠尚在。或親當矢石。或躬¶
歷艱危。勢屈賊鋒。竟申朝典。未曾貸法。必震皇威。今李聽¶
罪狀夙聞。中外憤惋。比之常清等輩。萬萬過之。若陛下猶¶
示含宏。不寘極法。臣等恐憲章墜地。天下寒心。伏請付法。¶ 

** 義激¶ 
:PROPERTIES:
:TITID: QTWTIT14455
:PERSID: QTWAUT1705
:END:

<pb:KR4h0168_NKFB_0718-18a>

長安里中多空舍。有婦人傭以居者。始來。主人問其姓。則¶
曰。生三歲長於人。及長。聞父母逢歲饑。不能育。棄之塗。故¶
姓不自知。視其貌。常人也。視其服。又常人也。歸主人居傭¶
無有闕。亦常傭居之婦人也。旦暮多閉關。雖居如無人。居¶
且久。又無有稱宗族故舊來訊問者。故未自道。終莫有知¶
其實者焉。凡為左右前後隣者。皆疑其為他。且窺見其飲¶
食動息。又與里中無有異。唯是織絍緘繲。婦人當工者。皆¶
不為。罕有得與言語者。其色莊。其氣顓。莊顓之聲四馳。雖¶
<pb:KR4h0168_NKFB_0718-18b>
里中男子狂而少壯者。無敢侮。居一歲。懼人之大我異也。¶
遂歸於同里人。其夫問所自。其云如對主人之詞。觀其付¶
夫之意。似沒身不敢貳者。其夫自謂得妻也。所付亦如婦¶
人付之之意。既生一子。謂婦人所付愈固。而不萌異慮。是¶
後則忽有所如往。宵漏半而去。未辨色來歸。於再於三。其¶
夫疑有以動其心者。怒願去之。以有其子。子又乳也。尚依¶
違焉。婦人前志不衰。他夜既歸。色甚喜。若有得者。及詰之。¶
乃舉先置人首於囊者。撤其囊。面如生。其夫大恐。恚且走。¶
婦人即卑下辭氣。和貌怡色。言且前曰。我生於蜀。長於蜀。¶
父為蜀小吏。有罪。非死罪也。法當笞。遇在位而酷者。陰以¶ 
<pb:KR4h0168_NKFB_0718-19a>
非法繩之。卒棄市。當幼。力不任其心。未果殺。今長矣。果殺¶
之。力符其心者也。願無駭。又執其子曰。爾漸長。人心漸賤¶
爾。曰其母殺人。其子必無狀。既生之。使其賤之。非勇也。不¶
如殺而絕。遂殺其子。而謝其夫曰。勉仁與義也。無先已而¶
後人也。異時子遇難。必有以報者。辭已。與其夫決。既出戶。¶
望其疾如翼而飛云。按蜀婦人求復父仇有年矣。卒如心。¶
又殺其子。捐其夫。子不得為恩。夫不得為累。推之於孝斯¶
孝已。推之於義斯義已。孝且義已。孝婦人也。自國初到於¶
今。僅二百年。忠義孝烈婦人女子。其事能使千萬歲無以¶
<pb:KR4h0168_NKFB_0718-19b>
過。孝有高愍女庚義婦揚烈婦。今蜀婦人宜與三婦人齒。¶
前以隴西李端言始異之作傳。傳備。博陵崔蠡又作文。目¶
其題曰義激。將與端言共激諸義而感激者。蜀婦人在長¶
安凡三年。來於貞元二十年。嫁於二十一年。去於元和初。¶ 

* 韋慶復¶ 
:PROPERTIES:
:PERSID: QTWAUT1706
:END:

慶復。蘇州刺史應物子。¶ 

** 鳳翔鼓角樓記¶ 
:PROPERTIES:
:TITID: QTWTIT14456
:PERSID: QTWAUT1706
:END:

十月成樓。記時也。自聖人觀象立制。則重門擊柝。以待暴¶
客。故天下都邑。大崇建之。凡千乘之君。其外者郛。其內者¶ 
<pb:KR4h0168_NKFB_0718-20a>
城。郛之門所以苞納州聚。城之門。所以嚴護師長。故諸侯¶
國多以內城門。於中軍為最近。率皆樓於斯。飾於斯。建鼓¶
角於斯。先是此府無內城。無重門。廳事之階。才隱內屏。旌¶
門之次。迫於通道。大將軍鼓角置於郛。宴然而安。積有歲¶
矣。今我江夏公。七月下車。首乎謀。八月慮事。鳩乎材。九月¶
恩洽。得乎眾。十月勞農。興乎役。然後下令。葺簣相土。命毀¶
削舊宇。坦平新途。迴環翼張。絢潔冰靜。既而版榦具。畚築¶
興。山虞納材。梓人準繩。雕琢切磨。丁丁登登。重楹疊戶。霞¶
起雲蒸。如翬斯升。勢將騫騰。如山斯層。崔嵬凌兢。君子曰。¶
<pb:KR4h0168_NKFB_0718-20b>
大哉斯樓之作。上可以陳列鼙皷。下可以禁限中外。近可¶
以張皇斯眾。遠可以戒勵大軍。稽晷度不失於方中。審山¶
川乃得其面勢。眾心多樂成之助。工徒有悅使之勸。非大¶
君子淵慮宏謀。則茲樓何從而興也。或者以為前之闕政。¶
公能補之。愚則不然。夫舉一事。建一功。不量其小大。苟能¶
逈拔人表。獨得殊見。則無非天假之才得之。縱有賢方伯¶
比肩於前。欲責其人表之見。無乃過歟。然則斯樓曠之於¶
前宜也。成之於今亦宜也。奚所謂稱補其闕哉。樓成二日。¶
我公與護軍中貴人洎賓僚偕登而閱之。慶復仰而歎曰。¶ 

<pb:KR4h0168_NKFB_0718-21a>

公之政教。見於斯樓盡矣。且棟之梁之。小大攸宜。材不遺¶
也。壁壘完堅。圬塗縝密。人不偷也。繩墨修整。苦窳不用。法¶
至行也。丹雘鋪彩。光輝燭人。照至明也。舉是署以福我境¶
內之人。德澤甚厚。豈土木云乎哉。元和二年十二月十七¶
日記。¶ 

¶
