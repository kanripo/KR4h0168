#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID KR4H0168
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:KR4h0168_NKFB_0056-22b> ¶¶¶
#+PROPERTY: JUAN 0057
欽定全唐文卷五十七¶ 

<pb:KR4h0168_NKFB_0057-01a>
　憲宗(二)¶ 

** 賑貸京畿百姓制¶ 
:PROPERTIES:
:TITID: QTWTIT02064
:PERSID: QTWAUT0011
:END:

門下。王者布德行惠。必順天時。發廩賑乏。蓋循舊典。朕君¶ 
臨㝢縣。念切黎元。思欲咸致其安。各阜其業。事關恤下。政¶ 
在便人。予無愛焉。斯為大本。而甸服之內。比年豐穰。一歲¶ 
不登。遂至艱食。豈非轂下賦役。經制猶繁。物力所資。凋耗¶ 
巳甚。靖言於此。愧歎良深。今春陽發生。田事具飭。苟迫於¶ 
歉乏。不能自存。而耕植頓虧。秋成何望。所以特加恩賚。蠲¶ 
<pb:KR4h0168_NKFB_0057-01b>
彼徵求。庶農桑之及時。俟麰麥之方稔。式當和煦之候。載¶ 
示憂勤之心。我其永懷。俾厚生殖。京畿百姓。宜共賑給粟¶ 
三十萬石。內八萬石以京兆府常平義倉粟充。其餘以太¶ 
倉粟充支給。比者田穀致損。芻藳隨之。今巳過時。益難濟¶ 
辦。其并職田草共一百一十五萬束。並宜放免。又有常賦¶ 
錢穀。蠲放之餘。貧弊者多。慮難輸入。欲令寬息。須有憂矜。¶ 
其京兆府欠去年兩稅青苗等錢二萬一千八百貫。欠秋¶ 
租雜斛斗及職田粟五萬三千三百石。並宜放免。元和六¶ 
年春賑貸京畿百姓義倉粟二十四萬石。亦宜放免。朕誠¶ 
<pb:KR4h0168_NKFB_0057-02a>
意靡達。黎人未康。憂積於衷。鑒寐增惕。爰自去歲。以迄於¶ 
今。存救之恩。屢降明詔。乃眷長吏。職惟親人。爾其極慮撫¶ 
綏。指陳利病。將我惠澤。被於鰥孤。叶於便宜。無使勞擾。故¶ 
茲示諭。當悉朕懷。¶ 

** 許杜佑致仕制¶ 
:PROPERTIES:
:TITID: QTWTIT02065
:PERSID: QTWAUT0011
:END:

宣力濟時。為臣之懿躅。辭榮告老。行己之高風。況乎任重¶ 
公台。義深翼賛。秉沖讓之志。堅金石之誠。敦諭既勤。所執¶ 
彌固。則當遂其衷懇。進以崇名。尚齒優賢。斯王化之本也。¶ 
金紫光祿大夫守司徒同中書門下平章事兼充宏文館¶ 
<pb:KR4h0168_NKFB_0057-02b>
大學士充太清宮使上柱國岐國公食邑三千戶杜佑。巖¶ 
廊上才。邦國茂器。蘊經通之識。履溫厚之姿。寬裕本乎性¶ 
情。謀猷彰乎事業。博聞強學。知歷代沿革之宜。為政惠人。¶ 
審羣黎利病之要。由是再司邦用。累歷藩方。出總戎麾。入¶ 
和鼎實。聿膺重寄。歷事先朝。左右朕躬。夙夜匪懈。命以詔¶ 
冊。登之上公。肅恭在廷。華髮承弁。茲可謂國之元老。人之¶ 
具瞻者也。朕纉承丕業。思宏景化。選勞求舊。期致時邕。方¶ 
伸引翼之儀。遽抗懸車之請。而又固辭年疾。乞就休閒。巳¶ 
而復來。星琯屢變。有不可抑。良用耿然。永惟古先哲王。君¶ 
<pb:KR4h0168_NKFB_0057-03a>
臣之際。臣有耆艾以求其退。君有優賜以徇其情。乃輟鄧¶ 
禹敷教之功。仍增王祥輔導之秩。俾養浩然之氣。安於敬¶ 
止之鄉。庶乎頤神葆和。永綏福履。仍加階級。以厚寵章。其¶ 
惟敬哉。茲謂全致。可光祿大夫守太保致仕。宜朝朔望。¶ 

** 授田興魏博節度使制¶ 
:PROPERTIES:
:TITID: QTWTIT02066
:PERSID: QTWAUT0011
:END:

經邦制理。先務於安人。秉義納忠。諒存乎體國。其有堅持¶ 
正性。動合衆心。才當與能。善足垂勸。則宜荷推轂之寄。為¶ 
分閫之臣。建侯貞師。宣我利澤。魏博軍步射都知兵馬使¶ 
同節度副使檢校祕書監兼御史中丞沂國公田興。深明¶ 
<pb:KR4h0168_NKFB_0057-03b>
有融。忠孝是力。介若金石。通乎弛張。效用思齊於昔賢。潔¶ 
誠期報於君父。生此王國。跡淪戎藩。逢時乃彰。會節有立。¶ 
日者元臣即代。裔子幼年。小人任事以作威。諸將屏息而¶ 
增懼。政理滋紊。刑章亟乖。羣臣危疑。幾致顛越。朕用憂閔。¶ 
方圖輯寧。而興任在轅門。深惟大體。義勇斯奮。奸雄伏辜。¶ 
士心所歸。不令而肅。征鎮安固。厥庸茂焉。既而保貴冑之¶ 
家。將致上國。全故帥之績。求復中軍。表章屢䟽。情懇備至。¶ 
以勳則特異。以義則可觀。周旋令圖。蓋有餘裕。朕高懸爵¶ 
命。以待能賢。嘉爾殊勞。允宜懋賞。晉軍謀帥。郤縠嘗學於¶ 
<pb:KR4h0168_NKFB_0057-04a>
詩書。漢將議功。竇融實冠於名節。魏郊巨鎮。河上奧區。杖¶ 
鉞可以宣國威。觀風可以率彞典。習俗至於丕變。疲甿徯¶ 
而汔康。佇光冊書。用寄心膂。榮級繼登於七命。顯秩超踐¶ 
於六卿。仍兼副相之雄。以重元戎之寄。服茲休命。其懋戒¶ 
哉。可銀青光祿大夫檢校工部尚書兼魏州大都督府長¶ 
史御史大夫充魏博等州節度管內支度營田觀察處置¶ 
等使。勳封如故。¶ 

** 宣慰魏博制¶ 
:PROPERTIES:
:TITID: QTWTIT02067
:PERSID: QTWAUT0011
:END:

奉君親。竭忠孝。人倫之大端也。賢智所以盡心。賞功勞。懋¶ 
<pb:KR4h0168_NKFB_0057-04b>
名節。國家之急務也。皇王所以致理。朕嗣服丕業。恭臨萬¶ 
邦。每念政之未孚。化有不暨。怵惕惟厲。載厪於懷。嘗以為¶ 
肖質稟靈。皆思嚮善。亦在甄明撫導。推示至誠。樹績必使¶ 
其光揚。罹患必圖其安緝。永言及此。終食豈忘。魏博大藩。¶ 
東夏雄屏。軍戎勇於見義。黎庶懷於有仁。自中原始兵革¶ 
之虞。河朔為用武之地。抱才器者。或感恩而盡力。申節効¶ 
者。果因事而彰明。時將大寧。斯獲予志。近田季安薨謝。其¶ 
子幼童。姦邪憑依。妄肆威福。一境危慄。懼致覆亡。比屋凋¶ 
傷。疲於杼軸。田興仗義奮發。翦去憸人。大安方隅。屢獻忠¶ 
<pb:KR4h0168_NKFB_0057-05a>
懇。達三軍奉上之志。激千里望闕之誠。誓遵典彞。丕變舊¶ 
俗。忠諫指切。感於朕心。是用特授旌旄。俾靖封略。言念將¶ 
士。同德叶謀。守正如金石之堅。凌寒挺松柏之操。垂令名¶ 
於不朽。示臣節於將來。清風載揚。丹款可鑒。嘉尚歎息。勞¶ 
於寢興。賞不踰時。式示旌勸。其管內百姓等。身勞耕稼。力¶ 
竭征徭。每念予懷。用當憂憫。宜令司封郎中知制誥裴度¶ 
往魏博宣慰。親諭朕意。仍賜錢一百五十萬貫。以河陽院¶ 
諸道合進內庫綾絹綿等支送充。賞給將士及六州縣百¶ 
姓。差科宜給復一年。使之蘇息。州縣之中。或有殘破偏甚¶ 
<pb:KR4h0168_NKFB_0057-05b>
者。委田興逐便宜處分。朕以布澤之時。務從人欲。好生之¶ 
德。期洽衆心。魏博管內。宜赦見禁囚徒。其與田興協心立¶ 
功大將及判官等。委興具名銜聞奏。當有甄升。如有父母¶ 
在。別加優恤。當道從前以來官吏將校等。或忠義可嘉。而¶ 
刑戮濫及。如有此色。委田興條錄奏聞。當加追贈。如有家¶ 
口見存。宜厚加優恤。管內高年惸獨。或天寶遺人。夙霑皇¶ 
化。或孤獨廢疾。不能自存。委田興差官存問。仍量給粟帛。¶ 
管內有清勤奉職。為衆所知者。委田興具事蹟奏聞。當加¶ 
進改。如身在邱園。行義素著。或才兼文武。名節可稱。亦委¶ 
<pb:KR4h0168_NKFB_0057-06a>
田興具名聞薦。贈太尉季安。姻戚舊臣。嘗任將相。飾終之¶ 
典。宜示優崇。其葬事委田興差官勾當。禮物之閒。務從周¶ 
厚。田懷諫在疚之初。政出羣小。因致軍府騷然不寧。以其¶ 
幼年。有足矜憫。待其到京之日。一門量加存恤。嗚呼。聳善¶ 
念功。惟恐不及。卹人厚下。惟恐不豐。庶洽雍熙。遂櫜弓矢。¶ 
為仁繇己。其道信然。樹德務滋。在乎終始。凡百多士。宜悉¶ 
朕懷。¶ 

** 貶楊歸厚國子主簿制¶ 
:PROPERTIES:
:TITID: QTWTIT02068
:PERSID: QTWAUT0011
:END:

楊歸厚頃以詞藝。擢於諫垣。自屬班行。頗修職業。但列於¶ 
<pb:KR4h0168_NKFB_0057-06b>
清近。當慎威儀。以婚姻之私。假借公館。表章上獻。慢黷則¶ 
多。俾移秩於國庠。仍分曹於雒邑。可國子主簿分司東洛。¶ 

** 權德輿守禮部尚書制¶ 
:PROPERTIES:
:TITID: QTWTIT02069
:PERSID: QTWAUT0011
:END:

文昌六官。宗伯掌禮。選授之重。自昔攸難。非夫台衮之臣。¶ 
分全於終始。縉紳之義。素洽於羣倫。則無以允是優崇。膺¶ 
茲名秩。正議大夫守禮部尚書同中書門下平章事上柱¶ 
國扶風郡開國公權德輿。奧學雄詞。虛襟曠度。稟中和之¶ 
氣。宏信厚之規。夙彰厥猷。歷踐清貫。乃者徊翔省閣。祗服¶ 
大僚。咸推鎮俗之風。遂致濟川之望。朕永惟理本。宵旰在¶ 
<pb:KR4h0168_NKFB_0057-07a>
懷。嘗期獻納之功。深屬弼諧之任。爰徵僉論。俾列鼎司。勤¶ 
勞亟涉於歲時。謙挹每形於造次。是用委春卿之職。輟樞¶ 
務之殷。任事呈能。庶先會府。帥屬而理。汝往欽哉。可守禮¶ 
部尚書。¶ 

** 復授武元衡門下侍郎平章事制¶ 
:PROPERTIES:
:TITID: QTWTIT02070
:PERSID: QTWAUT0011
:END:

門下。邦國之興。將相是資。選衆而舉。思賢俾乂。故有台臣¶ 
外撫。宣力巳靖於四方。衮職迭居。懋功復凝於庶績。允茲¶ 
崇踐。爰屬上才。前劒南西川節度副大使知節度事管內¶ 
支度營田觀察處置統押近界諸藩及西山八國雲南安¶ 
<pb:KR4h0168_NKFB_0057-07b>
撫等使銀青光祿大夫檢校吏部尚書兼門下侍郎同中¶ 
書門下平章事成都尹上柱國臨淮郡開國公食邑二千¶ 
戶武元衡。粹厚端莊。易常壹。有誠明之道以致用。有宏¶ 
茂之略以佐時。貞方自得於性術。操尚不愆於風雨。加以¶ 
懿文合雅。聚學承師。通禮樂刑政之源。達古今治變之要。¶ 
歷登華貫。休聞穆然。洎處鈞衡。中立不倚。致君思堯舜之¶ 
盛。修職以邴魏為宗。翼戴之勤。夙夜彌亮。彞倫攸敘。鼎飪¶ 
載和。益部大藩。比仗兼濟。而能布宣威惠。撫莅蠻髦。縣道¶ 
輯寧。疲黎安息。推心而下皆率附。正己而人自嚮方。臨之¶ 
<pb:KR4h0168_NKFB_0057-08a>
累年。理有殊等。朕以出納王命。緝熙帝圖。總庶官之職業。¶ 
為百度之扃鍵。惟此重任。屬於黃扉。分憂遂輟於殿邦。具¶ 
瞻再歸於碩望。爾尚行之以中正。煦之以和平。毗於一人。¶ 
膏潤天下。祗膺禮命。無替徽猷。可守門下侍郎同中書門¶ 
下平章事兼崇元館大學士充太清宮使。¶ 

** 李絳守禮部尚書制¶ 
:PROPERTIES:
:TITID: QTWTIT02071
:PERSID: QTWAUT0011
:END:

輔相之任。所貴乎納忠。進退之宜。實重於申禮。其有以勞¶ 
奉國。以疾固辭。聿懷謙讓之風。是舉優崇之典。朝議大夫¶ 
守中書侍郎同中書門下平章事上柱國高邑縣開國男¶ 
<pb:KR4h0168_NKFB_0057-08b>
食邑三百戶賜紫金魚袋李絳。端莊秉彞。亮直循道。抱凌¶ 
寒之勁節。標肅物之貞規。嘗以懿文。參於內署。亦以公望。¶ 
貳於地卿。竭其器能。茂著宦業。洎居衮職。左右朕躬。遠慮¶ 
必陳。讜言無隱。竭致君之志。宏濟俗之方。確然真心。鬱有¶ 
休問。而步履嬰疹。趨侍為難。披誠上聞。稽首求免。乃眷毗¶ 
倚。久之未從。星霜屢遷。衷懇彌激。宗伯秩禮。時惟大寮。宜¶ 
從喉舌之班。用輟鹽梅之寄。庶因清。俾遂賾真。膺茲寵¶ 
章。敬服爾命。可守禮部尚書。散官封賜如故。¶ 

** 賑給京畿百姓制¶ 
:PROPERTIES:
:TITID: QTWTIT02072
:PERSID: QTWAUT0011
:END:

<pb:KR4h0168_NKFB_0057-09a>

善為國者。務蓄於人。百姓未康。君孰與足。其或時逢水旱。¶ 
念切惸嫠。於是有巳責之恩。行散利之典。古今通範。何莫¶ 
繇斯。朕恭己勵精。以臨兆庶。永言憂濟。終食豈忘。思俾萬¶ 
邦。同臻富壽。而去歲甸服。氣序愆和。夏屬驕陽。秋多苦雨。¶ 
三農爽候。五稼不滋。比及收藏。曾靡善熟。如聞閭井之內。¶ 
儲備罕充。產於地者既微。出於力者宜困。既牽公上之稅。¶ 
薦迫輸送之期。循環歲時。固亦勞止。況羣司具列。軍衞實¶ 
繁。供億之名制備存。工役之科條未艾。四方楨榦。屬在京¶ 
師。念茲矜人。良多愧歎。今土膏方動。東作其勤。逋賦未蠲。¶ 
<pb:KR4h0168_NKFB_0057-09b>
糧餉何望。宜加惠渥。式俾厚生。趨澤務農。庶乎勸化。姑示¶ 
納隍之旨。佇寬艱食之虞。煦育順時。義斯可取。應京畿百¶ 
姓所欠元和八年稅斛㪷青苗錢稅草等。在百姓腹內者。¶ 
並宜放免。仍以常平義倉斛斗三十萬石。委京兆府條䟽¶ 
賑給。務及貧人。如常平義倉不足。即宜以元和七年諸縣¶ 
所貯。折糴斛斗添給。應緣賑給百姓等。委京兆差擇清幹¶ 
官。於每縣界逐處給付。使無所弊。各得自資。近歲以來。屢¶ 
宏德澤。邦畿千里。田號上腴。阜安疲黎。亦在循政。咨爾京¶ 
邑長吏。洎於宰字之官。各宜叶心。將我詔意。戒之以擾。授¶ 
<pb:KR4h0168_NKFB_0057-10a>
之以仁。宣示朕懷。咸使知悉。¶ 

** 授張宏靖刑部尚書平章事制¶ 
:PROPERTIES:
:TITID: QTWTIT02073
:PERSID: QTWAUT0011
:END:

門下。虞以為盛。猶咨五臣。殷之用興。亦賴三后。朕勵精恭¶ 
己。十載於茲。常以國鈞。委之公輔。務熙庶績。敢怠旁求。思¶ 
欲左右有人。在廣股肱之任。歷選列辟。洎於藩維。冀獲賢¶ 
能。俾匡正道。爰茲所命。允屬至懷。河中晉絳慈隰等州節¶ 
度支度營田觀察處置等使正議大夫檢校禮部尚書兼¶ 
河中尹御史大夫上柱國高平縣開國子食邑五百戶賜¶ 
紫金魚袋張宏靖。德稟精微。器含沖用。溫恭諒實。明允克¶ 
<pb:KR4h0168_NKFB_0057-10b>
誠。素推君子之風。雅有大臣之體。蘊積稽古之學。發揮經¶ 
緯之文。嘗司朕言。動叶謨訓。歷踐清貫。具揚淑聲。爰統方¶ 
州。載膺節制。奉法遵制。在公忘私。人無不懷。績用丕茂。予¶ 
欲正百工之理。成太平之階。若臨巨川。以重舟楫。是用命¶ 
爾。列於中台。每念臣鄰之規。以貞棟崇之吉。少翁積慶。嗣¶ 
德漢廷。文子勤身。繼匡晉室。爾惟朝夕納誨。以翊朕躬。是¶ 
資衮職之勤。式重緇衣之美。仍帥司寇之屬。俾靖皐陶之¶ 
刑。懋宣厥猷。往踐於位。可守刑部尚書平章事。散官勳封¶ 
如故。¶ 

<pb:KR4h0168_NKFB_0057-11a>

** 追贈甄濟祕書少監制¶ 
:PROPERTIES:
:TITID: QTWTIT02074
:PERSID: QTWAUT0011
:END:

存樹風節。謂之立名。歿加襃飾。所以誘善。故朝散大夫試¶ 
祕書省著作郎兼侍御史甄濟。昔以文雅。見稱當時。嘗因¶ 
辟召。亦佐戎府。而能保堅貞之正性。不履危機。覩逆亂之¶ 
潛萌。不從脅汙。義聲可傳於竹帛。顯贈未賁於松楸。藩方¶ 
上陳。允叶彞典。追加命秩。以獎忠魂。可贈祕書少監。¶ 

** 授劉敦儒兵曹參軍分司東都制¶ 
:PROPERTIES:
:TITID: QTWTIT02075
:PERSID: QTWAUT0011
:END:

孝子劉敦儒。生於儒門。稟此至性。王祥篤行。起孝敬而不¶ 
移。曾參養志。積歲年而罔怠。用宏勸獎。宜服官常。分曹洛¶ 
<pb:KR4h0168_NKFB_0057-11b>
師。俾遂私志。可守左龍武軍兵曹參軍分司東都。¶ 

** 曉諭淮西制¶ 
:PROPERTIES:
:TITID: QTWTIT02076
:PERSID: QTWAUT0011
:END:

朕嗣膺寶位。於茲十年。每推至誠。以御方夏。庶以仁化。臻¶ 
於太和。宵衣旰食。意屬於此。今淮西一道。未達朝經。擅自¶ 
繼襲。肆行寇掠。將士等迫於受制。非是本心。思去三面之¶ 
羅。庶遵兩階之義。宜以山南東道節度使嚴綬兼充申光¶ 
蔡等州招撫使。仍與隣道將帥等。即同糾率。共申曉諭。其¶ 
淮西將士官吏等。如有歸國者。即量其高下。便授職任。仍¶ 
具奏聞。仰超授官爵。縱舊有罪犯。一切無問。吳元濟如束¶ 
<pb:KR4h0168_NKFB_0057-12a>
身歸朝。亦當棄瑕錄用。其百姓有歸投者。仰便給糧食。仍¶ 
與田宅。務加存恤。使其安堵。事平之後。淮西將士。宜共賜¶ 
錢二百萬貫。百姓給復三年。詔書所不該者。嚴綬量其所¶ 
宜。條流奏聞。庶盡綏懷之義。以申生育之恩。若尚執迷。不¶ 
能遷善。至於問罪。自有常刑。宜以誠懷。使其知悉。¶ 

** 加張宏靖中書門下平章事制¶ 
:PROPERTIES:
:TITID: QTWTIT02077
:PERSID: QTWAUT0011
:END:

門下。賛天地之化。阜成萬物。正邦國之紀。康於羣生。夢寐¶ 
旁求。精誠上達。況乎明誠以久。嘉猷日聞。股肱之任。耳目¶ 
所注。具官宏靖。實天生德。惟嶽降神。端方靜深。信厚溫霽。¶ 
<pb:KR4h0168_NKFB_0057-12b>
質抱荊山之璞。光含魏國之寶。錯爾素履。穆然清風。出備¶ 
爪牙。總近關之紀律。入膺喉舌。練中臺之法制。從容宰輔。¶ 
密勿鼎司。誠惟在公。慮必經國。濟川舟楫。人望具瞻。和羹¶ 
鹽梅。朕志先定。宜登右弼之任。用正中台之曜。纂乃祖考。¶ 
光於家邦。於戲。天工人代。予違汝翼。必當悉乃力。同乃心。¶ 
役天下之才。以貞百度。通天下之志。以佐萬幾。唯直道是¶ 
行。唯讜言是進。內懷親附。拯黎元之方困。外思鎮撫。偃兵¶ 
甲於將興。勿優養以崇名。無逡循而避事。對揚成命。時乃¶ 
之休。可守中書門下平章事。¶ 

<pb:KR4h0168_NKFB_0057-13a>

** 授韋貫之尚書右丞平章事制¶ 
:PROPERTIES:
:TITID: QTWTIT02078
:PERSID: QTWAUT0011
:END:

門下。弼成大化。參敘彞倫。克光元首之明。其服股肱之任。¶ 
朕所以不自暇逸。務求賢能。式重舟檝之才。以宏經濟之¶ 
道。疇若予志。僉諧乃公。中大夫守尚書右丞上輕車都尉¶ 
賜紫金魚袋韋貫之。清明在躬。禮樂之器。蘊珪璋特達之¶ 
德。茂廉正博雅之規。靜而知微。動必有守。凡踐列位。備聞¶ 
嘉猷。當官而行。臨事能斷。道可鎮於風俗。望彌積於朝倫。¶ 
是宜和靖陰陽。紀綱邦國。命作心膂。列於台階。夫能慮四¶ 
方。揆百事。愛利萬物。辨論羣材。示公忘私。時乃之職。而況¶ 
<pb:KR4h0168_NKFB_0057-13b>
圖靖藩服。繫在廟謨。爾惟順下以訓人。奉上以宣力。因衆¶ 
功而致用。熙衆志。以為心。朝夕獻可否之誠。經綸厎文武¶ 
之績。祗膺厥命。勿懈於時。可守尚書右丞平章事。散官勳¶ 
如故。¶ 

** 討吳元濟制¶ 
:PROPERTIES:
:TITID: QTWTIT02079
:PERSID: QTWAUT0011
:END:

天地之化。由肅殺而成歲功。帝王之道。以威武而輔文德。¶ 
朕祗荷鴻業。撫臨庶邦。務先含宏。每慎征戰。俾懷仁者有¶ 
[:#AS-8342:●]且格。畏罪者見善即遷。而或昏迷不恭。告命不及。固興¶ 
勃亂之孽。自速原野之誅。除害正刑。國有彞典。吳元濟逆¶ 
<pb:KR4h0168_NKFB_0057-14a>
絕人理。反易天常。不居父喪。擅領軍事。諭以詔旨。曾無敬¶ 
恭。熒惑一方之人。迫脅三軍之衆。以其父少陽常經任使。¶ 
為之軫悼。命申奠祭。臨遣使臣。凌虐封疆。遂致稽阻。絕朝¶ 
廷之禮意。忘父子之恩情。旋又掩襲舞陽。傷殘吏卒。焚燒¶ 
葉縣。騷擾閭閻。恣行寇攘。無所畏忌。朕嘗念賞延之義。又¶ 
重傷藩帥之門。尚欲納於忠順之途。處以顯榮之列。未能¶ 
飭法。猶為包荒。再以詔書。俾申招撫。而蠆毒滋長。姦心靡¶ 
悛。壽春西南。又陷鎮柵。窮凶稔惡。縱暴挻災。覆載之所不¶ 
容。人神之所共棄。良非獲巳。致此興戎。蓋以方伯連帥。同¶ 
<pb:KR4h0168_NKFB_0057-14b>
請討除。伐罪弔人。故茲申命。宜令宣武忠武太原武寧淮¶ 
南宣歙等兵馬合勢。山南東道及魏博荊南江西劒南東¶ 
川等道兵馬與鄂南計會。東都防禦使與懷汝鄭節度及¶ 
劒南義成軍兵馬犄角相應。同為進討。吳元濟舊有官秩。¶ 
宜並削除。大軍既臨。計即戡殄。嗟我淮右之衆。本為勤王¶ 
之師。雖是脅從。頻巳昭洗。念此勳力。未嘗弭忘。適罹狡童。¶ 
又此詿誤。心懷忠順。迫在兇威。苟能率誠。即可收效。其淮¶ 
西將士。有能梟斬兇渠者。先是六品巳下官。授三品正員¶ 
官。其先授五品巳上官者。節級昇進。仍與實封五百戶。莊¶ 
<pb:KR4h0168_NKFB_0057-15a>
宅各一區。錢二萬貫。如能率所管兵馬。以城鎮來降者。並¶ 
超三資與改官。仍學實封二百戶。錢一萬貫。以一身降者。¶ 
亦與改轉。仍賜錢帛。諸道應赴行營將士。如有斬元惡者。¶ 
亦準此處分。吳元濟如能束身歸朝。並與洗雪。若不能改¶ 
過。罪止其身。其餘汙脅。一切不問。接賊界州縣百姓。軍興¶ 
巳來。供饋繁併。言念疲瘵。良增憫然。元和九年兩稅斛㪷¶ 
錢物等。在百姓腹內者。并十年夏稅。並宜放免。其有城鎮¶ 
將士百姓。守節拒賊。身死王事者。各委長吏。優給其家。仍¶ 
具事跡申奏。當加襃贈。并賜錢帛。仍與一子官。三州百姓。¶ 
<pb:KR4h0168_NKFB_0057-15b>
莫匪吾人。諸軍所至。不得妄加殺戮。焚燒廬舍。據奪財產。¶ 
并有拘執。以為俘馘。事平之後。給復二年。三州內有自置¶ 
義營堡柵。王師所至。能相率來降。各加酬獎。時當春候。務¶ 
切農桑。應緣軍務所須。並不得干擾百姓。如要車牛夫役¶ 
及工匠之類。並宜和雇情願。仍給優價。賊平之後。應立功¶ 
將士。並與超資改官。節級賜物。於戲。朕率理道。靡敢荒寧。¶ 
思致中和。以康億兆。而德之寡薄。化未昭宣。爰用甲兵。良¶ 
深媿歎。顧非重武。其在止戈。宣示中外。咸令知悉。¶ 

** 授裴度中書侍郎平章事制¶ 
:PROPERTIES:
:TITID: QTWTIT02080
:PERSID: QTWAUT0011
:END:

<pb:KR4h0168_NKFB_0057-16a>

門下。輔相之任重。作予股肱。經濟之才難。注人耳目。苟非¶ 
慮周物表。識洞事先。則何以出納中樞。平章大政。詢於時¶ 
論。僉曰汝諧。朝議郎守御史中丞兼尚書刑部侍郎飛騎¶ 
尉賜紫金魚袋裴度。勁直循道。清通秉彞。文融菁華。行茂¶ 
枝葉。居然廊廟之器。出於領袖之門。西掖司言。南臺執憲。¶ 
常懷遠略。屢告嘉猷。實宣力以徇公。況外身而憂國。霜雪¶ 
無改。雷風有恒。朕欲旋觀其能。用試於事。俾歷戎閫。載馳¶ 
使軒。王澤渙汗以遐宣。軍情密勿而上達。將議抽擢。因罹¶ 
震驚。崇道德之藩籬。士有致命。資忠信之甲冑。兵無容刃。¶ 
<pb:KR4h0168_NKFB_0057-16b>
人具瞻爾。天方賚予。昆命於龜。爰立作相。爾其展四體。堅¶ 
一心。廣其道以用賢。厚其風以易俗。五兵未戢。爾惟保定¶ 
武功。百姓未康。爾惟勤恤人隱。臨事必斷。當官而行。齊台¶ 
階於厎平。補衮職之有闕。光膺慎選。其戒之哉。可朝議大¶ 
夫守中書侍郎同中書門下平章事。勳賜如故。¶ 

** 授張宏靖太原節度使制¶ 
:PROPERTIES:
:TITID: QTWTIT02081
:PERSID: QTWAUT0011
:END:

門下。授鈇鉞之賜。其惟爪牙。掌管籥之司。允歸心腹。況乎¶ 
天兵作鎮。王業成都。全晉山河。陶唐風俗。外以威懷七狄。¶ 
內以承衞二京。操節制戎帥之權。兼澄清列郡之寄。訓齊¶ 
<pb:KR4h0168_NKFB_0057-17a>
五校。表率一方。歷選元僚。無逾上相。中書令張宏靖。高蓋¶ 
垂慶。大珪含章。和順在中。莊敬發外。翼翼有致君之道。兢¶ 
兢懷許國之忠。言觀器能。早授方任。風謠果洽於分陝。膏¶ 
潤實彰於近關。洎登為鼎臣。輔我衮職。出納萬務。清明一¶ 
心。宏宣遠猷。慎守成式。夢帝所賚。伊人是瞻。朕以龍山之¶ 
前。卒乘殷會。鴈塞之上。稽胡雜居。求明略以拊循。資盛名¶ 
而鎮定。是用輟於鈞軸。授以節旄。崇高超列於天官。密勿¶ 
遙參於台席。敬聽後命。載揚先聲。在貞元初。乃考成肅公。¶ 
弼諧德宗。以敷景化。肆予嗣位。惟爾業官。匪惟勤勞於我¶ 
<pb:KR4h0168_NKFB_0057-17b>
邦。茲亦光輝於爾室。於戲。入而惟輔。出而為藩。行思永圖。¶ 
勿替舊服。可檢校吏部尚書同中書門下平章事充太原¶ 
節度使。¶ 

** 授韋貫之中書侍郎平章事制¶ 
:PROPERTIES:
:TITID: QTWTIT02082
:PERSID: QTWAUT0011
:END:

門下。地拱宸居。任膺宰執。宣明大號。佐佑丕圖。失其道而¶ 
庶事靡陳。得其道而彞倫攸敘。成吾柱石。在乎鈞衡。況今¶ 
戎役方殷。廟謀為切。利用既彰於歷試。崇名宜允於僉諧。¶ 
右丞韋貫之。代秉謙清。天資貞白。奇文包於五色。茂德體¶ 
於千鈞。含和抱公。居易求己。徊翔禮闥。堅明以辨其妍媸。¶ 

<pb:KR4h0168_NKFB_0057-18a>

綱轄仙臺。密靜克修其班制。動有直氣。居無流心。洎權登¶ 
衮職。參任樞務。平章庶事。屢入三臺。遠猷是經。中立不倚。¶ 
元成之慶靈斯集。山甫之恭勤日聞。俾重輝於相門。爰正¶ 
位於台座。於戲。宰相者。實執人柄。以為國楨。化有未孚於¶ 
休。物有不遂其性。佇爾高議。副予虛懷。予欲惠於兆庶。爾¶ 
思均賦之宜。庸觀在位式序。品物咸亨。鼓時風以淳厚吾¶ 
人。流王澤以光昭乃辟。服我成命。仰而行之。可守中書侍¶ 
郎平章事。¶ 

