#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0277-15a> 
#+PROPERTY: JUAN 0278
欽定全唐文卷二百七十八¶ 

<pb:NFKB_QTW_p0278-01a>

* 裴寬¶ 
:PROPERTIES:
:PERSID: QTWAUT0472
:END:

寬。絳州聞喜人。以文詞進。景雲中舉拔萃科。累官御史中¶
丞兵部侍郎。元宗朝為禮部尚書。天寶十四載卒。年七十¶
五。贈太子太傅。¶ 

** 藏冰不固判¶ 
:PROPERTIES:
:TITID: QTWTIT06175
:PERSID: QTWAUT0472
:END:

** 　所司藏冰不固訴云採冰戶家不依尺樣¶ 
:PROPERTIES:
:TITID: QTWTIT06175
:PERSID: QTWAUT0472
:END:

正德厚生。九功惟序。備物致用。十翼斯崇。均諸五行。廢一¶
不可。況氣移西候。日躔北陸。深山窮谷。涸陰沍寒。狐絕聽¶
<pb:NFKB_QTW_p0278-01b>
而無疑。鴈爰飛而向暖。風驚千里。草木落而云黃。冰結三¶
河。波瀾凝而不動。眷言主者。則有司存。理宜採彼豳詩。循¶
茲魯策。獻羔無闕。賓祭有宜。何得慢令致期。以速官謗。氣¶
已昭於發洩。罪將犯於刑書。雖嫁禍於戶家。固難免於科¶
罪。¶ 

* 崔莅¶ 
:PROPERTIES:
:PERSID: QTWAUT0473
:END:

莅。中宗朝官左臺侍御史。睿宗景雲二年為吏部員外郎。¶ 

** 彈百僚班秩不肅奏¶ 
:PROPERTIES:
:TITID: QTWTIT06176
:PERSID: QTWAUT0473
:END:

臣聞叔孫通覩漢朝儀多闕。尊卑失序。所以分別上下。申¶ 
<pb:NFKB_QTW_p0278-02a>
明禮儀。於是㣥臣知天子之至尊。高祖知皇帝之為貴。此¶
皆由班秩不忒。威儀容止不差。是故作孚萬邦。用刑四海¶
者也。臣竊見在朝百僚。多不整肅。公門之內。詎合論私。班¶
列之中。尤須致敬。或縱觀勅旨。或旁閱制詞。或交首亂言。¶
或遠班問事。或私申慶弔。或公誦詩篇。或笑語諠譁。或行¶
立怠隋。承寬既久。積習如常。不增祗懼之容。實紊矜莊之¶
典。臣謬膺推擇。叨掌糾彈。見無禮於朝廷。誠是臣之深恥。¶
況西戎獻款。北狄來賓。恐觀中國之失儀。招外蕃之所誚。¶
更若知而故犯。不革前非。望即停其入內。量行貶削。¶ 
¶
<pb:NFKB_QTW_p0278-02b>

** 諫為金仙玉真二公主造觀疏¶ 
:PROPERTIES:
:TITID: QTWTIT06177
:PERSID: QTWAUT0473
:END:

伏承陛下緣兩公主造觀。可為尊德敬道矣。割慈忍愛。上¶
為七聖崇福。下為萬邦作因。豈不願神力潛資。靈功密祐。¶
社稷永固。宗廟長存者乎。臣謂功奪其成。凶與其敗。寧邦¶
致亂。修福招殃。何則。季夏事殷。時多禁忌。斬木發土。移石¶
開山。非直苦人。必是傷物。欲益反損。求安乃危。臣知其否。¶
未見其可。然則救犯不暇。何福助之有焉。且季夏者。土德¶
正王之月。炎陽方暑之月。草木茂盛之月。昆蟲繁育之月。¶
天地鬱蒸之月。黍稷鋤耨之月。夫土德正王之月。不可發¶ 
<pb:NFKB_QTW_p0278-03a>
洩地氣。恐犯時禁。則必有天殃。有天殃則人心不附。禍亂¶
作矣。炎陽方暑之月。不可興動版築。恐致霖潦。必無成功。¶
無成功則人力不存。怨望結矣。草木茂盛之月。不可以斬¶
伐山林。恐非堅實。則速蠹敗。速蠹敗則人勞不衷。獎勸阻¶
矣。昆蟲繁育之月。不可以穿鑿原隰。恐乖惻隱。乖惻隱則¶
必生災變。生災變則人業不安。逃亡衆矣。天地鬱蒸之月。¶
不可以徭役丁夫。恐為痁癘。則必多天枉。多夭枉則人情¶
不樂。風俗離矣。黍稷鋤耨之月。不可以妨奪農桑。恐傷禾¶
稼。則必闕歲計。闕歲計則食用不足。盜賊聚矣。行此六者。¶
<pb:NFKB_QTW_p0278-03b>
謂之六殃。書曰。德惟善政。政在養人。傳曰。新作南門。書不¶
時也。又曰。凡土功。龍見而興。務成事也。火見而致用。水昏¶
正而栽。日至而畢。此言功作從時者。所以順於天地也。詩¶
曰。定之方中。作為楚宮。此言宮室合時也。禮曰。季夏之月。¶
樹木方盛。無有斬伐。無搖養氣。不可以興土功。妨農事。則¶
有天殃。違此四者。謂之四犯。陛下營兩觀而降六殃。損萬¶
人而招四犯。欲將致理。不亦難乎。臣望順時從人。休功罷¶
役。候定中以建事。占水正而修栽。所冀天地鬼神降福。臣¶
聞漢明帝永平三年夏大旱。是時大起宮室。尚書僕射鍾¶ 
<pb:NFKB_QTW_p0278-04a>
離意免冠上疏曰。昔成湯遭旱。以六事自責。政不節耶。使¶
人疾耶。宮室營耶。女謁盛耶。苞苴行耶。讒夫昌耶。竊見此¶
宮大作。人失農時。此所謂宮室營也。自古非苦宮室小狹。¶
直患人不安寧。須應天心。請罷勞役。帝善而從之。諸作減¶
省。即日澍雨。今者雖非宮室起功。終是觀寺興造。伏望俯¶
從臣請待冬初。庶得伐木各宜。役功無犯矣。必以天文徵¶
應。神理須然。用厭禨祥。事資興建。與其積怨傷國。孰若施¶
恩養人。往者宋景一言。熒惑猶能退舍。但陛下從諫。凶咎¶
定不為災。¶ 
¶
<pb:NFKB_QTW_p0278-04b>

* 甯原悌¶ 
:PROPERTIES:
:PERSID: QTWAUT0474
:END:

原悌。睿宗朝官太子洗馬。先天元年。由諫議大夫為嶺南¶
道宣勞使。¶ 

** 論時政疏五篇¶ 
:PROPERTIES:
:TITID: QTWTIT06178
:PERSID: QTWAUT0474
:END:

臣聞俗正時康。則因循而易守。人訛道替。則馳騖而難安。¶
或垂衣而有餘。或日吳而不足。雖唐虞之盛烈。文武之鴻¶
徽。未有不委任股肱。留情陟用。故善人者。天地之綱紀。帝¶
王之羽翼。靡革於仇讎。莫限於芻隸。不可失也。自天授以¶
來。二十餘載。周興來俊臣等。譖害忠良。壅蔽正直。先皇舊¶ 
<pb:NFKB_QTW_p0278-05a>
臣。夷滅殆盡。唯有狄仁傑魏元忠尚存。仁傑等處先帝之¶
朝。猶為小吏。及周室之際。實謂忠臣。或樹績當時。徇身王¶
室。近者變故頻及。衣冠掃地。忠臣名士。纔餘數人。為陛下¶
之棟梁。作聖朝之耳目。今者元惡巳誅。佞臣咸黜。而人訛¶
俗壞。為日已久。理宜開張聖德。杜絕猜嫌。用是求人。宣力¶
王室。使醜正惡直之士。不有容其閒隙。讒邪佞媚之徒。無¶
所施其巧辯。然後可以議黎元。安邦國。則僥倖源塞。聖王¶
道興。若使浸潤旁通。危人路啟。顏俊忠而獲罪。茂先直以¶
招怨。雖有渭濱之賢。傅巖之秀。途遘卒遇。難以為用也。則¶
<pb:NFKB_QTW_p0278-05b>
危亡之期。或未可保。拯救之道。將安所施。¶ 

求才之難。每留連於大聖。知人不易。亦惆悵於先哲。今天¶
下諸州。良牧葢寡。何者。古難其選。今侮其職也。然而代所¶
重於京都。時見輕於州縣者何也。古者牧守政成。擢登三¶
事。郎官特秀。先宰一同。潁川則黃霸為公。會稽則五倫入¶
輔。事不師古。何能垂濟。誠願尚書曠職。則於方伯求材。郎¶
位闕官。必以循良擢用。事懸象魏。道著彞章。茲令克行。仁¶
風大闡。考績三載。誠為故實。¶ 

隆周之君。垂仁義以勗後。亡秦之主。訓刑罰以流嗣。或八¶ 
<pb:NFKB_QTW_p0278-06a>
百延慶。或二代亡家。餘烈可知。前史明鑒。伏以太子初建。¶
養德春宮。諸王在藩。飭躬朱邸。並請遠去邪佞。親近正人。¶
知好佞之危身。識尊儒之廣德。動遵師傅之訓。察納風雅¶
之言。誠使宮府官僚。賓客侍讀。日資其道德。月奏其藝能。¶
冀仁義於邦家。樹邕穆於天下。臣又以悖逆庶人。先朝之¶
愛女也。肆讒慝於朝政。崇甲館之華麗。極宇內之驕奢。新¶
都宜城。先朝之庶孽也。(新都宜城二公主邑名)賜不踰於已分。言不¶
預於外謀。抑以全身。疎以遠害。故寵者則驕矜而遇害。疎¶
者則抑損而獲全。誠使悖逆新都。易地而處。則存亡去就。¶
<pb:NFKB_QTW_p0278-06b>
可立而待也。故長安非賢。燕后為愛。古今明驗。斷可知矣。¶
誠願公主駙馬。不得假以權要。所犯必有懲。所習必有藝。¶
則九族既睦。萬邦以寧。¶ 

臣觀老尚虛無。釋尚寂滅。義極幽元之旨。思遊通方之外。¶
故入道流者。則虛室生白。淨慮元門。該釋教者。則春池得¶
寶。澄心淨域。然後法貫㣥有。道垂兼濟。過此以往。莫非邪¶
惑。其有鬻販先覺。詭飾浮言。以複殿為經坊。用層臺為道¶
法。皆無功於元慮。誠有害於生人。梁武靡報於前。先朝殷¶
鑒於後。咸耳目所接。黎元憤怨。伏以公主入道。京城置觀。¶ 

<pb:NFKB_QTW_p0278-07a>

雖昭報之誠。有切於天旨。而社稷之計。莫踰於安人。若使¶
廣事修營。假飾圖像。盡宇內之功巧。傾萬國之資儲。為福¶
則靡効於先朝。樹怨則取謗於天下。自隋室以降。寺觀尤¶
多。禪定東明之域。足受緇黃之衆。更為建立。罕見其宜。後¶
失請收。前弊未遠。又先朝所狎僧衆。或有猶居聖側。無益¶
於政理。有紊於朝章。並請屏退。無令親近。¶ 

夷狄有釁。廟堂之憂也。近壘多虞。大夫之恥也。今聞黠虜¶
擅命。堅昆娑葛養精蓄銳。以南侵為多事。而人戶全虛。府¶
<pb:NFKB_QTW_p0278-07b>
庫半減。倘或後歲之始。來秋之末。良弓漸勁。塞草將衰。朔¶
代交鋒。靈夏受敵。中國將何卒應哉。伏願共天下以禦匈¶
奴。率王公以憂邊事。輕租薄斂。和下土之心。賢任能。結衆¶
人之愛。去奢崇儉。實府庫之積。推仁重信。納將士之謀。去¶
私恩。布公道。故知兩夷有隙。上國之資也。高壁藏威。待兵¶
觀變。因二虜之相持。擅漁夫之厚利。計有可舉。時不可失。¶
斯五者。並政之要也。伏願陛下舉宏綱。省衆務。高拱嵓廊。¶
責成賢哲。徘徊於大道之域。從容於無為之場。故立綱垂¶
制。後嗣流範。至仁也。安上全下。先業不墜。至孝也。感而必¶
通。姦不暇伏。至明也。神化風行。萬方草靡。至德也。必使¶ 
<pb:NFKB_QTW_p0278-08a>
休徵累及。聖政日隆。遐邇宅心。戎夷慕義。神功光乎區宇。¶
鴻業格乎天地。三代之興。皆由此也。¶ 

** 上太子啟¶ 
:PROPERTIES:
:TITID: QTWTIT06179
:PERSID: QTWAUT0474
:END:

臣聞事有可言者。直臣所以抗議。忠而見棄者。志士所以¶
太息。至於竭誠事君。信而獲罪。懷祿輔國。諂於取容。二者¶
難明。取舍或異。臣竊為朝廷憂之。伏惟殿下孝敬純深。仁¶
明善斷。有大功於天下。繼元良於社稷。萬姓所以拭目。百¶
寮所以清耳。皆欲王化之興隆。風俗之革易也。頃年以來。¶
天綱少紊。小人趨競。內難屢起。方當振綱張弦之秋。委才¶
<pb:NFKB_QTW_p0278-08b>
任士之日。若推心得人。則萬目直舉。如託寄非所。則百度¶
斯廢。故王者先擇良臣。復能任使。均明同日月。無私並天¶
地。功高化洽。地平天成。又以為官擇人者理。為人擇官者¶
亂。理亂之繇。官人之職也。自二月以來。勅令授官。吏部注¶
擬。填塞府寺。滿盈臺省。其優勞當作別勅放選。或虛名邀¶
功。或作才僥倖。日以增益。布列州縣。殫竭府庫。侵削黎元。¶
臣誠以為漸不可長也。昔晉政多門。官以賄進。劉毅憂其¶
危。傅咸恐其亂。武帝終而不悟。卒有敗官之尤。十數年閒。¶
億兆塗炭。是知古者省吏以崇化。不聞多官以致理。臣以¶ 
<pb:NFKB_QTW_p0278-09a>
為懲其弊者。歸乎任人者也。故忠臣難進而易退。無黨而¶
孤立。守死善道。執心不移。廼姦人之所嫉。為國家之所利。¶
近者姚元之宋璟居獻替之職。處銓衡之地。用節員位。頗¶
立繩紀。不為權門黷貨所拘。而以平心汲引為務。於時草¶
澤之賢。翹足待用。天下凜然。復有昇平之望也。臣觀二相¶
為人。勵已忠肅。直身鯁亮。雖有微疵。又受黜責。且守正之¶
士。志節之人。棄瑕錄用。今其時也。昔叔向下獄。祁奚訟之。¶
猶將宥其十代。以勸能者。況其身不免乎。往者易之三思。¶
傾動朝政。所賴柬之元忠。戮力王室。社稷殆危。忠臣處朝¶
<pb:NFKB_QTW_p0278-09b>
而獲安。神器將移。賢者竭誠而必復。豈非忠臣良士力哉。¶
璟等行事。無忝今古。夫安必思危。理則憂亂。明王之誡也。¶
忠臣處朝。姦邪屏退。興邦之道也。易曰。雷雨作解。君子以¶
赦過宥罪。殿下誠能捨其無咎。收彼衆望。因主上之餘閒。¶
議朝政之臧否。使並悔過。令復舊職。則舉善之美。垂於無¶
窮。濫官之弊。澄清匪日矣。¶ 

* 劉秀¶ 
:PROPERTIES:
:PERSID: QTWAUT0475
:END:

秀。中宗朝官修文館學士。¶ 

** 涼州衞大雲寺古剎功德碑¶ 
:PROPERTIES:
:TITID: QTWTIT06180
:PERSID: QTWAUT0475
:END:

<pb:NFKB_QTW_p0278-10a>

夫無為者靜而常樂。應物者成而不有。是知冥權弗恃瀰¶
淪。大悲可主方便。於三界之中。汲引四生。宏宣八政。非八¶
萬四千無以開其妙門之路。三十七品宏其淨土之衢者¶
也。大雲寺者。晉涼州牧張天錫昇平之年所置也。本名宏¶
藏寺。後改為大雲。因則天大聖皇妃臨朝之日。創諸州各¶
置大雲。隨改號為天賜菴。其地接四郡境。控三邊衝要。俯¶
蒼松而環城。珍白蘭而作鎮。揆日影。占星表。三時說法。巳¶
布金沙。四柱成臺。遠分瓔珞。當陽有花樓重閣。院有三門¶
<pb:NFKB_QTW_p0278-10b>
迴廊。依寶林而秀出。干瑤光而直上。洵人天之福地。為善¶
信所皈依也。時有明牧右武將軍右御史中丞內供奉持¶
節西河諸軍節度大使赤水軍大使九姓大使監秦涼州¶
倉庫使檢校涼州都督河內司馬名逸。實晉南陽王模十¶
三代系也。英瑋明允。特達聰亮。負經濟之偉才。屬會昌之¶
鴻運。學綜㣥玉。文擅擲金。撫俗安邊。式昭神武。加以宿植¶
善因。深究元理。按部餘暇。虔誠淨土。重興般若之臺。廣塑¶
真如之像。赤水軍副使右衞將軍陳宗北。左金吾衞翊府¶
中郎將安忠敬。軍長史萬徹。軍司馬王休祥。神烏縣令胡¶
宗輔。並門承詩禮。世襲箕裘。席工文墨。兼悟兵機。深達般¶ 
<pb:NFKB_QTW_p0278-11a>
若。樂修檀行。乃慫恿司馬等。僉議裝嚴。於北面化十善十¶
惡。四面行廊則兵為喜捨。樹檀[:#AS-8FD1:⿰冄⻏]之副。明曠刦之因。於堂¶
中面畫淨土變。面西化地獄畫高僧變。並刊傳贊。院山門¶
內各畫神王二。東西兩門各畫金剛。其後地獄變中觀音¶
菩薩二地藏一。齊空放光。久而不滅。花樓院有七層木浮¶
圖。即張氏建寺之日造。高一百八十尺。層列周圍二十八¶
閒。面列四戶八窗。一一相似。屋巍巍以崇立。殿赫赫以宏¶
敞。擬璚臺之懸居。狀層城之始搆。年代[:#AS-92F9:⿰帛⿱丿糸]遠。其下層微有¶
凋落。欲加繕補。人力未就。俄而東西三閒。忽然摧倒。因掘¶
<pb:NFKB_QTW_p0278-11b>
舊基。得古錢一甕以助工。後司馬公復與軍州共為營搆。¶
總剔四面。更敞重簷。於南禪院迴廊畫付法藏羅漢聖僧¶
變摩騰法東來變七女變。北禪院畫三界圖九相觀音。福¶
比邱翻譯經典。有造經房一所。梓匠呈材。河宗獻寶。資銑¶
以三品。訪丹於九區。抵鵲無遺。傷蛇咸錄。郢人運成風之¶
巧。晉臣洒翰墨之輝。雲聯梵殿。煙凝珍館。目屬寶坊。儼焉¶
相對。雕甍鏤角。金鳳盤龍。刊名模金。分身留影。地土聿廣。¶
樓閣相連。變現無方。感通隨念。至若須彌地主。虛宮梵王。¶
是名菩薩。月光童子。如請說經。猶言護法。內控六賊。外伏¶ 
<pb:NFKB_QTW_p0278-12a>
四魔。皈依祖師。同申戒律。心悟一乘。行聞正果。道存八方。¶
宏施濟度。為現在楷梯。乃將來龜鏡。寺主雪獻法師。俗姓¶
安氏。姑藏人。驃騎大將軍安公子孫。高葢駟馬。平生不屑。¶
宴坐經行。深心自悟。元該四攝。言絕二邊。營事伽藍。備盡¶
精力。所有營搆。悉稟規模。上座證靜法師。俗姓王氏。太原¶
人。高邁非常。晚近無等操尚。遠情利益。維[:#AS-8FD1:⿰冄⻏]元證法師崇¶
隸前上座守廉等。並志誠明瞻。風神疎朗。共圖經始。大願¶
成就。加以崇草園林。列蒔花果。琪樹爭妍。璚臺森列。價重¶
香山。名高元圃。法城之侶。朝夕來遊。行李之徒。瞻仰不輟。¶
<pb:NFKB_QTW_p0278-12b>
誠西域之慈航。而五涼之勝事也。況乎義冠人天。福禔中¶
外。萬禩無疆。千秋莫朽。爰記其事。兼讚以偈。¶ 

逖聽人代。博求古今。至宮不宰。法乳無音。罕通惠樹。直敞¶
稠林。何以出音。惟聞覺地。出俗云何。證在煩惱。修持奚故。¶
達在生老。利物非速。古今未早。無去無來。曰法曰道。雖在¶
譬喻。言說皆空。雖在圖像。無有是同。跡權混實。理契感通。¶
智周惟理。匪我求蒙。教法兆基。伽藍土地。梵宇宮殿。經臺¶
樓閣。寶鎮垂蘇。璇題流鐸。光陰煜耀。烟霞忽霍。三休㮣日。¶
千尋倒影。花散梅梁。蓮披藻井。鴹鶤不及。元態自逞。超士¶ 
<pb:NFKB_QTW_p0278-13a>
伏歷。王人摩頂。既安靈館。式紹禪關。頓漸成學。廣施積善。¶
道彌有路。義總無餘。一超色相。求敦居諸。¶ 

* 劉待價¶ 
:PROPERTIES:
:PERSID: QTWAUT0476
:END:

待價。景雲時人。¶ 

** 朝議郎行[:#AS-8862:⿱亠兊]州都督府方與縣令上護軍獨孤府君碑銘(并序)¶ 

:PROPERTIES:
:TITID: QTWTIT06181
:PERSID: QTWAUT0476
:END:

聞夫乾葢上闢。星緯分其纏舍。坤輿下蟠。河岳裂其封域。¶
是以觀象體物。建百里之庶邦。敦俗牧人。置千石之多士。¶
則有威霽風雨。稱明鏡於當時。德洽絃歌。號元龜於後葉。¶
<pb:NFKB_QTW_p0278-13b>
其有繼美宣化。教肅刑清。作根本於巖廊。為喉命於黔庶。¶
休明一代。映徹九泉。歷選徽塵。歸獨孤府君矣。公諱仁政。¶
字仁政。河南洛陽人也。本姓劉氏。導擾龍之巨源。長河不¶
竭。疏斷蛇之曾岫。連岳無窮。屬逐鹿於中原。乃避時於北¶
漠。因山易姓。以氣雄邊。及魏室之鬱興。服衮論道。遷周邦¶
而扈從。衣錦還鄉。吐奕葉而增昌。朝盈紫綬。聳本枝而逾¶
懋。郡接朱轓。茵藹紛綸。可畧而述。高祖永業。齊中書舍人¶
南道行臺右丞洛州刺史。遷左丞。加散騎常侍儀同三司¶
特進行臺左僕射。封夏州啟寧縣開國公武安郡開國公¶ 
<pb:NFKB_QTW_p0278-14a>
廣州德廣郡開國公西平郡開國公瀛州章武郡開國公¶
彭城郡開國公。各食邑二千戶。賜鼓吹一部。絹布各二千¶
匹。錢卌萬。俘口三百餘人。馬五十匹。轉七兵尚書兼吏部¶
尚書。入周拜司徒公行臺尚書令冊臨川王大司寇少右¶
弼。諡曰貞。佩金章於黃閣。綰盩綬於玳筵。內助理於萬機。¶
外佐平於百揆。奇籌獨運。戶邑光於六封。雅樂相喧。鼓吹¶
標於四錫。曾祖子佳。周柱國直閣將軍武安郡開國公華¶
州刺史儀同二司。隨大將軍洭州刺史應國公。拜壇虎將。¶
祠黃石以傳書。刺郡神君。褰赤帷而察俗。賞茅土於奧壤。¶
<pb:NFKB_QTW_p0278-14b>
以荅元功。進儀服於太階。還尊懋德。祖義恭。隋京兆郡富¶
平縣令。唐秦王府倉曹參軍事荊王府長史右衞郎將左¶
衞中郎將左監門率溫汾歸婺四州諸軍事婺州刺史上¶
柱國高平縣開國侯。雍容朱邸。陪文雅之良遊。巡警紫微。¶
膺爪牙之重任。百城宣化。得賈父之能名。五等開封。獲通¶
侯之美稱。父士贇。唐宏文生文德皇后挽郎。虞庠之冑。必¶
擇士林。楚挽之郎。實資門蔭。選授霍王府戶曹參軍事密¶
王府兵曹參軍事原州都督府戶曹參軍事。轉汴州尉氏¶
縣令。遷坊州鄜城縣令上騎都尉行丹州司馬。襲爵高平¶ 
<pb:NFKB_QTW_p0278-15a>
縣開國侯。幕府端簪。聞為善之最樂。列曹從務。佐激濁以¶
增清。叔孝擒姦。智窮於耳粟。伯騫薦士。語重於笥金。孫氏¶
襲侯。尚食漢閒之地。謝庭蘊玉。還光席上之珍。惟公騰秀¶
二儀。降精五緯。髫年對日。綺歲參元。成千里之權奇。望雲¶
驤首。刷五色之毛羽。抱義賓王。起家皇朝左勳衞左金吾¶
引駕。出警入蹕。統式道之朱麾。夜徼朝巡。司禦戎之金革。¶
解褐思州司倉參軍事。像水之平。法絃之直。游刃盈庭之¶
訟。發蒙列局之疑。掌十二之人天。致菽粟之流衍。改授宣¶
州溧陽縣丞。南服水鄉。北斗星分。吳越錯雜。士吏剽輕。公¶
<pb:NFKB_QTW_p0278-15b>
贊銅章以化人。持水鏡而照物。季俗為之懲革。淳風由是¶
興行。轉朝議郎上護軍行[:#AS-8862:⿱亠兊]州都督府方與縣令。法三異¶
之化。振百里之雷。敦禮義以教人。薄聚斂以富俗。女修織¶
袵。不下三齊。男務耕耘。還登九穀。椎埋止息。桴鼓於是稀¶
鳴。囹圄空虛。牘以之無事。既而焦延罷職。上書願留。劉寵¶
去官。攀轅而送。方同胡紹。專城之任克遷。遽等宣尼。倚戶¶
之吟斯作。以景龍二年三月廿九日。遘疾卒於河內郡之¶
私第。春秋七十有七。士喪衣冠。道亡儒墨。德音何在。恨九¶
言之不追。魂氣何之。痛百身之莫贖。惟公抱素懷璞。蹈¶ 
<pb:NFKB_QTW_p0278-16a>
孝履忠。蘊智成囊。含明作鏡。敞生白之虛室。泛登仙之桂¶
舟。酌其流而惑淺深。庇其宇而忘寒暑。儒林罩月。武庫驚¶
雷。六義分落錦之篇。八體下崩雲之陣。阮公琴酒。情盤修¶
竹之閒。尸子登臨。神王長松之下。清門赴弔。無雜號之賓。¶
儉室奉終。靡一金之產。可謂至德君子。人之楨榦者也。以¶
景雲二年歲次辛亥二月景子朔廿七日壬寅。遷窆於洛¶
州河陽西北韓城鄉龍臺里之平原。禮也。馬啟滕城。鳥飛¶
楊墓。晚風含怨。託松柏以揚聲。斜日緘愁。向煙雲而沮色。¶
嗣子宗。業隆堂構。孝極天經。攀翠柏以長悲。奉元醪而永¶
<pb:NFKB_QTW_p0278-16b>
慕。想元成之祖德。遂述家風。鑒陳實之貞碑。爰題翠玉。庶¶
陵移谷變。竹帛匪堅。而懿德嘉聲。乾坤等固。其詞曰。擾龍¶
流派。斷蛇分族。遇亂中原。避時北服。因山易姓。待時干祿。(¶
其一)北魏稱帝。佐命為臣。爰從鳳蹕。式返雞津。祚茅食采。¶
華轂朱輪。(其二)踵德誕美。韶姿令器。渾金璞玉。霜鶴雲驥。論¶
起談天。詞成擲地。(其三)振翼鳳穴。統武兵欄。捧㦸侍帝。綰綬¶
除官。霜凝吏道。花飛筆端。(其四)一同莅俗。五美興化。剽劫懲¶
姦。嗤眩息詐。女修纂績。男務耕稼。(其五)攝官稱謝。攀轅告歸。¶
佇遷喬木。奄落斜暉。昊天不憗。與吾何違。(其六)相彼青烏。¶ 

<pb:NFKB_QTW_p0278-17a>

啟茲元室。縞駟發軔。丹旒揚日。九原不返。千秋永畢。(其七)賵¶
人悲而結愲。弔鶴思而气[:#AS-FBEE:●]盆氳。薤灑泣珠之露。松纏慘¶
玉之雲。爰勒銘於元石。以作固於清芬。(其八)¶ 

¶
