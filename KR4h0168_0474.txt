#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:KR4h0168_NKFB_0473-27a> 
#+PROPERTY: JUAN 0474
欽定全唐文卷四百七十四¶ 

<pb:KR4h0168_NKFB_0474-01a>
　陸贄(十五)¶ 

** 論緣邊守備事宜狀¶ 
:PROPERTIES:
:TITID: QTWTIT09761
:PERSID: QTWAUT1316
:END:

右。臣歷覽前代史書。皆謂鎮撫四夷。宰相之任。不揆闇劣。¶
屢敢上言。誠以備邊禦戎。國家之重事。理兵足食。備禦之¶
大經。兵不理則無可用之師。食不足則無可固之地。理兵¶
在制置得所。足食在斂導有方。陛下幸聽愚言。先務積穀。¶
人無加賦。官不費財。坐致邊儲。數逾百萬。諸鎮收糴。今已¶
向終。分貯軍城。用防艱急。縱有寇戎之患。必無乏絕之憂。¶
守此成規。以為永制。恒收冗費。益贍邊農。則更經二年。可¶
<pb:KR4h0168_NKFB_0474-01b>
積十萬人三歲之糧矣。足食之原粗立。理兵之術未精。敢¶
試籌量。庶備採擇。伏以戎狄為患。自古有之。其於制禦之¶
方。得失之理。備存史籍。可得而言。大抵尊即敘者則曰。非¶
德無以化要荒。曾莫知威不立。則德不能馴也。樂武威者¶
則曰。非兵無以服凶獷。曾莫知德不修。則兵不可恃也。務¶
和親者則曰。要結可以睦鄰好。曾莫知我結之。而彼復解¶
之也。美長城者則曰。設險可以固邦國而扞寇讎。曾莫知¶
力不足而人不堪。則險之不能恃。城之不能有也。尚薄伐¶ 
<pb:KR4h0168_NKFB_0474-02a>
者則曰。驅遏可以禁侵暴而省征徭。曾莫知兵不銳。壘不¶
完。則遏之不能勝。驅之不能去也。議邊之要。畧盡於斯。雖¶
互相譏評。然各有偏駁。聽一家之說。則理例可徵。考歷代¶
所行。則成敗異效。是由執常理以御其不常之勢。徇所見¶
而昧於所遇之時。夫中夏有盛衰。夷狄有強弱。事機有利¶
害。措置有安危。故無必定之規。亦無長勝之法。夏后以敘¶
戎而聖化茂。古公以避狄而王業興。周城朔方而玁狁攘。¶
秦築臨洮而宗社覆。漢武討匈奴而貽悔。太宗征突厥而¶
致安。文景約和親而不能弭患於當年。宣元宏撫納而足¶
<pb:KR4h0168_NKFB_0474-02b>
以保寧於累葉。蓋以中夏之盛衰異勢。夷狄之強弱異時。¶
事機之利害異情。措置之安危異便。知其事而不度其時¶
則敗。附其時而不失其稱則成。形變不同。胡可專一。夫以¶
中國強盛。夷狄衰微。而能屈膝稱臣。歸心受制。拒之則阻¶
其嚮化。滅之則類於殺降。安得不存而撫之。即而敘之也。¶
又如中國強盛。夷狄衰微。而尚棄信忤盟。蔑恩肆毒。諭之¶
不變。責之不懲。安得不取亂推亡。息人固境也。其有遇中¶
國喪亂之弊。當夷狄強盛之時。圖之則彼釁未萌。禦之則¶
我力不足。安得不卑詞降禮。約好通和。啗之以利以引其¶ 
<pb:KR4h0168_NKFB_0474-03a>
懽心。結之以親以紓其交禍。縱不必信。且無大侵。雖非御¶
戎之善經。蓋時事亦有不得已而然也。儻或夷夏之勢。強¶
弱適同。撫之不寧。威之不靖。力足以自保。勢不足以出攻。¶
安得不設險以固軍。訓師以待寇。來則薄伐以遏其深入。¶
去則攘斥而戒於遠追。雖非安邊之令圖。蓋勢力亦有不¶
得已而然也。故夏之即敘。周之于攘。太宗之翦亂。皆乘其¶
時而善用其勢者也。古公之避狄。文景之和親。神堯之降¶
禮。皆順其時而不失其稱者也。秦皇之長城。漢武之窮討。¶
皆知其事而不度其時者也。向若遇孔熾之勢。行即敘之¶
<pb:KR4h0168_NKFB_0474-03b>
方。則見侮而不從矣。乘可取之資。懷畏避之志。則失機而¶
養寇矣。有攘却之力。用和親之謀。則示弱而勞費矣。當降¶
屈之時。務翦伐之畧。則召禍而危殆矣。故曰知其事而不¶
度其時則敗。附其時而不失其稱則成。是無必定之規。亦¶
無長勝之法。得失著效。不其然歟。至於察安危之大情。計¶
成敗之大數。百代之不變易者。蓋有之矣。其要在於失人¶
肆慾則必蹷。任人從眾則必全。此乃古今所同。而物理之¶
所壹也。國家自祿山構亂。肅宗中興。撤邊備以靖中邦。借¶
外威以寧內難。於是吐蕃乘釁。吞噬無厭。回紇矜功。馮陵¶ 
<pb:KR4h0168_NKFB_0474-04a>
亦甚。中國不遑振旅。四十餘年。使傷耗遺甿。竭力蠶織。西¶
輸賄幣。北償馬資。尚不足塞其煩言。滿其驕志。復又遠徵¶
士馬。列戍壃陲。猶不能遏其奔衝。止其侵侮。小入則驅畧¶
黎庶。深入則震驚邦畿。時有議安邊之策者。多務於所難。¶
而忽於所易。勉於所短。而畧於所長。遂使所易所長者。行¶
之而其要不精。所難所短者。圖之而其功靡就。憂患未弭。¶
職斯之由。夫制敵行師。必量事勢。勢有難易。事有後先。力¶
大而敵脆。則先其所難。是謂奪人之心。暫勞而久逸者也。¶
力寡而敵堅。則先其所易。是為固國之本。觀釁而後動者¶
<pb:KR4h0168_NKFB_0474-04b>
也。頃屬多故。人勞未瘳。而欲廣發師徒。深踐寇境。復其侵¶
地。攻其堅城。前有勝負未必之虞。後有餽糧不繼之患。儻¶
或撓敗。適所以啟戎心而挫國威。以此為安邊之謀。可謂¶
不量事勢而務於所難矣。天之授者。有分事。無全功。地之¶
產者。有物宜。無兼利。是以五方之俗。長短各殊。長者不可¶
踰。短者不可企。勉所短而校其所長必殆。用所長而乘其¶
所短必安。強者乃逐水草為邑居。以射獵供飲茹。多馬而¶
尤便馳突。輕生而不恥敗亡。此戎狄之所長也。戎狄之所¶
長。乃中國之所短。而欲益兵蒐乘。角力爭驅。交鋒原野之¶ 
<pb:KR4h0168_NKFB_0474-05a>
間。決命尋常之內。以此為禦寇之術。可謂勉所短而校其¶
所長矣。務所難。勉所短。勞費百倍。終於無成。雖果成之。不¶
挫則廢。豈不以越天授而違地產。虧時勢以反物宜者哉。¶
將欲去危就安。息費從省。在其慎守所易。精用所長而已。¶
若乃擇將吏以撫寧眾庶。修紀律以訓齊師徒。耀德以佐¶
威。能邇以柔遠。禁侵掠之暴以彰吾信。抑攻取之議以安¶
戎心。彼求和則善待而勿與結盟。彼為寇則嚴備而不務¶
報復。此當今之所易也。賤力而貴智。惡殺而好生。輕利而¶
重人。忍小以全大。安其居而後動。俟其時而後行。是以修¶
<pb:KR4h0168_NKFB_0474-05b>
封疆。守要害。壍蹊隧。壘軍營。謹禁防。明斥候。務農以足食。¶
練卒以蓄威。非萬全不謀。非百[:#AS-8864:⿺克寸]不鬬。寇小至則張聲勢¶
以遏其入。寇大至則謀其大(三字疑)以邀其歸。據險以乘之。¶
多方以悞之。使其勇無所加。眾無所用。掠則靡獲。攻則不¶
能。進有腹背受敵之虞。退有首尾難救之患。所謂乘其弊。¶
不戰而屈人之兵。此中國之所長也。我之所長。乃戎狄之¶
所短。我之所易。乃戎狄之所難。以長制短。則用力寡而見¶
功多。以易敵難。則財不匱而事速就。捨此不務。而反為所¶
乘。斯謂倒持戈矛以鐏授寇者也。今則皆務之矣。然猶封¶ 
<pb:KR4h0168_NKFB_0474-06a>
守未固。寇戎未懲者。其病在於謀無定用。眾無適從。所任¶
不必才。才者不必任。所聞不必實。實者不必聞。所信不必¶
誠。誠者不必信。所行不必當。當者未必行。故令措置乖方。¶
課責虧度。財匱於兵眾。力分於將多。怨生於不均。機失於¶
遙制。臣請為陛下粗陳六者之失。惟明主慎聽而熟察之。¶
臣聞工欲善其事。必先利其器。武欲勝其敵。必先練其兵。¶
練兵之中。所用復異。用之於救急。則權以紓難。用之於暫¶
敵。則緩以應機。故事有便宜。而不拘常制。謀有奇詭。而不¶
徇眾情。進退死生。唯將所命。此所謂攻討之兵也。用之於¶
<pb:KR4h0168_NKFB_0474-06b>
屯戍。則事資可久。勢異從權。非物理所愜不寧。非人情所¶
欲不固。夫人情者。利焉則勸。習焉則安。保親戚則樂生。顧¶
家業則忘死。故可以理術馭。不可以法制驅。此所謂鎮守¶
之兵也。夫欲備封疆。禦戎狄。非一朝一夕之事。固當選鎮¶
守之兵以置焉。古之善選置者。必量其性習。辨其土宜。察¶
其技能。知其欲惡。用其力而不違其性。齊其俗而不易其¶
宜。引其善而不責其所不能。禁其非而不處其所不欲。而¶
又類其部伍。安其室家。然後能使之樂其居。定其志。奮其¶
氣勢。結其恩情。撫之以惠。則感而不驕。臨之以威。則肅而¶ 
<pb:KR4h0168_NKFB_0474-07a>
不怨。靡督課而人自為用。弛禁防而眾自不攜。故出則足¶
兵。居則足食。守則固。戰則強。其術無他。便於人情而已矣。¶
今者散徵士卒。分戍邊陲。更代往來。以為守備。是則不量¶
性習。不辨土宜。邀其所不能。強其所不欲。求廣其數。而不¶
考其用。將致其力。而不察其情。斯可以為羽衞之儀。而無¶
益於備禦之實也。何者。窮邊之地。千里蕭條。寒風裂膚。驚¶
沙慘目。與豺狼為鄰伍。以戰鬬為嬉遊。晝則荷戈而耕。夜¶
則倚烽而覘。日有剽害之慮。永無休暇之娛。地惡人勤。於¶
斯為甚。自非生於其域。習於其風。幼而覩焉。長而安焉。不¶
<pb:KR4h0168_NKFB_0474-07b>
見樂土而不遷焉。則罕能寧其居而狎其敵也。關東之壤。¶
百物阜殷。從軍之徒。尤被優養。慣於溫飽。狎於歡康。比諸¶
邊隅。若異天地。聞絕塞荒陬之苦。則辛酸動容。聆強蕃勁¶
虜之名。則懾駭奪氣。而乃使之去親族。捨園廬。甘其所辛¶
酸。抗其所懾駭。將冀為用。不亦疎乎。矧又有休代之期。無¶
統帥之馭。資奉若驕子。姑息如倩人。進不邀之以成功。退¶
不處之以嚴憲。其來也。咸負德色。其止也。莫有固心。屈指¶
計歸。張頤待飼。僥倖者猶患還期之賒緩。恒念戎醜之充¶
斥。王師挫傷。則將乘其亂離。布路東潰。情志且爾。得之奚¶ 
<pb:KR4h0168_NKFB_0474-08a>
為。平居則殫耗資儲。以奉浮冗之眾。臨難則投棄城鎮。以¶
搖遠近之心。其弊豈唯無益哉。固亦將有所撓也。復有抵¶
犯刑禁。謫徙軍城。意欲增戶實邊。兼令展效自贖。既是無¶
良之類。且加懷土之情。思亂幸災。又甚戍卒。適足煩於防¶
衞。諒無望於功庸。雖前代時或行之。固非良算之可遵者¶
也。復有擁旄之帥。身不臨邊。但分偏師。俾守疆場。大抵軍¶
中壯銳。元戎例選自隨。委其疲羸。乃配諸鎮。節將既居內¶
地。精兵祗備紀綱。遂令守要禦衝。恒在寡弱之卒。寇戎每¶
至。力勢不支。入壘者纔足閉關。在野者悉遭劫執。恣其芟¶
<pb:KR4h0168_NKFB_0474-08b>
蹂。盡其搜敺。比及都府聞知。虜已[:#AS-8864:⿺克寸]獲旋返。且安邊之本。¶
所切在兵。理兵若斯。可謂措置乖方矣。夫賞以存勸。罰以¶
示懲。勸以懋有庸。懲以威不恪。故賞罰之於馭眾也。猶繩¶
墨之於曲直。權衡之於重輕。輗軏之所以行車。銜勒之所¶
以服馬也。馭眾而不用賞罰。則善惡相混。而能否莫殊。用¶
之而不當功過。則姦妄寵榮。而忠實擯抑。夫如是。若聰明¶
可衒。律度無章。則用與不用。其弊一也。自頃權移於下。柄¶
失於朝。將之號令。既鮮克行之於軍。國之典常。又不能施¶
之於將。務相遵養。苟度歲時。欲賞一有功。翻慮無功者反¶ 
<pb:KR4h0168_NKFB_0474-09a>
側。欲罰一有罪。復慮同惡者憂虞。罪以隱忍而不彰。功以¶
嫌疑而不賞。姑息之道。乃至於斯。故使亡身效節者獲誚¶
於等夷。率眾先登者取怨於士卒。僨軍蹙國者不懷於愧¶
畏。緩救失期者自以為智能。裦貶既闕而不行。稱毀復紛¶
然相亂。人雖欲善。誰為言之。況又公忠者直已而不求於¶
人。反罹困厄。敗撓者行私而苟媚於眾。例獲優崇。此義士¶
所以痛心。勇夫所以解體也。又有遇敵而所守不固。陳謀¶
而其效靡成。將帥則以資糧不足為詞。有司復以供給無¶
闕為解。既相執證。理合辨明。朝廷每為含糊。未嘗窮究曲¶
<pb:KR4h0168_NKFB_0474-09b>
直。措理者含聲而靡訴。誣善者罔上而不慙。馭將若斯。可¶
謂課責虧度矣。課責虧度。措置乖方。將不得竭其才。卒不¶
得盡其力。屯集雖眾。戰陣莫前。虜每越境橫行。若涉無人¶
之地。遞相推倚。無敢誰何。虛張賊勢上聞。則曰兵少不敵。¶
朝廷莫之省察。唯務徵發益師。無裨備禦之功。重增供億¶
之弊。閭井日耗。徵求日繁。以編戶傾家破產之資。兼有司¶
榷鹽稅酒之利。總其所入。半以事邊。制用若斯。可謂財匱¶
於兵眾矣。今四夷之最強盛為中國甚患者。莫大於吐蕃。¶
舉國勝兵之徒。纔當中國十數大郡而已。其於內虞外備。¶ 

<pb:KR4h0168_NKFB_0474-10a>

亦與中國不殊。所能寇邊。數則蓋寡。且又器非犀利。甲不¶
堅完。識迷韜鈐。藝乏趫敏。動則中國懼其眾而不敢抗。靜¶
則中國憚其強而不敢侵。厥理何哉。良以中國之節制多¶
門。蕃醜之統帥專一故也。夫統帥專一。則人心不分。人心¶
不分。則號令不貳。號令不貳。則進退可齊。進退可齊。則疾¶
徐如意。疾徐如意。則機會靡愆。機會靡愆。則氣勢自壯。斯¶
乃以少為眾。以弱為強。變化翕闢。在於反掌之內。是猶臂¶
之使指。心之制形。若所任得人。則何敵之有。夫節制多門。¶
<pb:KR4h0168_NKFB_0474-10b>
則人心不一。人心不一。則號令不行。號令不行。則進退難¶
必。進退難必。則疾徐失宜。疾徐失宜。則機會不及。機會不¶
及。則氣勢自衰。斯乃勇廢為尫。眾散為弱。逗撓離析。兆乎¶
戰陣之前。是猶一國三公。十羊九牧。欲令齊肅。其可得乎。¶
開元天寶之間。控禦西北兩蕃。唯朔方河西隴右三節度¶
而已。猶慮權分勢散。或使兼而領之。中興已來。未遑外討。¶
僑隸四鎮於安定。權附隴右於扶風。所當西北兩蕃。亦朔¶
方涇原隴右河東四節度而已。關東戍卒。至則屬焉。雖委¶
任未盡得人。而措置尚存典制。自頃逆泚誘涇原之眾。懷¶
光汚朔方之軍。割裂誅鋤。所餘無幾。而又分朔方之地。建¶ 
<pb:KR4h0168_NKFB_0474-11a>
牙擁節者凡三使焉。其餘鎮軍。數且四十。皆承特詔委寄。¶
各降中貴監臨。人得抗衡。莫相稟屬。每俟邊書告急。方令¶
計會用兵。既無軍法下臨。唯以客禮相待。是乃從容拯溺。¶
揖讓救焚。冀無阽危。固亦難矣。夫兵以氣勢為用者也。氣¶
聚則盛。散則消。勢合則威。析則弱。今之邊備。勢弱氣消。建¶
軍若斯。可謂力分於將多矣。理戎之要。最在均齊。故軍法¶
無貴賤之差。軍實無多少之異。是將所以同其志而盡其¶
力也。如或誘其志意。勉其藝能。則當閱其材。程其勇。校其¶
勞逸。度其安危。明申練覈優劣之科。以為衣食等級之制。¶
<pb:KR4h0168_NKFB_0474-11b>
使能者企及。否者息心。雖有薄厚之殊。而無觖望之釁。蓋¶
所謂日省月試。餼廩稱事。如權量之無情於物。萬人莫不¶
安其分而服其平也。今者窮邊之地。長鎮之兵。皆百戰傷¶
夷之餘。終年勤苦之劇。角其所能則練習。度其所處則孤¶
危。考其服役則勞。察其臨敵則勇。然衣糧所給。唯止當身。¶
例為妻子所分。常有凍餒之色。而關東戍卒。歲月踐更。不¶
安危城。不習戎備。怯於應敵。懈於服勞。然衣糧所頒。厚踰¶
數等。繼以茶藥之饋。益以蔬醬之資。豐約相形。縣絕斯甚。¶
又有素非禁旅。本是邊軍。將校詭為媚詞。因請遙隸神策。¶ 

<pb:KR4h0168_NKFB_0474-12a>

不離舊所。唯改虛名。其於廩賜之饒。遂有三倍之益。此則¶
儔類所以忿恨。忠良所以憂嗟。疲人所以流亡。經費所以¶
褊匱。夫事業未異。而給養有殊。人情不能甘也。況乎矯佞¶
行而廩賜厚。績藝劣而衣食優。苟未忘懷。孰能無慍。不為¶
戎首。則已可嘉。而欲使其協力同心。以攘寇難。雖有韓白¶
孫吳之將。臣知其必不能焉。養士若斯。可謂怨生於不均¶
矣。凡欲選任將帥。必先考察行能。然後指以所授之方。語¶
以所委之事。令其自揣可否。自陳規模。須某色甲兵。藉某¶
<pb:KR4h0168_NKFB_0474-12b>
人參佐。要若干士馬。用若干資糧。某處置營。某時成績。始¶
終要領。悉俾經綸。於是觀其計謀。校其聲實。若謂材無足¶
取。言不可行。則當退之於初。不宜貽慮於其後也。若謂志¶
氣足任。方畧可施。則當要之於終。不宜掣肘於其間也。夫¶
如是。則疑者不使。使者不疑。勞神於選才。端拱於委任。既¶
委其事。既足其求。然後可以覈其否臧。行其賞罰。受其賞¶
者不以為濫。當其罰者無得而辭。付授之柄既專。苟且之¶
心自息。是以古之遣將帥者。君親推轂而命之曰。自閫以¶
外。將軍裁之。又賜鈇鉞。示令專斷。故軍容不入國。國容不¶
入軍。將在軍。君命有所不受。誠謂機宜不可以遠決。號令¶ 
<pb:KR4h0168_NKFB_0474-13a>
不可以兩從。未有委任不專。而望其[:#AS-8864:⿺克寸]敵成功者也。自頃¶
邊軍去就。裁斷多出宸衷。選置戎臣。先求易制。多其部以¶
分其力。輕其任以弱其心。雖有所懲。亦有所失。遂令分閫¶
責成之義廢。死綏任咎之志衰。一則聽命。二亦聽命。爽於¶
軍情亦聽命。乖於事宜亦聽命。若所置將帥。必取於承順¶
無違。則如斯可矣。若有意乎平兇靖難。則不可也。夫兩疆¶
相接。兩軍相持。事機之來。間不容息。蓄謀而俟。猶恐失之。¶
臨時始謀。固已疎矣。況乎千里之遠。九重之深。陳述之難¶
明。聽覽之不一。欲其事無遺策。雖聖者亦有所不能焉。設¶
<pb:KR4h0168_NKFB_0474-13b>
使謀慮能周。其如權變無及。戎虜馳突。迅如風飇。驛書上¶
聞。旬月方報。守土者以兵寡不敢抗敵。分鎮者以無詔不¶
肯出師。逗留之間。寇已奔逼。託於救援未至。各且閉壘自¶
全。牧馬屯牛。鞠為椎剽。嗇夫樵婦。罄作俘囚。雖詔諸鎮發¶
兵。唯以虛聲應援。互相瞻顧。莫敢遮邀。賊既縱掠退歸。此¶
乃陳功告捷。其敗喪則減百而為一。其捃獲則張百而成¶
千。將帥既幸於總制在朝。不憂罪累。陛下又以為大權由¶
已。不究事情。用師若斯。可謂機失於遙制矣。理兵而措置¶
乖方。馭將而賞罰虧度。制用而財匱。建軍而力分。養士而¶ 
<pb:KR4h0168_NKFB_0474-14a>
怨生。用師而機失。此六者。疆場之蟊賊。軍旅之膏肓也。蟊¶
賊不除。而但滋之以糞溉。膏肓不療。而苟㗖之以滑甘。適¶
足以養其害。速其災。欲求稼穡豐登。膚革充美。固不可得¶
也。臣愚謂宜罷諸道將士番替防秋之制。率因舊數而三¶
分之。其一分委本道節度使募少壯願住邊城者以徙焉。¶
其一分則本道但供衣糧。委關內河東諸軍州募蕃漢子¶
弟願傅邊軍者以給焉。又一分亦令本道但出衣糧。加給¶
應募之人。以資新徙之業。又令度支散於諸道和市耕牛。¶
雇召工人。就諸軍城繕造器具。募人至者。每家給耕牛一¶
<pb:KR4h0168_NKFB_0474-14b>
頭。又給田農水火之器。皆令充備。初到之歲。與家口二人¶
糧。并賜種子。勸之播植。待經一稔。俾自給家。若有餘糧。官¶
為收糴。各酬倍價。務獎營田。既息踐更徵發之煩。且無幸¶
災苟免之弊。寇至則人自為戰。時至則家自力農。是乃兵¶
不得不強。食不得不足。與夫倏來忽往。其可同等而論哉。¶
臣又謂宜擇文武能臣一人為隴右元帥。應涇隴鳳翔長¶
武城山南西道等節度管內兵馬。悉以屬焉。又擇一人為¶
朔方元帥。應鄜坊邠寧靈夏等節度管內兵馬。悉以屬焉。¶
又擇一人為河東元帥。河東振武等節度管內兵馬。悉以¶ 
<pb:KR4h0168_NKFB_0474-15a>
屬焉。三帥各選臨邊要會之州以為理所。見置節度有非¶
要者。隨所便近而并之。唯元帥得置統軍。餘並停罷。其三¶
帥部內太原鳳翔等府。及諸郡戶口稍多者。慎簡良吏。以¶
為尹守。外奉師律。內課農桑。俾為軍糧。以壯戎府。理兵之¶
宜既得。選帥之道既明。然後減姦濫虛浮之費以豐財。定¶
衣糧等級之制以和眾。宏委任之道以宣其用。縣賞罰之¶
典以考其成。而又慎守中國之所長。謹行當今之所易。則¶
八利可致。六失可除。如是而戎狄不畏懷。疆場不寧謐者。¶
未之有也。諸侯軌道。庶類服從。如是而教令不行。天下不¶
<pb:KR4h0168_NKFB_0474-15b>
理者。亦未之有也。以陛下之英聖。人心之思安。四方之小¶
休。兩寇之方靜。加以頻年豐稔。所在積糧。此皆天贊國家¶
可以立制垂統之時也。時不久居。事不常兼。已過而追。雖¶
悔無及。明主當不以言為罪。不以人廢言。罄陳狂愚。惟所¶
省擇。謹奏。¶ 

** 商量處置竇參事體狀¶ 
:PROPERTIES:
:TITID: QTWTIT09762
:PERSID: QTWAUT1316
:END:

右。希顏奉宣進止。朝來共卿等商量竇參事。卿等所奏。雖¶
於大體甚好。然此人交結中外。意在不測。朕試根尋。灼然¶
審知情狀。所以有此商量。又聞竇參在彼處。亦共諸處交¶ 
<pb:KR4h0168_NKFB_0474-16a>
通不絕。社稷事重。卿等只合與朕同憂。宜即作文書進來。¶
此事非小。不可更遲者。臣面承深旨。又奉密宣。皆以社稷¶
為言。又知根尋已審。敢不上同憂憤。內絕狐疑。豈願遲迴。¶
更貽念慮。但以嘗經重任。斯謂大臣。進退之間。猶宜有禮。¶
誅戮之際。不可無名。劉晏久掌貨財。當時亦招怨讟。及加¶
罪責。事不分明。叛者既得以為辭。眾人亦為之懷愍。用刑¶
曖昧。損累不輕。事例未遙。所宜重慎。竇參頃司鈞軸。頗怙¶
恩私。貪饕貨財。引縱親黨。此則朝廷同議。天下共傳。至於¶
潛懷異圖。將起大惡。跡既未露。人皆莫知。臣等親奉威顏。¶
<pb:KR4h0168_NKFB_0474-16b>
議加刑辟。但聞兇險之意。尚昧結構之由。況在眾流。何由¶
察悉。忽行峻罰。必謂冤誣。㣥情震驚。事亦非細。若不付外¶
推鞫。則恐難定罪名。乞留睿聰。更少詳度。竇參於臣素分。¶
陛下固所明知。有何顧懷。輒欲營救。良以事關國體。義絕¶
私嫌。所冀典刑不濫於清時。君道免虧於聖德。特希天鑒。¶
俯亮愚誠。謹奏。¶ 

** 奏議竇參等官狀¶ 
:PROPERTIES:
:TITID: QTWTIT09763
:PERSID: QTWAUT1316
:END:

右。希顏奉宣進止。竇參結朕左右。兼有陰謀。皆有憑據。事¶
不曖昧。只緣連及處多。不可推按。卿等更宜商量。若謂恐¶ 
<pb:KR4h0168_NKFB_0474-17a>
事體不穩。即且流貶向絕遠惡處。竇申竇榮李則之。首末¶
同惡。無所不至。又並微細。不比竇參。宜便商量處置。其竇¶
參等所有朋黨親密。並不可容在側近。宜便條疏。盡發遣¶
向僻遠無兵馬處。先雖已經流貶。更移向遠惡處者。伏以¶
竇參罪犯。誠合誅夷。聖德含宏。務全事體。特寬嚴憲。俯貸¶
餘生。始終之恩。實足感於庶品。仁育之惠。不獨幸於斯人。¶
所議貶官。謹具別狀。其竇榮竇申李則之等。既皆同惡。固¶
亦難容。然以得罪相因。法有首從。首當居重。從合差輕。參¶
既蒙恩矜全。申等亦宜減降。又於黨與之內。亦有淑慝之¶
<pb:KR4h0168_NKFB_0474-17b>
殊。稍示區分。足彰勸勵。竇榮與參。雖是近屬。亦甚相親。然¶
於欵密之中。都無邪僻之事。仍聞激憤。屢有直言。因此漸¶
構猜嫌。晚年頗見疎忌。若論今者陰事。則尚未究端由。如¶
據比來所行。必應不至兇險。恐須差異。以表詳明。臣等商¶
量。竇榮更貶遠官。竇申則之並除名配流。謹具別狀進擬。¶
庶允從輕之典。以洽好生之恩。夫趨勢附權。時俗常態。苟¶
無高節出眾。何能特立不㣥。竇參久秉鈞衡。特承寵渥。君¶
之所任。孰敢不從。或遊於門庭。或結以中外。或偏被接引。¶
或驟與薦延。如此之徒。十恒七八。若聽流議。皆謂黨私。自¶ 
<pb:KR4h0168_NKFB_0474-18a>
非甚與交親。安可悉從貶累。況竇參罷黜。迨欲周星。應是¶
私黨近親。當時並已連坐。人心久定。不可復搖。今者再責¶
竇參。特緣別有結構。陛下親自尋究。審得事情。所與連謀。¶
固知定數。今若普加譴斥。則恐翻類淪胥。罪無指名。誰不¶
疑懼。中外洶洶。殊非令猷。臣等商量。除同謀陰邪事狀分¶
明者。其餘一切。更無所問。將為穩便。未審可否。¶ 

¶
