#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0181-21a> ¶¶
#+PROPERTY: JUAN 0182
欽定全唐文卷一百八十二¶ 

<pb:NFKB_QTW_p0182-01a>
　王勃(六)¶ 

** 秋夜於綿州㣥官席別薛昇華序¶ 
:PROPERTIES:
:TITID: QTWTIT04698
:PERSID: QTWAUT0239
:END:

夫神明所貴者道也。天地所寶者才也。故雖陰陽同功。宇¶
宙戮力。山川崩騰以作氣。星象磊落以降精。終不能五百¶
年而生兩賢也。故曰才難。不其然乎。今之㣥公。並受奇彩。¶
各仗異氣。或江海其量。或林泉其識。或簪裾其跡。或雲漢¶
其志。不可雙得也。今並集此矣。豈英靈之道長。而造化之¶
功倍乎。然僕之區區。常以為人之百年。猶如一瞬。非不知¶
風月不足懷也。琴樽不足戀也。事有切而未能忘。情有深¶
<pb:NFKB_QTW_p0182-01b>
而未能遣。故僕射㣥公。相知非不深也。相期非不厚也。然¶
義有四海之重。而無同方之感。分有一面之深。而非累葉¶
之契。故與夫昇華者其異乎。嗟乎。積潘楊之遠好。同河汾¶
之靈液。目置良友。相依窮路。是月秋也。於時夕也。他鄉怨¶
而白露寒。故人去而青山迥。不其悲乎。盍各賦詩云爾。¶ 

** 秋晚入洛於畢公宅別道王宴序¶ 
:PROPERTIES:
:TITID: QTWTIT04699
:PERSID: QTWAUT0239
:END:

下官才不曠俗。寵不動時。充帝王之萬姓。預乾坤之一物。¶
早師周禮。偶愛儒宗。晚讀老莊。動諧真性。進非干物。自疎¶ 
<pb:NFKB_QTW_p0182-02a>
朝市之機。退不邀榮。誰識王侯之貴。散琴樽於北阜。喜耕¶
鑿於東陂。野老披荷。暫辭幽澗。山人賣藥。忽至神州。驚帝¶
室之威靈。偉皇居之壯麗。朝遊魏闕。見軒冕於南宮。暮宿¶
靈臺。聞絃歌於北里。交情獨放。已厭人間。野性時違。少留¶
都下。道王以天孫之重。分曲阜之新基。畢公以帝室之華。¶
擁平陽之舊館。迹塵鐘鼎。思在江湖。居榮命於中朝。接風¶
期於下士。綠縢朱紱。且混以蘿裳。列榭崇軒。坐均於蓬戶。¶
賓主由其莫辨。語默於是同歸。終大王之樂善。備將軍之¶
揖客。是日也。雲繁雨驟。氣爽風馳。高秋九月。王畿千里。高¶
<pb:NFKB_QTW_p0182-02b>
扃向術。似元禮之龍門。甲第臨衢。有當時之驛騎。英王入¶
座。牢醴還陳。高士臨筵。樵蘇不爨。是非雙遣。自然天地之¶
間。榮賤兩忘。何必山林之下。元談清論。泉石縱橫。雄筆壯¶
詞。烟霞照灼。既而神馳象外。宴洽寰中。白露下而南亭虛。¶
蒼烟生而北林晚。鶢鶋始望。不及牲牢。麋鹿長懷。非忘林¶
藪。先生負局。倦城市之塵埃。遊子橫琴。憶汀洲之杜若。况¶
乎迹不皆遂。時不再來。屬宸駕之方旋。值㣥公之畢從。洛¶
城風景。此會無期。戚里笙竽。浮驩易盡。仰雲霞而道意。捨¶
塵事而論心。夏仲御之浮舟。願乘春水。張季鷹之命駕。思¶ 
<pb:NFKB_QTW_p0182-03a>
動秋風。策藜杖而非遙。整柴車之有日。青溪數曲。幽人長¶
往。白雲萬里。帝鄉難見。安貞抱朴。已甘心於下走。全忠履¶
道。是所望於㣥公。倘心迹克諧。去留咸遂。廟堂多暇。返身¶
滄海之隅。軒冕所辭。迴首箕山之路。尋赤松而見及。泛黃¶
菊以相從。雖源水桃花。時時失路。而幽山桂樹。往往逢人。¶
庶公子之來遊。幸王孫之畢至。茅君待客。自有金壇。王烈¶
迎賓。還開石架。維恐一邱風月。侶山水而忘年。三徑蓬蒿。¶
待公卿之來日。對光陰之易晚。惜雲霧之難披。㣥公葉縣¶
鳧飛。入朝廷而不出。下走遼州鶴去。謝城闕而依然。敢抒¶
<pb:NFKB_QTW_p0182-03b>
重襟。爰疏短引。式命離前之筆。希存別後之資。凡我故人。¶
其辭云爾。¶ 

** 送白七序¶ 
:PROPERTIES:
:TITID: QTWTIT04700
:PERSID: QTWAUT0239
:END:

天地所以間南北。山川所以別風雲。陽舒陰慘。覺造化之¶
為勞。日運星迴。恨良辰之不定。白七官天台傑氣。地乳奇¶
精。當益友之龍頭。處通侯之燕頷。靈珠耀掌。是琴酒之文¶
人。長劍橫腰。即風雲之烈士。屬天象掩峻。帝道徵奇。吐詞¶
場之珠玉。作朝廷之鸞鳳。寰中握手。得希代之英靈。天下¶
傾心。盡當年之意氣。整秋駕。駐春裝。背橫溪之七曲。對長¶ 
<pb:NFKB_QTW_p0182-04a>
亭之十里。中情易感。下調多愁。送君當東陸之前。逢我在¶
北風之別。嗟乎。良友不追。神交已遠。同人者少。方見阮籍¶
之眼青。知我者稀。不學馮唐之首白。唯當遜遊絕壑。旅思¶
空山。幽桂一叢。賞古人之明月。長松百尺。對君子之清風。¶
既而花鳥爭飛。烟霞競集。青山高而望遠。白雲深而路遙。¶
貴余以道。誰能著後五千言。贈子以言。空有離前四十韻。¶ 

** 還冀州別洛下知已序¶ 
:PROPERTIES:
:TITID: QTWTIT04701
:PERSID: QTWAUT0239
:END:

東西南北。某也何從。寒暑陰陽。時哉不與。河陽古樹。無復¶
殘花。合浦寒烟。空驚墜葉。王生賣藥。入天子之中都。夏統¶
<pb:NFKB_QTW_p0182-04b>
乘舟。屬㣥公之大會。風烟匝地。車馬如龍。鐘鼓沸天。美人¶
似玉。芳筵交映。旁徵豹象之胎。華饌重開。直抉蛟龍之髓。¶
季鷹之思吳命駕。果為秋風。伯鸞之適越登山。以求淥水。¶
辭故友。謝時人。登鄂坂而迂迴。入邙山而北走。何年風月。¶
三山滄海之春。何處風花。一曲青溪之路。賓鴻逐暖。孤飛¶
萬里之中。仙鶴隨雲。直去千年之後。悲夫。光陰難再。子卿¶
殷勤於少卿。風景不殊。趙北相望於洛北。鴛鴦雅什。俱為¶
贈別之資。鸚鵡奇杯。其盡忘憂之酒。¶ 

** 冬日羈游汾陰送韋少府入洛序¶ 
:PROPERTIES:
:TITID: QTWTIT04702
:PERSID: QTWAUT0239
:END:

<pb:NFKB_QTW_p0182-05a>

游汾勝壤。樓船高漢帝之詞。卜洛名都。城邑辨周公之跡。¶
仰天文而窺日月。雖共光華。憑地理而考山川。即殊南北。¶
韋少府玉山四照。珠胎一色。縱橫振鋒穎之才。吐納積江¶
湖之量。子雲筆札。擁鸞鳳於行間。孫楚文詞。列宮商於調¶
下。牽絲一命。披林野而隨班。考績三年。指蘭臺而赴選。移¶
征駕。背長亭。地隔風烟。人離歲月。寒原冠葢。既同斟桂之¶
歡。歧路風塵。即斷驚蓬之思。下官詩書拓落。羽翮摧頹。朝¶
廷無立錐之處。邱園有括囊之所。山中事業。暫到漁樵。天¶
<pb:NFKB_QTW_p0182-05b>
下棲遲。少留城闕。忽逢萍水。對雲雨以無聊。倍切窮途。撫¶
形骸而何託。於時冰霜裂地。星象迴天。朔風動而關塞寒。¶
明月下而樓臺曙。各題一字。傳之兩鄉云爾。¶ 

** 江寧吳少府宅餞宴序¶ 
:PROPERTIES:
:TITID: QTWTIT04703
:PERSID: QTWAUT0239
:END:

蔣山南望。長江北流。伍胥用而三吳盛。孫權困而九州裂。¶
遺墟舊壤。數萬里之皇城。虎踞龍盤。三百年之帝國。關連¶
石塞。地實金陵。霸氣盡而江山空。皇風清而市朝改。昔時¶
地險。實為建業之雄都。今日太平。即是江寧之小邑。吳生¶
俊寀。輔佐烹鮮。我輩良遊。方馳去鷁。梁伯鸞之遠逝。自有¶
長謠。閔仲叔之遐征。仍逢厚禮。臨別浦。枕離亭。陣雲四面。¶ 

<pb:NFKB_QTW_p0182-06a>

洪濤千里。簾帷後闢。竹樹映而秋烟生。棟宇前臨。波潮驚¶
而朔風動。嗣宗高嘯。綠軫方調。文舉清談。芳[:#AS-82F9:⿰罇]自滿。想衣¶
冠於舊國。便值三秋。憶風景於新亭。俄傷萬古。情窮興洽。¶
樂極悲來。愴零雨於中軒。動流波於下席。嗟乎。九江為別。¶
帝里隔於雲端。五嶺方踰。交州在於天際。方嚴去舳。且對¶
窮途。玉露下而蒼山空。他鄉悲而故人別。請開文囿。共瀉¶
詞源。人賦一言。俱題四韻。¶ 

** 釋迦如來成道記¶ 
:PROPERTIES:
:TITID: QTWTIT04704
:PERSID: QTWAUT0239
:END:
¶
<pb:NFKB_QTW_p0182-06b>

觀夫釋迦如來之垂迹也。淨法界身。本無出沒。大悲願力。¶
示現受生。洎兜率陀天。為護明菩薩。降迦毘羅國。號一切¶
義成。金團天子選其家。白淨飯王為其父。玉象乘日。示來¶
於大術胎中。金輪作王。創誕於無憂村下。八十種隨形之¶
妙好。粲若芬花。三十二大士之相儀。皎如圓月。四方而各¶
行七步。九水而共沐一身。現優曇花。作獅子吼。言胎分之¶
已盡。早證常身。為度生以還來。今垂化迹。於是還羇襁褓。¶
示貌嬰兒。為占相也。悲悵於阿私陀仙。往郊祀也。驚起於¶
大自在廟。或為童子。或學聲名。為講武也。箭塔箭井猶存。¶
為角力也。象迹象坑仍在。受欲樂於十歲。現遊觀於四門。¶ 

<pb:NFKB_QTW_p0182-07a>

樂沙門身。厭老病死。於是作瓶天子。以警覺彰伎女之醜¶
容。淨居天王。以捧持躍車匿而嚴駕。逾春城於八夜。栖雪¶
嶺於六年。人辭愴戀主之心。馬舐落連珠之淚。揮寶刀而¶
落紺髮。塔起天宮。將袞服以貿皮衣。形參山鹿。叩林仙之¶
所得。了世定之非真。食麥食酥。降苦降樂。且瑤琴奏曲。必¶
自中而曲成。佛果圓因。亦假中而果滿。由是擇其處也過¶
龍窟。浴其身也入連河。示其食也受難陀之乳糜。示其座¶
也受吉祥之茅草。以最後之勝體。詣菩提之道場。圓解脫¶
<pb:NFKB_QTW_p0182-07b>
之深因。登金剛之寳座。一百四十功德。不共二乘。八萬四¶
千法門。高超十地。由是魔軍威懾於慈力。愁怖旋歸。媚女¶
敗毒於定心。女[:#AS-FBED:●]¶ 
[:#AS-FDBF:●]羸變質。於是堅牢地神。¶
踴躍而作證。虛空天子。展轉而報知。類蓮花而出水。赫煥¶
無方。若桂月以懸空。光明洞徹。經七日受提謂之蜜麨。警¶
以少小之言。垂一音授賈客之代歸。賜與人天之福。既成¶
佛已。觀所化緣。悲二仙而不遇雷音。喜五人而堪從法化。¶
然以塵根昧劣。聖智淵深。順其法則法不應根。順其根則¶
根不達法。莫不為愛河之長溺。緣癡樂之所盲。苟不利於¶
當聞。仍假言於入滅。於是忉利帝釋。雲驅於三十三天。堪¶
忍界王。霧擁於一¶ 
<pb:NFKB_QTW_p0182-08a>
十八梵。頭面作禮。致敬專精。請轉法輪。勸隨宜說。如來尋¶
念。善逝通規。順古佛之嘉謨。應㣥機之鄙欲。於是十方佛¶
現。同興讚美之辭。一法乘分。共創塵勞之域。由是起道樹。¶
詣鹿園。三月調根。五人得度。憍陳如悟慈尊之首唱。剏解¶
標名。舍利弗逢馬勝以傳言。於途見諦。探菽氏繼踵以師¶
事。率門屬以同歸。迦葉氏彙迹以降心。領火徒而迴席。莫¶
不甘露洪澍。摩泥普應。天界人界。鸚林尸林。或鷺池。或鷲¶
嶺。或海殿。或庵園。或獼猴池。或火龍窟。或住波羅奈。或居¶
摩竭提。或依堅固林。或止音樂樹。或海濱楞伽頂。或山際¶
<pb:NFKB_QTW_p0182-08b>
補陀巖。或迦蘭陁竹園。或舍衞國金地。或應念而空現。或¶
沒山而出宮。或說法假於六方。或化身變為三尺。或掌覆¶
而指變。或光流而佛來。或一身並普集於眾身。或此界便¶
明於他界。或變淨而以淨覆穢。或隨俗而即俗明真。若空¶
谷之荅響。洪鐘之待扣矣。其間所說。阿含四有。般若八空。¶
密嚴華嚴。佛藏地藏。思益天之請問。楞伽山之語心。萬行¶
首楞嚴。一乘無量義。大悲芬陁利。法炬陁羅尼。無垢稱之¶
說經。須達拏之瑞應。本事本生之別。諷頌重頌之殊。象馬¶
兔之三獸渡河。羊鹿牛之三車出宅。或謂之有空守中也。¶
或¶ 
<pb:NFKB_QTW_p0182-09a>
謂之無轉照持也。或謂之頓也漸也。或謂之半也滿也。或¶
無說而常說。或不聞而恒聞。或保任而可憑。或加被而不¶
忘。無小而不大。無邊而不中。三乘同入一佛乘。三性同歸¶
一法性。真可謂父母孩孺。導師險夷。懸日月於幽宵。布舟¶
航於幻海。為雲為雨。使枯槁以還滋。為救為歸。指窮途於¶
壽域。暨乎所作已辦。功成不居。將返本以還源。類薪盡而¶
火滅。由是指力地。詣金河。光流面門。相驚塵剎。山搖地動。¶
俱興苦痛之聲。異類變容。同現奢花之血。受純陀之後供。¶
納毘夜之密言。唱四德以顯三伊。指萬有而歸一性。酬多¶
<pb:NFKB_QTW_p0182-09b>
羅迦葉四十二。請問已周。度須跂陁羅八十一。化緣將畢。¶
破十仙之橫計。使獲朝聞。建四塔之崇規。遐滋末葉。將欲¶
明有為之有滅。表無相以無生。上升金剛身。往復虛空界。¶
日月其猶墜落。螢光如何久留。誡有常身。使無放逸。於是¶
還登玉座。首臥鶴林。遍遊三昧之門。將復一真之性。逆入¶
順入。全超半超。依四禪之等持。湛三點之圓寂。是時也。人¶
天呌躃。鳥獸哀號。飄風驟雲。山吼波逆。案輪王之古式。方¶
俟葬儀。命力士以捧持。竟無能動。由是金棺自舉。遶拘尸¶
之大城。寶炬不然。駐闍維之盛禮。莫不生怨在於王舍。創¶ 
<pb:NFKB_QTW_p0182-10a>
結夢於十號。慈尊大迦葉遠下雞峯。獲瞻禮於千輻輪足¶
畢。以兜羅緻㲲。聖火自焚。爇王眾旃檀之薪。注帝釋全瓶¶
之水。彼願力猶在。悲心尚熏。碎金剛之勝身。為舍利之遺¶
骨。於是八國嚴衞。四岳肅容。各自持於金壜。競歸興於寶¶
塔。於是若牙若髮。迦葉婆禮於忉利天宮。或炭或灰。無憂¶
王建於贍部洲界。若乃金言道在。塵刼法存。象王去而象¶
子隨。一燈滅而一燈續。莫不大迦葉雲迎千眾。阿難陀雷¶
吼三輪。商那表定於未來。毛[:#AS-FBEE:●]匊多化籌而盈室。始自壞¶
梁之感。終乎流乳之徵。缾器異而水必同。燈點殊而光終¶
<pb:NFKB_QTW_p0182-10b>
一。是以大乘之真空妙有。文殊彌勒異其宗。小乘而分㲲¶
㭊金。上座大衆元其部。或十支宏闡。或千部鬱興。馬鳴龍¶
樹繼其宗。無著天親播其美。或提婆鑿眸而作器。陳那吼¶
石以飛聲。或百偈齊祛於外宗。或十師翊贊於遺頌。或聞¶
經而夜升兜率。或待佛而窟寄修羅。或劍誓首以要期。或¶
象䭾金而請釋。或賞能而食邑。或得勝而建幢。或論般若¶
之理也名燈。或究俱舍之非也名雹。莫不殊途異轍。終會¶
一源。自有及空。咸歸萬液。自商周見虹貫。炎漢夢金人。教¶
及神州。聲流華夏。勃叨生季世。獲奉真譚。維陸續而以敘¶
金言。¶ 

<pb:NFKB_QTW_p0182-11a>

在飄零而不逢玉相。見聞盡爾。宗致昭然。蓋委遺文。不復¶
備而言也。乃為銘曰。¶ 

化起從本源。功成應賢刦。萬行顯真宗。三祇積鴻業。為法¶
出於世。降靈示分脇。眉橫天帝弓。目帶青蓮葉。仙師相垂¶
淚。天神爭捧接。灌頂當在宮。飛輪化彌帖。宗承天日貴。象¶
貫師子頰。善教誰與傳。抨彈獨豪俠。遊觀驚老死。逾城棄¶
臣妾。落髮親寶刀。貿衣遇㣥獵。寄跡狎麋鹿。苦身示羸怯。¶
食糜人盡知。坐草魔方懾。潔若蓮出水。明逾鏡開匣。山海¶
<pb:NFKB_QTW_p0182-11b>
類高深。雲雷等辭捷。三時教彌闡。萬類根自愜。四問聊欲¶
酬。十仙度相躡。補處記慈氏。遺文囑迦葉。臥樹徒再春。香¶
薪已焚㲲。悲心及綿遠。舍利光郁烈。獨我生後時。餘渡幸¶
霑涉。¶ 

** 八卦大演論¶ 
:PROPERTIES:
:TITID: QTWTIT04705
:PERSID: QTWAUT0239
:END:

昔者聖人之作易也。始畫八卦。以通神明之德。以類萬物¶
之情。以為分太極者兩儀也。分四象者八卦也。成八卦者¶
十六將也。司八卦者十二月也。分十六將者三十二候也。¶
分十二月者二十四氣也。分三十二候者六十四卦也。司¶
二十四氣者三十六旬也。進退於三百六十六日。屈伸於¶ 
<pb:NFKB_QTW_p0182-12a>
三百八十四爻。往來飛伏之理盡矣。孤虛消息之端極矣。¶
三才之道。不可不及也。五行之義。不能復過也。翕之以幽¶
明。張之以寒暑。會之以生死。申之以去就。禍福生焉。吉凶¶
著焉。成敗行焉。逆順興焉。賢者識其大者遠者。不賢者識¶
其小者近者。奉之者則順。背之者則[:#AS-8FBB:●]。圓立者稱聖。偏據¶
者號賢。嘗試論之曰。三才者。易之門戶也。八卦者。易之徑¶
路也。引而伸之。終於六十四卦。天下之能事畢矣。陳而別¶
之。極於三百八十四爻。天下之微理罄矣。夫陰陽之道。一¶
向一背。天地之道。一升一降。故明暗相隨。寒暑相因。剛柔¶
<pb:NFKB_QTW_p0182-12b>
相形。高下相傾。動靜相乘。出入相藉。泯之者神也。形之者¶
道也。可以一理徵也。可以一端驗也。故天尊則地卑矣。水¶
濕則火燥矣。山盈則澤虛矣。雷動則風適矣。是以天下有¶
風。可以姤矣。則地中有雷。可以復矣。天下有山。可以遯矣。¶
則地上於澤。可以臨矣。天地不交。可以否矣。則天地既交。¶
可以泰矣。風行地上。可以觀矣。則雷行天上。可以大壯矣。¶
山附地上。可以剝矣。則火附天上。可以大有矣。風行水上。¶
可謂渙矣。則水在地上。可以比矣。雷出地奮。可以豫矣。則¶
風行天上。可以小畜矣。雷之與水。可作解矣。則風之與火。¶ 

<pb:NFKB_QTW_p0182-13a>

可以家人矣。雷在風上。可以恒矣。則風在雷上。可以益矣。¶
風在地下。可以升矣。則雷在天下。可以無妄矣。風在水下。¶
可以井矣。則雷在火下。可以噬嗑矣。風在澤下。可謂大過¶
矣。則雷在山下。可為頤矣。雷在澤下。可以隨矣。則風在山¶
下。可為蠱矣。澤上有水。可為節矣。則山上有火。可為旅矣。¶
雷在水下。可為屯矣。則風在火下。可為鼎矣。水在火上。可¶
為既濟矣。則火在水上。可為未濟矣。澤中有火。可以革矣。¶
則山下有水。可為蒙矣。火在地下。可以明夷矣。則水在天¶
<pb:NFKB_QTW_p0182-13b>
下。可為訟矣。地下有水。可為師矣。則山下有火。可為賁矣。¶
澤上於天。可為夬矣。則澤下有水。可為困矣。山下有天。可¶
以為大畜矣。則澤下有地。可以為萃矣。山在澤上。可為損¶
矣。則澤在山上。可為咸矣。澤上有火。可為暌矣。則山上有¶
水。可為蹇矣。上天下澤。可為履矣。則地下有山。可為謙矣。¶
澤上有風。可為中孚矣。則山上有雷。可為小過矣。山上有¶
風。可為漸矣。則澤上有雷。可以歸妹矣。此天地以對成之¶
義。陰陽反合之理。故卦相次。則反爻以成義。易之八卦是¶
也。八八相生。則錯卦以興理。因而重之是也。故聖人之道。¶
可縱焉。可橫焉。可合焉。可離焉。逆而陳之。未嘗逆焉。順而¶ 
<pb:NFKB_QTW_p0182-14a>
別之。未嘗順焉。三畫以變。雖天地之數。可無韜也。九六相¶
推。雖萬二千五百之浩蕩。不能踰於三百八十四。三百八¶
十四之糾紛。不能踰於六十四。重之以六十四。不能過於¶
八卦。張之於八卦。不能過四象。紀之兩儀。兩儀之理達。而¶
太極得矣。故古往今來。寒進暑退。死生亂動。是非縢結。未¶
嘗非兩儀也。而未嘗離太極也。故曰有寒有暑。則兩儀不¶
廢也。無思無為。則太極未嘗遠也。見之則動儀。忘之則太¶
極。夫然。故不捨二求一。未嘗離動以求靜。未嘗離動以達¶
靜也。有可有不可。非聖人之謂也。無可無不可。是夫子之¶
<pb:NFKB_QTW_p0182-14b>
心也。然天下之理。不可窮也。天下之性。不可盡也。有窮盡¶
之地者。其唯聖心乎。有窮盡之路者。其唯聖言乎。故據滄¶
海而觀眾水。則江河之會歸可見也。登泰山而覽㣥嶽。則¶
岡巒之本末可知也。是以貞一德之極。權六爻之變。振三¶
才之柄。尋萬方之動。又何往而不通乎。又何疑而不釋乎。¶
故孔子曰。必也正名乎。名者義之本也。非聖人孰能正之¶
哉。若抑末執本。研精覃思。非聖人之書。則不讀也。非聖人¶
之言。則不取也。庶幾乎神明之德可通乎。萬物之情可類¶
乎。未之思也。夫何遠之有。君子可不務乎哉。¶ 

<pb:NFKB_QTW_p0182-15a>

** 平臺祕略論十首孝行一¶ 
:PROPERTIES:
:TITID: QTWTIT04706
:PERSID: QTWAUT0239
:END:

論曰。昔之列桐珪建茅土者。非一君焉。至於孝思可稱。仁¶
風茂著。存乎緗牒。十一而已。豈非生於深宮之中。長於婦¶
人之手。膏肓積乎驕慢。情奔淪乎嗜慾。鳴呼。有國有家者。¶
可不誡乎。¶ 

** 　貞修二¶ 
:PROPERTIES:
:TITID: qtw-d1e52240
:PERSID: QTWAUT0239
:END:

論曰。美哉貞修之至也。或抗情激操。杖清剛而勵俗。或理¶
韻和神。抱直方而守道。或旌奇表善。擢才於不次之階。或¶
<pb:NFKB_QTW_p0182-15b>
剖滯申嫌。措辭於難犯之地。並能以禮升降。與時舒卷。既¶
明且哲。以保其身。盛矣哉。原夫御俗裁風。變彞倫者寄乎¶
直。全身遠害。得隨時者存乎變。夫然。故進不違義。退不傷¶
生。清貞靜一保其道。委迤屈伸合其度。易曰。君子或出或¶
處。或默或語。天下何思何慮。同歸而殊途。百慮而一致。此¶
之謂也。¶ 

** 　文藝三¶ 
:PROPERTIES:
:TITID: qtw-d1e52245
:PERSID: QTWAUT0239
:END:

論曰。易稱觀乎天文。以察時變。傳稱言而無文。行之不遠。¶
故文章經國之大業。不朽之能事。而君子所役心勞神。宜¶ 
<pb:NFKB_QTW_p0182-16a>
於大者遠者。非緣情體物。雕蟲小技而已。是故思王抗言¶
詞訟。恥為君子。武皇裁出篇章。僅稱往事。不其然乎。至若¶
身處魏闕之下。心存江湖之上。詩以見志。文宣王有焉。¶ 

** 　忠武四¶ 
:PROPERTIES:
:TITID: qtw-d1e52255
:PERSID: QTWAUT0239
:END:

論曰。陰陽代興。剛柔合運。威恩參用以成化。文武相資以¶
定業。况乎康侯自我。宗子維城者乎。城陽之權略明决。卒¶
摧呂氏之變。任城之志意剛斷。實啟有魏之業。蓋有助焉。¶
陳思雅懷忠勇。義形家國。表奏永昌。洞曉兵數。績著疆場。¶
長沙武陵。亦足云也。¶ 
¶
<pb:NFKB_QTW_p0182-16b>

** 　善政五¶ 
:PROPERTIES:
:TITID: qtw-d1e52260
:PERSID: QTWAUT0239
:END:

論曰。東平以盛德匡時。大興禮樂。齊獻以至親統物。光濟¶
中外。淮陽安定。峻必行之典。安陸扶風。深受遺之泣。能義¶
形家國。理極忠貞。使黃河如帶。垂芳不朽。盛矣乎。守方雅¶
以調蕃政。用公直而掌朝論。昂然直上。凜有生氣。衡陽太¶
原。亦足云也。¶ 

** 　尊師六¶ 
:PROPERTIES:
:TITID: qtw-d1e52265
:PERSID: QTWAUT0239
:END:

論曰。前史稱良藥苦口。而利於病。忠言逆耳。而利於行。豈¶
非士情竭於不顧。主色期於難犯。中人以下。罕免斯累。其¶ 
<pb:NFKB_QTW_p0182-17a>
有抗辭必盡。忠烈橫匪石之心。聞善若驚。君王動順風之¶
請。相須之際。良可詠也。清河之恭慎真懇。雅為辭益。上引¶
聖朝。下託師傅。和矣哉。¶ 

** 　褎客七¶ 
:PROPERTIES:
:TITID: qtw-d1e52274
:PERSID: QTWAUT0239
:END:

論曰。原夫重藝尊師。登奇佇逸。道存萬里。神交一面。故有¶
推輪擁篲。寡人忘千乘之榮。越席分庭。上才當四海之禮。¶
斯實蕃邸之盛事。間平之用心也。而有矯情役智。蕩逸名¶
利之間。室隙蹈瑕。乾沒英翹之地。便僻脂韋飾其迹。甘言¶
巧辭運其辯。假君王之顧盼。用君王之威福。傳曰。好善而¶
<pb:NFKB_QTW_p0182-17b>
不擇人。則前代有以之傾矣。至於興諧文雅。賞盡烟霞。月¶
庭廣闢。風閨洞敞。西園故事。下蘭坂而宵歌。東苑遺塵。坐¶
槐庭而曉賦。折旋書藝之園。翺翔儛詠之隙。洋洋乎亦為¶
樂之一方也。¶ 

** 　幼俊八¶ 
:PROPERTIES:
:TITID: qtw-d1e52279
:PERSID: QTWAUT0239
:END:

論曰。夫濫觴懸米。翻浮天動地之源。寸株尺糵。擢捎雲蔽¶
景之幹。豈非積微成大。陟遐自邇。易曰。山下有泉蒙。君子¶
以果行育德。故考其前事。備之於篇。¶ 

** 　規諷九¶ 
:PROPERTIES:
:TITID: qtw-d1e52284
:PERSID: QTWAUT0239
:END:

<pb:NFKB_QTW_p0182-18a>

論曰。夫陵谷好遷。乾坤忌滿。哀樂不同而不遠。吉凶相反¶
而相襲。故有全中卒行。用心於不爭之場。杜漸防微。投迹¶
於知幾之地。昔之善持滿者。用此者也。諺曰。禍不入慎家¶
之門。前代有以之興矣。至若中山激難。重存親禮。武陵變¶
色。復延情愛。子建之陳辭貢憤。長沙之發對因機。雖亦各¶
達其心。未若洪慶之希聲也。¶ 

** 　慎終十¶ 
:PROPERTIES:
:TITID: qtw-d1e52291
:PERSID: QTWAUT0239
:END:

論曰。詩云。靡不有初。鮮克有終。若夫東平之奉憲遵約。耿¶
<pb:NFKB_QTW_p0182-18b>
介原陵之奏。中山之見賢思齊。慇懃濮陽之託。庶幾乎可¶
謂慎終矣。至子塵之奉行文處(疑)中尉之遠述河間。陳思¶
克已。並未易誣也。¶ 

** 三國論¶ 
:PROPERTIES:
:TITID: QTWTIT04707
:PERSID: QTWAUT0239
:END:

論曰。漢自順桓之間。國統屢絕。奸回竊位。閹宦滿朝。士之¶
蹈忠義履冰霜者。居顯列則陷犯忤之誅。伏閭巷則嬰黨¶
錮之戮。當是時也。天下之君子。掃地將盡。雖九伊周十稷¶
契。不能振已絕之綱。舉土崩之勢明矣。熹平中。大黃星見¶
楚宋之分。遼東殷馗曰。其有真人起於譙沛之間。以知曹¶
孟德不為人下。事之明驗也。先時秦帝東遊。亦云金陵當¶ 
<pb:NFKB_QTW_p0182-19a>
有王者興。董扶求出。又曰益州有天子氣。從茲而言。則長¶
江劍閣。作吳蜀之限。天道人謀。有三分之兆。其來尚矣。然¶
廢興有際。崇替迭來。每覽其書。曷能不臨卷而永懷。撫事¶
而伊鬱也。嘗試論之曰。向使何進納公業之言而不追董¶
卓。傕汜棄文和之策而不報王允。則東京焚如之禍。關右¶
亂麻之屍。何由而興哉。至使乘輿蒙塵於河上。天子露宿¶
於曹陽。百官饑死於牆壁。六宮流離於道路。蓋由何公之¶
不明。賈詡之言過也。於是劉岱喬瑁張超孔伷之徒。舉義¶
兵而天下響應。英雄者騁其驍悍。運其謀能。海內囂然。於¶
<pb:NFKB_QTW_p0182-19b>
茲大亂矣。袁本初據四州之地。南向爭衡。劉景升擁十萬¶
之師。坐觀成敗。區區公路。欲居列郡之尊。瑣瑣伯珪。謂保¶
易京之業。瓚既窘斃。術亦憂終。譚尚離心。琮琦失守。其故¶
何哉。有大賢而不能用。覩長策而不能施。便謂力濟九區。¶
智周萬物。天下可指麾而定。宇宙可大呼而致也。鳴呼悲¶
夫。余觀三國之君。咸能推誠樂士。忍垢藏疾。從善如不及。¶
聞諫如轉規。其割裂山河鼎足而王宜哉。孫仲謀承父兄¶
之餘事。委瑜肅之良圖。泣周泰之痍。請呂蒙之命。惜休穆¶
之才不加其罪。賢子布之諫而造其門。用能南開交趾。驅¶ 
<pb:NFKB_QTW_p0182-20a>
五嶺之卒。東界海隅。兼百越之眾。地方五千里。帶甲數十¶
萬。若令登不早卒。休以永年。神器不移於暴酷。則彭蠡衡¶
陽。未可圖也。以先主之寬仁得眾。張飛關羽萬人之敵。諸¶
葛孔明管樂之儔。左提右挈。以取天下。庶幾有濟矣。然而¶
喪師失律。敗不旋踵。奔波謙瓚之間。羈旅袁曹之手。豈拙¶
於用武。將遇非常敵乎。初備之南也。樊鄧之士。其從如雲。¶
比到當陽。眾十萬餘。操以五千之卒。及長坂縱兵大擊。廓¶
然霧散。脫身奔走。方欲遠竄用魯肅之謀。然投身夏口。於¶
時諸葛適在軍中。向令帷幄有謀。軍容宿練。包左車之計。¶
<pb:NFKB_QTW_p0182-20b>
運田單之奇。操懸軍數千。夜行三百。輜重不相繼。聲援不¶
相聞。可不一戰而擒也。坐以十萬之眾。而無一矢之備。何¶
異驅犬羊之㣥。餌豺虎之口。固知應變將略。非武侯所長。¶
斯言近矣。周瑜方嚴兵取蜀。會物故於巴邱。若其人尚存。¶
恐玉壘銅梁。非劉氏有也。然備數困敗而意不折。終能大¶
啟西土者。其惟雅度最優乎。武侯既沒。劉禪舉而棄之。覩¶
譙周之懦詞。則忿憤而忘食。聞姜維之立事。又慷慨而言¶
憙。惜其功垂成而智不濟。豈伊時喪。抑亦人[●]。乃知德之¶
不修。棧道靈關。不足恃也。魏武用兵。髣髴孫吳。臨敵制奇。¶ 

<pb:NFKB_QTW_p0182-21a>

鮮有喪敗。故能東擒狡布。北走強袁。破黃巾於壽張。斬眭¶
固於射犬。援戈北指。蹋頓懸顱。擁斾南臨。劉琮束手。振威¶
烈而清中夏。挾天子以令諸侯。信超然之雄傑矣。而弊於¶
褊刻。失於猜詐。孔融荀彧。終罹其災。孝先季珪。卒不能免。¶
愚知操之不懷柔巴蜀。砥定東南。必然之理也。文帝富於¶
春秋。光膺禪讓。臨朝恭儉。博覽墳籍。文質彬彬。庶幾君子¶
者矣。不能恢崇萬代之業。利建七百之基。骨肉齊於匹夫。¶
衡樞委乎他姓。遠求珠翠。廢禮諒闇之中。近抱辛毗。取笑¶
<pb:NFKB_QTW_p0182-21b>
婦人之口。明帝嗣位。繼以奢淫。征夫困於兵革。人力殫於¶
臺榭。高貴鄉公明决有餘。而深沈不足。其雄才大略。經緯¶
遠圖。求之數君。並無取焉。山陽公之墳土未乾。陳留王之¶
賓館已啟。天之報施。何其速哉。故粗而論之。式備勸戒。俾¶
夫來者有以監諸焉。¶ 

¶
