#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0044-23b> ¶¶¶¶
#+PROPERTY: JUAN 0045
欽定全唐文卷四十五¶ 

<pb:NFKB_QTW_p0045-01a>
　肅宗(四)¶ 

** 冊太上皇尊號赦文¶ 
:PROPERTIES:
:TITID: QTWTIT01706
:PERSID: QTWAUT0007
:END:

古者父有天下。傳歸於子。子有天下。尊歸於父。有國所以¶ 
繼統。立身莫若揚親。其義遠矣。我太上至道聖皇天帝惟¶ 
皇降衷。敷祐於上。允文允武。乃聖乃神。道合乎乾坤。德明¶ 
於日月。粵若增崇九廟。巡謁五陵。天子之孝也。嚴禋二郊。¶ 
升中東嶽。聖人之表也。制禮作樂。闡學明刑。帝皇之業也。¶ 
戡定多難。懷柔百蠻。霸王之功也。於是乎為而不宰。成而¶ 
<pb:NFKB_QTW_p0045-01b>
勿居。神超象外之先。心契合莫之境。釋負於小子。俾承於¶ 
丕搆。討伐叛逆。綏懷四方。豈朕所能。皆聖皇之訓也。頃者¶ 
親授寶符。載錫美稱。顧朕不德。弗克負荷。君父之命。若登¶ 
於天。祖宗之緒。恐墜於地。一昨與羣公百寮。庶尹衆士。圖¶ 
惟帝載。欽若聖謩。自古以來。百王垂範。文明濬哲。孝友寬¶ 
仁。豈有如我開元之盛也。乃稽大典。上徽號曰太上至道¶ 
聖皇天帝。累日誠請。不蒙許納。至於數四。今茲俯從。允膺¶ 
天休。克副人望。朕上迫嚴旨。曲被殊私。迎春之初。承奉嘉¶ 
命。聖皇所賜曰光天文武大聖孝感皇帝。名以制義。亦為¶ 
<pb:NFKB_QTW_p0045-02a>
實賓。卑不踰尊。是昭物則。恭惟聖造。何敢當仁。頃以鴻業¶ 
載昌。有虧公議。復以大聖二字。深僣皇猷。讓非飾詞。言必¶ 
形泣。承順顏色。而宸睠不迴。祗膺寵光。乃夕惕增厲。今惟¶ 
新景命。禮洽於尊親。誕受徽章。敬在於順上。發生萬物。行¶ 
慶其時。孚佑兆人。緩刑斯在。宜宏霈澤。以布陽和。可大赦¶ 
天下。改至德三年為乾元元年。起二月五日巳前。大辟罪¶ 
無輕重。常赦所不免者。咸赦除之。其兩京文武官。應三司¶ 
先推勘者。本罪中遞減一等處分。其合放者。三司具條件¶ 
奏聞。自開元巳來將相大臣。非反逆及犯名教枉法贓罪¶ 
<pb:NFKB_QTW_p0045-02b>
者流死。許其家人以禮收葬。其陷在賊境為其殺戮未經¶ 
追贈者。據本官追贈。公主并郡王嗣王郡主縣主及皇五¶ 
等巳上親被逆賊殺害者。各與子孫一人官。使其瘞藏。亡¶ 
失骸骨者。各招魂葬。身死者。三品巳上各與追贈。仍各與¶ 
一子官。五品巳上一子出身。六品巳下量事追贈。其元從¶ 
聖皇天帝至成都府文武官。五品巳上宜與一子官。六品¶ 
巳下超資進改。聖皇至成都府後到官。及寧州靈州首末¶ 
扈從。三品巳上與一子官。五品巳上放一子出身。情愿迴¶ 
授周親及親近亦聽。六品巳下量與改轉。鳳翔府以歸順¶ 
<pb:NFKB_QTW_p0045-03a>
前者。普恩外加一階。車駕出城後。任官潛藏。不仕逆賊。即¶ 
與處分。唐元功臣。普恩外賜爵一級。身亡歿者。子孫一人¶ 
加一階。其諸道節度下將士。三品巳上與一子官。五品巳¶ 
上放一子出身。六品巳下量與改轉。勳業高者。各委本使¶ 
聞奏。諸道留後將士。普恩外賜恩三轉。自開元巳來宰輔¶ 
之家。不為逆賊所汙者。與子孫一人官。賊陷兩京。文武常¶ 
參官及諸州刺史。絕脰仰藥。不事叛人。為衆所知者。量加¶ 
優贈。有脫身賊庭。妻子被屠戮者。委所司勘會聞奏。其天¶ 
下孝義門。各與一子官。委採訪使具名奏聞。量文武處分。¶ 
<pb:NFKB_QTW_p0045-03b>
其左降官。非反逆緣坐及犯惡逆名教枉法盜贓。如有親¶ 
年八十巳上。及疾患在牀枕者。不堪扶持。更無兄弟。許其¶ 
停官終養。其流人亦準此。自今巳後。應有以醫術入仕者。¶ 
同明法例處分。天下百姓。今年租庸並放。其百司府縣諸¶ 
色雜供。各宜減半。其雜徭役非要切者。一切並停。其天下¶ 
州縣。有遭逆賊攻擊。堅守不下。竟以獲全。其官人百姓中。¶ 
有實効灼然為衆所知者。宜令本道使案騐奏聞。據狀迹¶ 
酬其官賞。身亡歿者。重加襃贈。有父母存者。仍與一官及¶ 
邑號。無父母者與妻子。有一家丁壯盡被屠害者。其父母¶ 
<pb:NFKB_QTW_p0045-04a>
妻子。仍令州縣以官物賑恤。并量造舍宇。使得安存。其州¶ 
因城陷被賊殺戮殘毀者。委本道使勘責取實。各量免其¶ 
二三年租賦。自逆賊以來。有匹夫匹婦節義可稱者。並旌¶ 
表其閭墓。其流亡戶復業者。委本道使與刺史勾當賑給。¶ 
并與種子犂牛。仍免三年租賦。內外文武官。三品以上各¶ 
賜爵一級。四品巳下及四方通表使各加一階。五品巳下¶ 
各賜勳兩轉。其刺史上佐錄事參軍縣令。委中書門下速¶ 
於諸色人中精加訪擇補擬。判司丞巳下。宜令所繇先於¶ 
兩京潛藏不仕逆賊及固託疾病官中擇。資考深才堪¶ 
<pb:NFKB_QTW_p0045-04b>
者銓註續發遣。皇五等巳上親及九廟子孫。有才學政理。¶ 
委宗正寺揀擇聞薦。其有任偽官及掌兵馬軍將。能即來¶ 
各還本官。仍別優賞。其左降官諸色流移配隷安置罰鎮¶ 
効力之類。亡官失爵。解退放歸田里。及安祿山反黨緣坐。¶ 
不在免限。李林甫王鉷楊國忠等一房。去年十二月十五¶ 
日制後所犯。並準前制處分。¶ 

** 乾元元年南郊赦文¶ 
:PROPERTIES:
:TITID: QTWTIT01707
:PERSID: QTWAUT0007
:END:

朕聞皇天有命。皇王受之。命之為君。孝理為本。莫不欽崇¶ 
前烈。聿修裸享之儀。對越上元。式陳郊禋之敬。美其盛德。¶ 

<pb:NFKB_QTW_p0045-05a>

商頌有奏鼓之音。告厥成功。夏書有錫珪之慶。國之大事。¶ 
實在於斯。閒者孽胡亂常。暴殄天物。致圖書禮樂。或阻於¶ 
干戈。宗廟神祇。有虧於享祀。朕誕受明命。龔行天罰。羣妖¶ 
克殄。封鯨鯢以示威。王室既寧。奉鑾輿而載復。太上聖皇¶ 
天帝功格天地。道邁胥庭。思凝神於姑射。將釋負於宸扆。¶ 
俾予小子。纉承大統。夙夜祗懼。俯盡臣子之心。親親尊尊。¶ 
庶極於此。是用追崇先后。建立中宮。永言孝思。感徽音於¶ 
文母。俾行婦道。想釐降於虞嬪。情理於是獲申。人倫以之¶ 
攸敘。然後執瓚清廟。歌五聖之重光。燔柴圓丘。覩百神之¶ 
<pb:NFKB_QTW_p0045-05b>
受職。復修祭禮。再備樂章。尊祖配天。不失舊物。今大禮斯¶ 
舉。元符允答。行慶施惠。尚屬於陽和。出繫挺囚。必當於時¶ 
令。思與天下。更布惟新。宜覃肆眚之恩。以洽雍熙之化。可¶ 
大赦天下。除反逆之黨緣坐謀殺十惡劫盜臨監主掌。自¶ 
餘一切原免。其餘逆賊元謀及脅從。今但歸投。並原其罪。¶ 
仍與官賞。其成都元從聖皇功臣。及靈武元從功臣。並收¶ 
兩京將士。三京留守。諸道節度採訪使。普恩外。三品巳上¶ 
賜爵一級。四品巳上加一階。行人賜勳三轉。自寇賊以來。¶ 
官吏百姓中。有勞未經酬賞者。委所在官長具狀奏聞。當¶ 
<pb:NFKB_QTW_p0045-06a>
與甄錄。天下百姓。除正租庸外。一切不得別有使役。如緣¶ 
軍務所要。自令和市。兵士有尫弱羸老。並揀擇放。其長安¶ 
萬年兩縣。各借錢一萬貫。每月收利。以充和雇。其別勅索¶ 
物。及供諸司并蕃客等。左藏雖給價值。奏請每引時月。宜¶ 
先給兩縣各五十貫。貯於兩市。差官專知。旋還價值。其州¶ 
府縣門夫勳官。並於舊額數減一半。其庸丁殘疾人等。不¶ 
須更差。其州縣官上什物。並以公廨及官人料錢。依時價¶ 
和雇造買。不得分配典正。其年支口味。宜減一半。諸使應¶ 
進鷹鷂狗豽等。一切並停。應緣南郊。百司張設。有損百姓¶ 
<pb:NFKB_QTW_p0045-06b>
苗稼者。委京兆尹隨損多少賠酬。所損錢物。便即聞奏。百¶ 
姓中有能行仁義。分濟貧窮。免填溝壑。賴救恤者。具名聞¶ 
奏。當寵以官職。鰥寡惸獨。篤疾不能自存。及陣亡人家並¶ 
捐免戶。州縣隨事優恤賑給。百姓中有事親不孝。別籍異¶ 
財。點汙風俗。虧敗名教。先決六十。配隷磧西。有官品者。禁¶ 
身奏聞。京官九品以上。許上封事。極言時政得失。朕將親¶ 
覽。用佇嘉謀。才有可觀。別當甄錄。草澤及卑位之閒。有不¶ 
求聞達未經推薦者。一藝巳上。恐遺俊乂。令兵部吏部作¶ 
徵召條目奏聞。錄事參軍。職司糺舉。自今巳後。宜升判司¶ 
<pb:NFKB_QTW_p0045-07a>
一政。以彰委任。國子監學生明經法帖策口試各十。並通¶ 
四巳上進士通三與及第。鄉貢明經準常式。州縣學生。放¶ 
歸營農。待賊平之後。任從常式。二王三恪各與一子官。內¶ 
外文武官。三品巳上賜爵一級。四品巳下加一階。¶ 

** 改元上元赦文¶ 
:PROPERTIES:
:TITID: QTWTIT01708
:PERSID: QTWAUT0007
:END:

自古哲王。恭承景命。莫不執象以御宇。歷時以建元。必當¶ 
上稽乾符。下立人極者也。朕承累聖之鴻業。紹大中之寶¶ 
位。胡孽干紀。王師尚勞。乾乾之心。豈忘鑒寐。一物失所。每¶ 
軫納隍之憂。萬邦未寧。深懷馭朽之懼。賴上元垂福。宗廟¶ 
<pb:NFKB_QTW_p0045-07b>
降靈。百辟卿士。同心勠力。方冀干戈載戢。區宇乂安。每勵¶ 
躬於帝圖。常取則於天道。屬天人叶紀。景象垂文。爰遵革¶ 
故之典。將契惟新之命。義存更始。庶有應於天心。澤被無¶ 
私。宜載覃於率土。可大赦天下。改乾元三年為上元元年。¶ 
自上元元年閏四月十九日昧爽巳前。大辟罪巳下。巳發¶ 
覺未發覺。巳結正未結正。見禁囚徒。罪無輕重。常赦不免¶ 
者。咸赦除之。其與逆賊元謀。及脅從受驅使。懼法來降。并¶ 
潛藏不出者。巳頻處分。但能歸順捨罪。除元惡之外。一無¶ 
所問。其史思明。必能改圖。束手來款。亦當洗其瑕釁。議以¶ 
<pb:NFKB_QTW_p0045-08a>
勳封。內外文武官。賜爵各有差。六軍及飛龍閑[:#AS-8D74:⿸广既]加賜物。¶ 
其成都靈武元從扈從。遞加有差。在外諸軍。各加錄賞物。¶ 
陣亡將士。優加襃贈。行人家口。所在賑給。定禍亂者。必先¶ 
於武德。拯生靈者。諒在於師貞。周武創業。克寧區夏。惟師¶ 
尚父。實佐興王。況德有可師。義當禁暴。稽諸古昔。爰崇典¶ 
禮。其太公望。可追封為武成王。有司依文宣王置廟。仍委¶ 
中書門下。擇古今名將配享。並置亞聖及十哲等。享祭之¶ 
典。一同文宣。自古百王。欽慎刑法。蓋以法者人之命。刑者¶ 
國之權。苟或失其科條。固難措其手足。頃以奸臣擅命。中¶ 
<pb:NFKB_QTW_p0045-08b>
典不修。造次便行。哀矜何在。自今巳後。其有犯極刑者。宜¶ 
令本司。依舊三覆。庶平反之際。人謂不冤。幽明之閒。理皆¶ 
無濫。又書稱羣望咸秩。詩曰祀事孔明。爰自遐代。尤崇祭¶ 
祀。朕深惟古義。必在至誠。苟德之不修。則神亦無據。故知¶ 
精誠有感。黍稷非馨。而況宋景發言。固三徙而可騐。漢文¶ 
深誡。為千載之明徵。事可遵行。理當變革。有司所立祕祝¶ 
之法。或移於歲。或移於人。君人之心。寧所忍也。自今巳後。¶ 
削去此法。其中祀下祀。并雜祭祀等。一切並停。其諸應合¶ 
祭祀。列於常典。所用祭料。一依古制。務從減省。以副朕心。¶ 

<pb:NFKB_QTW_p0045-09a>

又車服以庸。有虞盛典。威儀以等。周禮舊章。往屬承平。多¶ 
歷年所。至於公卿列位。中外在官。多以奢僭為心。流弊成¶ 
俗。宜令所司。定王公巳下車服產業。各詳古制及令式。作¶ 
節限聞奏。自頃戎車未息。殘孽猶虞。軍吏獻功。務陳首級。¶ 
且四海之內。孰非王人。豈以苟從昏迷。陷在夷戮。一朝授¶ 
首。懸彼藳街。朕志在好生。憫其驅脅。其諸軍所獲首級。除¶ 
元惡之外。一切不得傳送。又設官分理。本在安人。遞遷之¶ 
政。務於利用。今寰瀛之內。兵革未清。加以時或不登。物皆¶ 
踴貴。軍儲是急。廩稍靡供。宂官之流。固甚勞弊。其京閒司¶ 
<pb:NFKB_QTW_p0045-09b>
官等。有材堪釐務者。宜命中書門下即類例。量資歷出授¶ 
外官。王者稽古設教。擇賢以理。廣徵岩穴。用副薪槱。宜令¶ 
中外五品巳上文武正從員官。各舉賢良方正直言極諫¶ 
各一人。武藝文才。俱堪濟理者。亦任狀舉。其或文乏詞策。¶ 
武非騎射。但權謀可以集事。材力可以臨戎。方圓可收。亦¶ 
任通舉。並限制到一月內奏畢。自古明王聖帝。名山大川。¶ 
並委州縣長吏。擇日致祭。義夫節婦。孝子順孫。旌表門閭。¶ 
終身勿事。¶ 

** 去上元年號大赦文¶ 
:PROPERTIES:
:TITID: QTWTIT01709
:PERSID: QTWAUT0007
:END:

<pb:NFKB_QTW_p0045-10a>

為人上者。與衆守邦。自古哲王。懼其滿假。聰明濬哲。罔不¶ 
在躬。文武聖神。乃以為號。顧予菲薄。運屬經綸。一旅成師。¶ 
復其舊物。聖皇納人壽域。遊意道源。神器之重。傳歸於朕。¶ 
獲守丕業。若履春冰。敢忘謙沖。日益招損。欲垂範而自我。¶ 
亦去華而就實。其乾元大聖光天文武孝感等尊崇之稱。¶ 
何德以當之。欽若昊天。定時成歲。春秋五始。義在體元。惟¶ 
以紀年。更無潤色。至於漢武。飾以浮華。非昔王之茂典。豈¶ 
永代而為則。三代受命。正朔皆殊。宗周之王。實得天統。陽¶ 
生元氣之本。律首黃鍾之尊。制度可行。叶用斯在。自今巳¶ 
<pb:NFKB_QTW_p0045-10b>
後。朕號唯稱皇帝。其年但號元年。去上元之號。其以今年¶ 
十一月為天正歲首。使建丑建寅。每月以所建為數。承天¶ 
陟后。稽古臨人。必繇革故之源。方合大中之道。風行㝢縣。¶ 
澤被無涯。欽承上帝之心。申錫蒼生之慶。可大赦天下。自¶ 
二年九月二十一日昧爽巳前。大辟罪無輕重。巳發覺未¶ 
發覺。巳結正未結正。見繫囚徒常赦所不免者。咸赦除之。¶ 
其十惡五逆。及造偽頭首。官典犯贓。法實難容。刑故無小。¶ 
並不在免限。其史朝義。若能翻然改圖。背逆歸順。罪無所¶ 
問。加以勳封。自乾元元年巳前開元巳來。應反逆連累。赦¶ 
<pb:NFKB_QTW_p0045-11a>
慮度限所未該及者。並宜釋放。有官者降資與官。無官者¶ 
依本色例收敘。內外官三品巳上賜爵一級。四品五品各¶ 
加一階。六品巳下賜勳兩轉。成都府及靈武元從。普恩之¶ 
外。三品巳上更賜爵一級。四五品更加一階。六品巳下更¶ 
賜勳一轉。眷及勤勞。俾其卓敘。每以田功在謹。農事惟勤。¶ 
不有司存。何成重穀。諸州等各置司田參軍一人。專主農¶ 
事。每縣各置田正二人。於當縣揀明閑田種者充。務令勸¶ 
課。國之大事。郊祀為先。貴其至誠。不美多品。黍稷雖設。猶¶ 
或非馨。牲牢空多。未謂能享。今以元元孚佑。至道為心。將¶ 
<pb:NFKB_QTW_p0045-11b>
臻太和。不欲多殺。禮樂殊制。孝敬同歸。圜丘方澤。任依恒¶ 
享。宗廟諸祠。但臨時獻熟。用懷明德之馨。庶合西鄰之祭。¶ 
唐虞之代。肇有九州。王者所都。文無異制。其京兆府河南¶ 
府太原府三京之號宜停。鳳翔先為西京。亦宜準此。所設¶ 
諫曹。欲聞諷議。允副從繩之望。須成削槀之書。其諫官令¶ 
每月一上封事。指陳時政得失。若不舉職事。當別有處分。¶ 
其諸州別駕。可依舊却置。每除京官五品巳上正員清望¶ 
官。及郎官御史諸州刺史。皆令推薦一兩人以自代。仍具¶ 
錄行能聞奏。觀其所舉。以行殿最。京文武官等賜物各有¶ 
<pb:NFKB_QTW_p0045-12a>
差。自今巳後。有隱欺勾剝者。宜勾當年。若事連去年。亦任¶ 
通勾。其隔年者。不在勾限。官典隱藏在腹內。不在此限。其¶ 
氏姓雖得之久遠。有與格諱及隱疾同聲者宜改。與本族¶ 
望所出大姓。自逐穩便。名山大川。明王聖帝所在廟祠。各¶ 
委州縣官長虔誠致祭。天下侍老。先版授者更改與版授。¶ 
未版授者與版授。鰥寡惸獨不能存立者。委刺史縣令量¶ 
加賑恤。義夫節婦。孝子順孫。旌表門閭。終身勿事。赦書有¶ 
所未及者。各令有司速勘會。類例條件聞奏。¶ 
<pb:NFKB_QTW_p0045-12b>

** 元年建卯月南郊赦文¶ 
:PROPERTIES:
:TITID: QTWTIT01710
:PERSID: QTWAUT0007
:END:

惟天為大。事之在明。惟聖能享。承之在德。朕託於人上。獲¶ 
守丕圖。思大道之行。去鴻名之節。文武徽號。存而不稱。開¶ 
統履端。建元叶紀。美皆有讓。言必可陳。虔告上元。致齋清¶ 
廟。恭行舊典。展禮南郊。百神允懷。上帝臨我。升聞之際。其¶ 
亦可言。昭事以誠。實膺多福。高而不遠。復見其心。乃發¶ 
生之時。用行嚮勸之道。暘谷出日。登大明於域中。泰山起¶ 
雲。遍膏雨於天下。君人臨照。德澤周洽。布其寬大。豈止於¶ 
茲。宜行肆眚之恩。益廣萬邦之慶。可赦天下。自元年建卯¶ 
月一日昧爽巳前。大辟罪巳下。罪無輕重。巳發覺未發覺。¶ 

<pb:NFKB_QTW_p0045-13a>

巳結正未結正。繫囚見徒常赦所不免者。咸赦除之。其反¶ 
逆造偽頭首謀殺故殺并十惡死罪。官吏及典正犯贓。為¶ 
蠧既深。在法難容。並不在赦限。其史朝義巳下脅從將士。¶ 
及受偽官等。棄逆歸順。因事立功。封賞之外。餘無所問。其¶ 
諸色流人及左降官等。前後頻有處分。並與量移。所繇稽¶ 
遲。動歷年數。宜令有司。即申明前後制勅節文。速勘責類¶ 
例聞奏。其中外行業夙著。情狀可矜。久踐朝班曾經任用¶ 
者。委在朝五品巳上清望官及郎官御史。於流貶人中。素¶ 
相諳委為衆所推者。各以名薦。須當才實。其內外文武官。¶ 
<pb:NFKB_QTW_p0045-13b>
三品巳上賜爵一級。四品巳上各加一階。成都府靈武元¶ 
從功臣。三品巳上更賜爵一級。四品巳上更加一階。朕敬¶ 
授人時。慎徽月令。庶無備極。以獲休徵。自今以後。每至四¶ 
孟月迎氣之日。與百辟卿士舉而行之。建辰月應番彍騎。¶ 
宜三分量留一分。其餘即放歸營農。至建巳月任依常式。¶ 
諸州刺史縣令及司田參軍。令設法勸課。令其耕種不得¶ 
失時。貧不支濟戶仍方圓處置。量事借貸。務令存立。歲終¶ 
巡按。量其功效。便申賞罰。諸道貢獻。除馬畜供軍之外。其¶ 
餘鷹鷂狗豽奇禽異獸。並不得輒進。五都之號。其來自久。¶ 

<pb:NFKB_QTW_p0045-14a>
宜以京兆府為上都。河南府為東都。鳳翔府為西都。江陵¶ 
府為南都。太原府為北都。孝本天經。禮崇國典。橫於四海。¶ 
漏及三泉。其京資清正員。文官五品巳上。武官三品巳上。¶ 
并兩省供奉官御史諸州刺史。並諸道節度巳下三品巳¶ 
上。父母亡沒未經追贈者。並量與追贈。文武不墜。道宏於¶ 
人。務在搜揚。俾其展效。其諸道人中。有詞學高深。兼通政¶ 
理。軍謀制勝。明習韜鈐者。委所在刺史揀擇聞薦。京四品¶ 
巳上員文武官任各舉一人。孝子順孫。義夫節婦。旌表門¶ 
閭。終身勿事。¶ 
<pb:NFKB_QTW_p0045-14b>

** 改元寶應赦文¶ 
:PROPERTIES:
:TITID: QTWTIT01711
:PERSID: QTWAUT0007
:END:

上天降寶。獻自楚州。神明告歷數之符。合璧定妖災之氣。¶ 
總集瑞命。祗承鴻休。因以體元。叶乎五紀。其元年應改為¶ 
寶應元年。建巳月改為四月。其餘月並為常數。仍舊以正¶ 
月一日為歲首。受茲福應。佇以升平。因日月之重光。布雨¶ 
露之渥澤。其天下見禁囚徒。罪無輕重。并巳發覺未發覺。¶ 
巳結正未結正。四月十五日昧爽以前。一切放免。左降官¶ 
宜即量移近處。流人一切放迴。有司更不得輒有類例條¶ 
件。其楚州刺史并出寶縣官及進寶官。量與進改。隨進寶¶ 
<pb:NFKB_QTW_p0045-15a>
官典傔等。各量與一子官。宣示中外。宜知朕意。¶ 

** 賀內道場靈異表¶ 
:PROPERTIES:
:TITID: QTWTIT01712
:PERSID: QTWAUT0007
:END:

今月六日。伏見陛下昭告上帝。陰騭下民。勤恤蒼生。克成¶ 
黃素。況靈丹神合。祕藥天成。聿修增壇。奉以行事。肅恭展¶ 
禮。飛章騰踊而入雲。虛空有言。聖壽靈長而象岳。休祐靈¶ 
感。曠古未聞。伏望宣示朝廷。錄付史館。¶ 

** 辭尊號上太上皇表¶ 
:PROPERTIES:
:TITID: QTWTIT01713
:PERSID: QTWAUT0007
:END:

陛下顧天位之累己。推以付臣。臣又畏天命以固辭。期不¶ 
奉詔。未蒙詔許。以辱四海。而今加之徽號。錫以洪名。既受¶ 
<pb:NFKB_QTW_p0045-15b>
寶符。又傳神器。是重臣以不德。私臣以殊寵。豈天地之容¶ 
乎。神人之望乎。臣聞禮有常尊。器不可假。名無虛立。義然¶ 
後行。頃以寇逆憑陵。京闕失守。撫軍監國。事在一時。正位¶ 
居中。尊無二上。至于光天之業。允文允武。聖由天作。孝以¶ 
感通。臣何有焉。此皆陛下之能事也。曲成之惠。在慈愛而¶ 
愈深。至公之道。將詢謀而未叶。伏望寢茲嚴命。俯遂勤誠。¶ 
臣下之情。不勝至願。¶ 

** 辭大聖尊號并上太上皇尊號表¶ 
:PROPERTIES:
:TITID: QTWTIT01714
:PERSID: QTWAUT0007
:END:

帝王者。天所命也。稱號者。人所奉也。惟有德克躋大寶。至¶ 
<pb:NFKB_QTW_p0045-16a>
聖以享鴻休。于是乎人神形容其美行。歌詠之不足。或為¶ 
之名焉。伏惟陛下乾坤覆載。河海潤澤。道達生靈。惠懷蠻¶ 
貊。尊九廟以崇孝。謁五陵以奉先。禮二郊以嚴禋。祠九宮¶ 
以致敬。刻石北京。以揚祖烈。泥金東嶽。以告成功。自三五¶ 
以還。歷選列辟。聰明文武。齊聖廣淵。丕懿純殷。孰與比議。¶ 
卓哉煌煌。真聖人之表也。夫天地至大。不能定愆伏之序。¶ 
日月運行。不能正薄蝕之氣。自狂孽開釁。俶擾天紀。與時¶ 
消息。為人請命。舞干羽而氛祲永清。垂衣裳而衽席無改。¶ 
納萬姓於仁壽之域。朝百神於清穆之上。窅然姑射之山。¶ 
<pb:NFKB_QTW_p0045-16b>
思訪襄城之野。斯又臣言之不及。稽古所未聞。羲軒唐虞。¶ 
何足以云。今方推而不居。為而不有。付臣以宗廟重器。錫¶ 
臣以后王徽章。何以克堪。辭不獲命。臣自奉明詔。夙夜於¶ 
邑。以為名不可假。尊不可踰。敬承嚴旨。得為孝乎。至于所¶ 
託者深。所荷者大。不敢悉拒。以違天衷。而大聖二字。得之¶ 
不易。求諸故實。布在冊書。伏望陛下顧茲當仁。期以制義。¶ 
今王公侯伯。卿士兆人。詢謀僉同。稽首闕下。臣敢因衆人¶ 
之議。成小子之志。上尊號於陛下。曰太上至道聖皇天帝。¶ 
即命有司擇日。奉行冊禮。其錫臣帝號大聖二字。伏願許¶ 
<pb:NFKB_QTW_p0045-17a>
停。如臣言可以當。所希採納。如臣誠不足動天。伏當待¶ 
罪。將以明授受之道。辨上下之分。不勝臣子下情懇願之¶ 
極。伏惟陛下俯垂允許。以副四海之望。¶ 

** 再請上太上皇尊號表¶ 
:PROPERTIES:
:TITID: QTWTIT01715
:PERSID: QTWAUT0007
:END:

陛下以宗社再安。天下交泰。付臣以神器。授臣以寶符。加¶ 
臣以寵章。錫臣以徽號。君親之義。惠下之道巳彰。臣子之¶ 
心。奉上之禮未足。臣所以與王公卿士。百辟兆人。思垂裕¶ 
後昆。乃悉數前美。仰陛下之行者。衆星之拱北辰。悅陛下¶ 
之澤者。百川之赴東海。繇是累上尊號。敢冒宸威。陛下以¶ 
<pb:NFKB_QTW_p0045-17b>
無為之心。不宰萬物。抑而未允。至于再三。羣情禺禺。罔知¶ 
所措。一昨辛卯賜誥命曰。頻覽章表。懇至難違。爾寶命惟¶ 
新。洪名允集。用加大聖之字。克副昊天之心。若成命無渝。¶ 
萬國同歡於翊戴。儻固辭不已。吾亦未膺乎典冊。今不許¶ 
撝謙。令斷來表。進迫嚴旨。何以克堪。退荷殊私。無任隕越。¶ 
小子伏受命矣。伏惟陛下允臣所請。則自下上上。日月之¶ 
光昭。從上下下。雨露之恩廣。臣巳詢諸龜筮。備其禮物。請¶ 
以來月乙巳奉上冊禮。聖恩招納。即日付外施行。不勝懇¶ 
願之至。¶ 

<pb:NFKB_QTW_p0045-18a>

** 謝進丹竈宣示史館表¶ 
:PROPERTIES:
:TITID: QTWTIT01716
:PERSID: QTWAUT0007
:END:

臣伏奉恩命。以臣所進藥器。深合天心。伏蒙特垂襃美。令¶ 
頒示天下。臣幸以菲才。叨膺寶歷。聖慈曲眷。每事憂兢。至¶ 
於孝養之宜。臣子常禮。先意承旨。務達微誠。不期進奉之¶ 
時。偶合聖旨。寧謂至誠能感。事近前知。以臣孝既繇衷。物¶ 
自冥應。特加獎飾。許載縑緗。在臣下情。彌增愧悚。¶ 

** 張天師賛¶ 
:PROPERTIES:
:TITID: QTWTIT01717
:PERSID: QTWAUT0007
:END:

德自清虛。聖教之實。或隱或顯。是樸是質。靜處瓊臺。焚香¶ 
玉室。道心不二。是為正一。¶ 
<pb:NFKB_QTW_p0045-18b>

** 葉法善像賛¶ 
:PROPERTIES:
:TITID: QTWTIT01718
:PERSID: QTWAUT0007
:END:

昂昂高士。瀟灑孤峙。却立排煙。乘霓控鯉。果然不伐。為而¶ 
不恃。馭風冷然。與物終始。¶ 

