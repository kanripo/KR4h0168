#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID KR4H0168
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:KR4h0168_NKFB_0082-22a> ¶¶¶¶¶¶
#+PROPERTY: JUAN 0083
欽定全唐文卷八十三¶ 

<pb:KR4h0168_NKFB_0083-01a>

* 懿宗皇帝¶ 
:PROPERTIES:
:PERSID: QTWAUT0017
:END:

帝諱漼。宣宗長子。太和七年生。會昌六年封鄆王。名溫。十¶ 
三年八月立為皇太子。改今名。翌日即位。咸通三年正月。¶ 
上尊號睿文明聖孝德皇帝。十二年正月。又上尊號睿文¶ 
英武明德至仁大聖廣孝皇帝。在位十四年。年四十一。諡¶ 
曰睿文昭聖恭惠孝皇帝。廟號懿宗。¶ 

** 授蕭鄴荊南節度使制¶ 
:PROPERTIES:
:TITID: QTWTIT02694
:PERSID: QTWAUT0017
:END:

入調鼎鼐。作我股肱。出鎮藩垣。為予心膂。分命雖殊於中¶ 
<pb:KR4h0168_NKFB_0083-01b>
外。倚才皆屬於安危。將相迭居。文武兼用。允茲遇者。厥惟¶ 
艱哉。況地控南荊。土連全蜀。扼五嶺之通道。當七澤之要¶ 
津。統馭所難。撫理為重。頒斯渥命。爰輟重臣。銀青光祿大¶ 
夫守門下侍郎兼工部尚書同中書門下平章事監修國¶ 
史上柱國彭城縣開國男食邑三百戶蕭鄴。昴宿垂芒。山¶ 
庭表異。膺明誕德。佐理生賢。開濟洞達其泉源。進退率由¶ 
於律度。端亮秉志。寬和待人。而累踐華資。克流芳問。儷卿¶ 
雲之詞藻。煥發皇猷。邁管樂之智謀。掌司邦賦。臺閣備詳¶ 
其政事。朝野咸推其上才。由是道觀明成。夢叶先帝。爰立¶ 
<pb:KR4h0168_NKFB_0083-02a>
作相。陟於台階。果能經緯巖廊。鎮安夷夏。罄乃一心。凝其¶ 
庶績。逮予纂承。亟獲匡輔。疇庸任舊。宜乎加恩。是用擇其¶ 
巨藩。委之碩德。尚執中樞之柄。仍加右揆之崇。相閤良規。¶ 
豈忘蕭曹之業。戎垣寵寄。更隆羊杜之功。勉服殊榮。佇宏¶ 
懿烈。可檢校右僕射同中書門下平章事兼江陵尹充荊¶ 
南節度管內觀察處置等使。¶ 

** 授杜審權平章事制¶ 
:PROPERTIES:
:TITID: QTWTIT02695
:PERSID: QTWAUT0017
:END:

天設四序。運寒暑而成歲功。國有三台。仰弼諧以助君道。¶ 
安危是繫。選任攸難。況朕涉道未明。纂圖方始。詳求英彥。¶ 
<pb:KR4h0168_NKFB_0083-02b>
思付洪鈞。至誠感通。果獲良輔。翰林學士承旨通議大夫¶ 
守尚書兵部侍郎知制誥上柱國賜紫金魚袋杜審權。喬¶ 
岳埒崇。澄波量度。稟五行之秀氣。挺百仞之貞材。虹玉潛¶ 
輝。龍泉蘊利。文窮騷雅。學洞元儒。毛玠有古人之風。邴吉¶ 
得大臣之體。自便蕃華貫。踐歷清途。南宮推起草之工。西¶ 
掖茂掌綸之業。洎司文柄。俾以掄才。全任至公。號為得士。¶ 
甘棠廉問。衆著謳謠。秋卿恤刑。事無枉橈。先皇帝藉其令¶ 
譽。擢處禁林。振藻屬詞。發揮神化。道一貫於終始。器兼適¶ 
於圓方。逮余建統。屢承密旨。每多宏益。彌見慎修。既彰巳¶ 
<pb:KR4h0168_NKFB_0083-03a>
試之能。宜懋殊常之寵。是用委茲大政。列在中樞。為朝廷¶ 
之表儀。實人臣之極地。爾尚竭乃心力。作吾股肱。借箸必¶ 
罄其嘉謨。推局罔遺於善策。用無黨之道。行惟一之心。使¶ 
爵位功名。並光竹帛。垂於不朽。豈不務乎。可守本官同中¶ 
書門下平章事。¶ 

** 授白敏中宏文館大學士等制¶ 
:PROPERTIES:
:TITID: QTWTIT02696
:PERSID: QTWAUT0017
:END:

門下。朕初承天序。方崇政源。屬在輔臣。兼領重職。況仙宮¶ 
至嚴。專總尤切。儒林之盛。分列掖垣。良史之能。必歸懲勸。¶ 
將欲比肩上古。耀美一時。克副旁求。允膺茂典。特進守司¶ 
<pb:KR4h0168_NKFB_0083-03b>
徒兼門下侍郎同中書門下平章事上柱國太原郡開國¶ 
公食邑二千戶白敏中。氣稟岳靈。道洽王佐。致君之志。發¶ 
於深誠。銀青光祿大夫守中書侍郎兼刑部尚書同中書¶ 
門下平章事充集賢殿大學士上柱國譙縣開國男食邑¶ 
三百戶夏侯孜。材為國楨。望貫人表。濟物之用。彰於重任。¶ 
金紫光祿大夫守中書侍郎兼工部尚書同中書門下平¶ 
章事上護軍樂安縣開國男食邑三百戶蔣伸。識蘊生知。¶ 
衆推邦傑。徇公之操。本乎進思。並詞峯峭拔。高踰列岫。學¶ 
海深奧。遠含百川。邃彼巖廊。付以衡軸。動有宏益。居然矩¶ 
<pb:KR4h0168_NKFB_0083-04a>
儀。叶心而和平。造膝而啟沃。式諧僉議。能弼予違。(闕)乃知¶ 
功信無與讓。是用思闡元化。冀揚清靜之規。彌在立言。更¶ 
佇刊削之妙。愈(疑)其討論(闕)必以化成為先。副我虛襟。咸¶ 
佩嘉命。敏中可兼充太清宮使宏文館大學士。(闕)餘各如¶ 
故。主者施行。¶ 

** 勾并年終賦租委御史郎官論奏制¶ 
:PROPERTIES:
:TITID: QTWTIT02697
:PERSID: QTWAUT0017
:END:

舊以天下賦租。年終勾并。或刺史入府。或縣令上州。所科¶ 
羣胥。盡出百姓。且官有理所。安可擅離。物犯贓條。何須枉¶ 
法。從今委知彈御史出使郎官。凡繫抵違。明具論奏。仍委¶ 
<pb:KR4h0168_NKFB_0083-04b>
預為條目。各遣聞知。¶ 

** 贈何武檢校左散騎常侍制¶ 
:PROPERTIES:
:TITID: QTWTIT02698
:PERSID: QTWAUT0017
:END:

地連山藪。境有逋逃。武能首率郡兵。身歿王事。既嘉忠盡。¶ 
宜示襃贈。不惟慰彼漏泉。將亦激其羣校。¶ 

** 授夏侯孜平章事制¶ 
:PROPERTIES:
:TITID: QTWTIT02699
:PERSID: QTWAUT0017
:END:

門下。篙檝克修。航艦以之濟海。羽翮可厲。鵾鵬於是摩天。¶ 
朕恭已寰瀛。勞誠夢獵。將以篙檝賢輔。羽翮寶臣。摩三代¶ 
至理之英。濟羣生並洽之欲。載仗舊德。期獲我心。劒南西¶ 
川節度副大使知節度使事管內度支營田觀察處置統¶ 
<pb:KR4h0168_NKFB_0083-05a>
押近界諸蠻及西山八國雲南安撫等使光祿大夫檢校¶ 
尚書右僕射同中書門下平章事兼成都尹上柱國譙郡¶ 
開國公食邑三千戶夏侯孜。大昴分精。維嵩挺秀。擅四海¶ 
之賢俊。作中朝之表儀。禮樂詩書。資其懿範。溫恭孝愛。輔¶ 
以多才。服道以致身。含章而厎力。經國之用。貫百川而不¶ 
改其清。應物之明。體萬象而莫窮其照。周踐華列。多識舊¶ 
章。郎署諫垣。休聲夙振。東陽故絳。惠愛洽聞。洎甘棠政成。¶ 
會府徵命。兼領臺轄之任。再居邦憲之尊。正色無私。當官¶ 
必舉。總征賦以贍國。幹山澤而富人。美利無遺。嘉猷益覩。¶ 
<pb:KR4h0168_NKFB_0083-05b>
積是朝著。昇於台司。內竭謨明。外宏體理。馳咎夔之極摰。¶ 
陋周漢之遐蹤。克彰為輔之聲。允叶有開之契。屬者以西¶ 
南重鎮。邊徼多虞。爰賴專征。以隆外閫。福星時雨。既惠巴¶ 
庸。景化元和。須歸鼎鉉。是用召於驛騎。待以天工。重開集¶ 
鳳之池。再仰問牛之化。弼諧萬務。師長庶僚。亟付機衡。俾¶ 
康區夏。於戲。刀非礪不剖。魚非水不行。為君誠難。得中甚¶ 
易。決疑定計。我以爾為神龜。肥國救人。吾以爾為上藥。盡¶ 
布四體。懋堅一心。勉哉勿疑。對揚我休命。可尚書左僕射¶ 
同中書門下平章事。散官勳封如故。¶ 

<pb:KR4h0168_NKFB_0083-06a>

** 授溫璋王式節度使制¶ 
:PROPERTIES:
:TITID: QTWTIT02700
:PERSID: QTWAUT0017
:END:

門下。豳土名藩。懿門奧壤。理公劉之故國。接煬帝之通津。¶ 
控地數千。帶甲逾萬。非威能肅物。勇可貞師。則何以備天¶ 
子之爪牙。建上將之旗鼓。斷自朕志。果叶僉諧。武寧軍節¶ 
度徐泗宿濠等州觀察處置等使朝議大夫檢校左散騎¶ 
常侍兼徐州刺史御史大夫賜紫金魚袋溫璋。稟慶德門。¶ 
騰輝儒苑。節峻大玉。氣敷早春。立言鏘韶濩之音。行巳植¶ 
松筠之操。嘗以懿問。列於通班。佳聲克著於埋輪。善價益¶ 
彰於題柱。累換符竹。頗洽謳謠。前歲問俗苑溪。分麾沛邑。¶ 
<pb:KR4h0168_NKFB_0083-06b>
禍息萑蒲之盜。風行鈇鉞之權。前浙江東道都團練觀察¶ 
處置等使銀青光祿大夫檢校左散騎常侍兼越州刺史¶ 
御史大夫上柱國襲魏郡開國公食邑二千戶王式。文動¶ 
星芒。學通奧旨。早以殊藝。射策明廷。孫宏之條奏甚精。晁¶ 
錯之鋪陳無闕。既升高第。亟踐清途。臨事不回。當官有守。¶ 
邇者擢自交趾。授以淛東。果能清越水之波瀾。掃稽山之¶ 
祲氣。暫舉十連之化。全蘇一境之人。而並樂鏡貞明。黃陂¶ 
澹泞。風雨不渝於達節。機謀自契於生知。爰命疇庸。是加¶ 
懋賞。乃眷巨屏。宜委宏材。三禮百工。俱榮於題劒。鑿門推¶ 
<pb:KR4h0168_NKFB_0083-07a>
轂。共貴於登壇。謺是恩光。我無愛惜。爾宜壯轅門之號令。¶ 
恤閭井之疲羸。務農訓兵。俾先南牧之備。興利除害。永絕¶ 
東顧之憂。更樹奇功。以酬劇寵。璋可檢校禮部尚書兼邠¶ 
州刺史御史大夫充邠寧節度營田觀察處置等使。式可¶ 
檢校工部尚書徐州刺史御史大夫充武寧軍節度徐泗¶ 
宿濠等州觀察處置等使。主者施行。¶ 

** 授蔡京嶺南西道節度使制¶ 
:PROPERTIES:
:TITID: QTWTIT02701
:PERSID: QTWAUT0017
:END:

門下。天賦全才。所以登將壇而衞王室。國有令典。所以舉¶ 
能吏而懲慢官。其有術業優長。理行彰著。則宜錫殊常之¶ 
<pb:KR4h0168_NKFB_0083-07b>
命。行不次之恩。乃崇德報功之旨也。朝散大夫權知太僕¶ 
卿充荊襄巴南宣慰安撫使上柱國賜紫金魚袋蔡京。學¶ 
富縑緗。文含組繡識略甚遠。智能出羣。本於孤貞。濟以勤¶ 
恪。驊騮躞蹀。向天路以無疑。鵰鶚騰淩。入雲程而不返。早¶ 
以豐藝。陟於高科。周旋宦途。振舉官業。簪白筆而獲聞峻¶ 
節。擁朱輪而克播清風。班資既崇。聞望彌重。去歲藩臣失¶ 
守。蠻寇犯邊。永令遐長。莫窮根本。用爾奇事。申予至懷。目¶ 
前而情偽皆分。言下而安危可決。運深謀而禦敵。寧遠裔¶ 
以成勳。適及回車。召於便殿。敷陳之際。備得機宜。浣吾憂¶ 
<pb:KR4h0168_NKFB_0083-08a>
勤。賴爾忠藎。遂以月卿之秩。俾酬星使之勞。爰藉變通。更¶ 
資宣撫。載圖嘉績。用洽優恩。朕惟濱海而南。邕為重地。城¶ 
臨甌駱。俗本剽輕。居常則委經略之權。有事則付節制之¶ 
任。是用改其舊號。建以新軍。一時之榮。千古無對。爾其頒¶ 
惠養以馭衆。示寬嚴以訓兵。濟活鄉閭。保安谿洞。貂冠近¶ 
侍之首。烏府亞相之尊。當此寵位。宜何如哉。於戲。特舉徽¶ 
章。直謂殊渥。苟或失職。吾何望焉。勉於奉公。勿以為喜。可¶ 
檢校左散騎常侍兼邕州刺史御史大夫充嶺南西道節¶ 
度觀察處置等使。散官勳封如故。¶ 
<pb:KR4h0168_NKFB_0083-08b>

** 授裴休荊南節度使制¶ 
:PROPERTIES:
:TITID: QTWTIT02702
:PERSID: QTWAUT0017
:END:

門下。王者分職設官。所以理天下。外建州牧侯伯。內置公¶ 
卿大夫。故野無遺賢。朝無闕政。俾率土絕愁嘆之音。接畛¶ 
有富庶之泰。當是選也。豈可易乎。具官裴休。巖廊重德。文¶ 
學宗師。才為代生。智尚物表。發言所以興家國。修己可以¶ 
服華夷。自奮藻儒林。射策藝圃。迥處顏冉之列。曡昇晁董¶ 
之科。濟代之心。已彰於事業。奉君之志。皆推於友朋。抗䟽¶ 
七人之官。正色三署之內。縉紳多士。慕高韻以指南。貝錦¶ 
巧詞。自退身於有北。遂金玉王度。丹青憲章。三領廉車。一¶ 
<pb:KR4h0168_NKFB_0083-09a>
剖符竹。皆著去思之稱。共興(一作歌)來暮之謠。宏圖豈滯於¶ 
割鷄。令問果還於振鷺。委茲文柄。任之春闈。大呈公鑒之¶ 
明。備傳德(疑作得)人之美。版籍繁務。筦榷劇權。成富國之奇¶ 
謀。施安邊之大略。先皇帝夢想髦彥。勵精理道。採以公論。¶ 
付以化權。致百度之惟貞。覺三台之益重。羌戎擾叛。調發¶ 
時雨之師。農畝廢荒。申明作霖之旨。凡所經濟。知無不為。¶ 
四鎮入境而獲安。三軍推誠而俱感。整(疑)盡臣節。何愧古¶ 
人。朕以全楚奧區。荊衡重地。湊舟車之都會。控湖嶺之要¶ 
衝。藉爾分憂。施吾惠澤。蘇彼疲瘵。勿倦殷繫。玉帳兵符。既¶ 
<pb:KR4h0168_NKFB_0083-09b>
榮冠於今日。文場武庫。當繼蹤於昔賢。(一作時)祗服典章。無¶ 
替徽烈。可檢校尚書右僕射兼江陵尹御史大夫充荊南¶ 
節度觀察處置等使。散官勳封如故。主者施行。¶ 

** 授楊收平章事制¶ 
:PROPERTIES:
:TITID: QTWTIT02703
:PERSID: QTWAUT0017
:END:

門下。古先聖哲之御天下也。莫不勞於擇賢。逸於恭己。是¶ 
以巖求匪易。殷代稱宗。畋獲甚難。周王膺命。肆朕在位。天¶ 
授正人。於言語侍從之閒。得亮采惠疇之俊。固亦高邁前¶ 
烈。垂休當朝。敬遵用汝之文。爰舉弼予之典。雅符不讓。斷¶ 
自無私。翰林學士承旨朝議大夫守尚書兵部侍郎知制¶ 
<pb:KR4h0168_NKFB_0083-10a>
誥上柱國賜紫金魚袋楊收。器茂渾金。寶欽大玉。瑩清冰¶ 
於溽暑。挺綠桂於嚴霜。行過曾顏。道兼夷惠。文冠一時。而¶ 
若非游藝。學該千古。而似不能言。自鴻飛名場。鷺振班列。¶ 
憲署每聞其守法。曲臺咸著於推公。所莅有聲。歷試皆可。¶ 
才彰要。巳洽譽於含香。業擅精微。遂騰輝於視草。戒慎¶ 
攸至。初終莫渝。常懷造膝之忠。備見沃心之旨。謝安體識。¶ 
王儉精能。動為僉論所諧。居益具瞻之望。由是擢於禁苑。¶ 
升以台階。俾申匡輔之勤。用(闕)燮和之重。爾其慕伊周之¶ 
志。宏皐益之謨。九流既分。百辟斯正。嘉猷可舒於前席。妙¶ 
<pb:KR4h0168_NKFB_0083-10b>
略尚在於止戈。式序三才。允歸一德。懋乃致主。副予知臣。¶ 
無使載筆之襃。獨稱於姚宋也。可守本官同中書門下平¶ 
章事。散官勳賜如故。主者施行。¶ 

** 授杜審權鎮海軍節度使制¶ 
:PROPERTIES:
:TITID: QTWTIT02704
:PERSID: QTWAUT0017
:END:

朕垂衣嚮明。負扆成化。內則委輔弼之重。論道於巖廊。外¶ 
則寄垣翰之崇。分憂於撫馭。是以入掌鈞軸。出擁麾幢。必¶ 
仗兼才。乃膺迭任。況軍稱鎮海。地亘長江。建置既殊。寵劇¶ 
斯在。駕戎車而佩相印。持廟算以統全軍。非我誠臣。豈行¶ 
茂典。特進行門下侍郎兼吏部尚書同中書門下平章事¶ 
<pb:KR4h0168_NKFB_0083-11a>
兼修國史上柱國建平縣開國男食邑七百戶杜審權。獨¶ 
鶴依松。孤鸞上漢。聳三峯之峭壁。澄萬頃之清瀾。早以重¶ 
名。洽於時輩。擅讜言於諫署。留正範於南宮。史筆弛而更¶ 
張。憲綱紊而復正。由是如綸不絕。刈楚無遺。紹蔽芾於謳¶ 
謠。盡侀成於法理。先皇帝知其可用。召入內庭。果能新耳¶ 
目之見聞。備肺腑之待遇。朕初登寶位。素挹嘉猷。遽行制¶ 
書。首列台席。故得彞倫攸敘。庶政惟和。舉去無差於激揚。¶ 
流品並分於涇渭。出入五載。初終一途。每念鴻勳。布在青。¶ 
近者固辭機務。動啟懇誠。雖懷好德之言。難抑好謙之¶ 
<pb:KR4h0168_NKFB_0083-11b>
智。是用輟鹽梅於調鼎。賜斧鉞於專征。金陵大藩。正張新¶ 
幄。式兼啟事。載踐中樞。不移注意之榮。無替沃心之道。勉¶ 
服休命。厥惟懋哉。可檢校吏部尚書同中書門下平章事¶ 
使持節潤州諸軍事兼潤州刺史充鎮海軍節度使浙江¶ 
西道觀察處置等使。¶ 

** 授蔣伸畢諴節度使制¶ 
:PROPERTIES:
:TITID: QTWTIT02705
:PERSID: QTWAUT0017
:END:

門下。入則持大政以調化源。出則建高牙以主兵柄。安危¶ 
所屬。選任尤難。況地壓夷門。鎮雄全晉。藉機籌以分閫。資¶ 
紀律以臨戎。爰得上才。乃申並命。河中節度使金紫光祿¶ 
<pb:KR4h0168_NKFB_0083-12a>
大夫檢校兵部尚書平章事河中尹上護軍樂安郡開國¶ 
公食邑二千戶蔣伸。道惟天縱。氣實閒生。靈芝茂三秀之¶ 
姿。威鳳富九苞之彩。銀青光祿大夫守兵部尚書平章事¶ 
上柱國河東縣開國男食邑三百戶畢諴。峻同嶽立。注若¶ 
川渟。祥雲煥五色之章。甘雨灑四時之澤。而皆備更華貫。¶ 
周歷清途。文飛藻麗之詞。位蘊名卿之望。或互參禁署。咸¶ 
稱染翰之工。或繼秉國鈞。俱播和羹之美。以伸輟於台鼎。¶ 
委以旌旄。虞城興禮讓之風。蒲阪肅關河之禁。馳聲甚遠。¶ 
奏課居高。嘉乃懿圖。俾遷巨屏。以諴萬機所繫。微恙忽嬰。¶ 
<pb:KR4h0168_NKFB_0083-12b>
願辭傅說之舟。却曳鄭崇之履。今則復佩相印。載陟齋壇。¶ 
用光推轂之勞。式示彞章之重。是咨爾德。作於藩垣。總梁¶ 
國三郡之雄。控侯衞中條之險。於戲。代天理物。允屬英奇。¶ 
撫俗貞師。豈勞戒厲。服我嘉命。往孚於休。伸可檢校工部¶ 
尚書平章事充宣武軍節度汴宋亳等州觀察處置等使。¶ 
諴可檢校兵部尚書平章事兼河中尹充河中節度觀察¶ 
處置等使。散官勳封如故。主者施行。¶ 

** 授徐商崔璵節度使制¶ 
:PROPERTIES:
:TITID: QTWTIT02706
:PERSID: QTWAUT0017
:END:

門下。建牙訓戎。登車問俗。分山河之委寄。授旄鉞之寵榮。¶ 

<pb:KR4h0168_NKFB_0083-13a>
非夫試可之才。難膺俞往之命。河中晉絳慈隰等州節度¶ 
觀察處置等使正議大夫檢校戶部尚書兼河中尹御史¶ 
大夫上柱國東莞縣開國子食邑五百戶賜紫金魚袋徐¶ 
商。植性忠厚。接物通和。愛日可觀。澄波莫測。前宣州都團¶ 
練觀察處置等使正議大夫檢校禮部尚書兼宣州刺史¶ 
御史大夫上柱國博陵縣開國子食邑五百戶賜紫金魚¶ 
袋崔璵。守道堅固。行己端方。良玉齊貞。霜松比操。並以才¶ 
業優茂。累踐清華。或視草於內庭。或司言於右掖。專一時¶ 
之美價。擅五字之雄詞。既彰東里之能。周歷南宮之秩。洎¶ 
<pb:KR4h0168_NKFB_0083-13b>
築壇作鎮。按部化人。竭爾忠勤。副余倚屬。進律當升於重¶ 
地。酬勞宜處於近關。乃眷漢濱。扼束荊郢。顧茲蒲阪。俯邇¶ 
郊畿。錫以麾幢。俾之長理。於戲。惟惠可以安百姓。惟威可¶ 
以整三軍。推誠而人必歸心。尚廉而吏將自化。謹是四者。¶ 
以綏一方。服我新恩。勉宏善政。商可檢校戶部尚書兼襄¶ 
州刺史御史大夫充山南東道節度管內觀察處置等使。¶ 
璵可檢校禮部尚書兼河中尹御史大夫充河中晉絳慈¶ 
隰等州節度觀察處置等使。散官勳封如故。主者施行。¶ 

** 恤民通商制¶ 
:PROPERTIES:
:TITID: QTWTIT02707
:PERSID: QTWAUT0017
:END:

<pb:KR4h0168_NKFB_0083-14a>

安南寇陷之初。流人多寄溪洞。其安南將吏官健。走至海¶ 
門者。人數不少。宜令宋式李良瑍察訪人數。量事救恤。安¶ 
南管內被蠻賊驅劫處。本戶兩稅丁錢等量放二年。候收¶ 
復後。別有指揮。其安南溪洞首領。素推誠節。雖蠻寇竊據¶ 
城壁。而酋豪各守土疆。如聞溪洞之閒。悉藉嶺北茶藥。宜¶ 
令諸道一任商人興販。不得禁止往來。廉州珠池。與人共¶ 
利。近聞本道禁斷。遂絕通商。宜令本州任百姓採取。不得¶ 
止約。其徐州銀刀官健。其中先有逃竄者。累降勅旨。不令¶ 
捕逐。其今年四月十八日草賊頭首。巳抵極法。其餘徒黨。¶ 
<pb:KR4h0168_NKFB_0083-14b>
各自奔逃。所在更勿捕逐。¶ 

** 以南蠻用兵特恩優恤制¶ 
:PROPERTIES:
:TITID: QTWTIT02708
:PERSID: QTWAUT0017
:END:

朕以寡昧。獲承高祖太宗之丕構。六載於茲矣。罔畋遊是¶ 
娛。罔聲色是縱。罔刑戮是濫。罔邪佞是惑。夙夜悚惕。以憂¶ 
以勤。庶幾乎八表用康。兆人以泰。而西戎欵附。北狄懷柔。¶ 
獨惟南蠻。姦宄不率。侵陷交趾。突犯朗寧。爰及巂州。亦用¶ 
攘寇。勞我士卒。興吾甲兵。騷動黎元。役力飛輓。每一軫念。¶ 
閔然疚懷。顧惟生人。罹此愁苦。宜布自天之澤。俾垂及物¶ 
之仁。如聞湖南桂州。是嶺路係口。諸道兵馬綱運。無不經¶ 
<pb:KR4h0168_NKFB_0083-15a>
過。頓遞供承。動多差配。凋傷轉甚。宜有特恩。潭桂兩道。各¶ 
賜錢三萬貫文。以助軍錢。亦以充館驛息利本錢。其江陵¶ 
江西鄂州三道。比於潭桂。徭配稍。宜令本道觀察使詳¶ 
其閒劇。準此例興置本錢。邕州巳西黎巂界內。昨因蠻寇。¶ 
互有殺傷。宜令本道收拾埋瘞。量設祭酹。徐州風土雄勁。¶ 
甲士精強。比以制馭乖方。頻致騷擾。近者再置使額。却領¶ 
四州。勞逸既均。人心甚泰。但聞比因罷節之日。或有被罪¶ 
奔逃。雖朝廷頻下詔書。並令一切不問。猶恐尚懷疑懼。未¶ 
委招攜。結聚山林。終成詿誤。況邊方未靜。深藉人才。宜令¶ 
<pb:KR4h0168_NKFB_0083-15b>
徐泗團練使選揀召募官健三千人赴邕管防戍。待嶺外¶ 
事寧之後。即與替代歸還。仍令每召滿五百人。即差軍將¶ 
押送。其糧料賞給。所司準例處分。淮南兩浙海運。虜隔舟¶ 
船。訪聞商徒。失業頗甚。所由縱捨。為弊實深。亦有般(闕)貨¶ 
財委於水次。無人看守。多至散亡。嗟怨之聲。盈於道路。宜¶ 
令三道據所般米石數。牒報所在鹽鐵巡院。令和雇入海¶ 
船。分付所司通計。載米數足外。輒不更有隔奪。妄稱貯¶ 
備。其小短般到江口。使司自有船。不在更取商人舟船¶ 
之限。如官吏妄行威福。必議痛刑。於戲。萬方靡安。寧妄於¶ 
<pb:KR4h0168_NKFB_0083-16a>
罪己。百姓不足。敢怠於責躬。用伸欽恤之懷。式表憂勤之¶ 
旨。¶ 

** 授于琮平章事制¶ 
:PROPERTIES:
:TITID: QTWTIT02709
:PERSID: QTWAUT0017
:END:

在天垂象。常星既列於三台。惟國建官。庶政必歸於四輔。¶ 
朕每思致理。益慕無為。苟非正人。莫付大柄。爰得非熊之¶ 
兆。乃遵審象之求。契予知臣。命爾作相。銀青光祿大夫尚¶ 
書兵部侍郎充諸道鹽鐵轉運使駙馬都尉上柱國于琮。¶ 
識洞蓍蔡。文窮典謨。居然國華。蔚為人瑞。自策名筮仕。淑¶ 
問益高。仗蒲彰正直之名。起草著經綸之績。由是道光獨¶ 
<pb:KR4h0168_NKFB_0083-16b>
立。業擅自強。勇退無儔。謙光有裕。朕早聞博雅。堪備論思。¶ 
擢於南宮。置之內署。果能恪慎相副。端貞(闕)益實多繄賴¶ 
(闕)切洎出貳司寇。亟居版圖。見君子之盡心。表才人之果¶ 
決。鹺府任重。爰命專之。積弊潛聞其日除。嘉庸大彰於歲¶ 
計。咨爾全美。為予誠臣。歷試如斯。僉諧所至。是宜升於輔¶ 
翊。付以燮和。惟賢式契於周官。懋德雅符於殷誥。且有成¶ 
計。爾其聽焉。夫舉直則百度可貞。推公則彞倫攸敘。進善¶ 
則孤寒不棄。用才則滯屈自伸。克勉斯言。是為良弼。敬承¶ 
休命。往其欽哉。可守尚書兵部侍郎中書門下平章事駙¶ 
<pb:KR4h0168_NKFB_0083-17a>
馬都尉。¶ 

** 授孔溫裕忠武軍節度使制¶ 
:PROPERTIES:
:TITID: QTWTIT02710
:PERSID: QTWAUT0017
:END:

門下。朕欲考名實以臨八表。明賞罰以正萬機。為官擇人。¶ 
不可廢闕。謁郊廟。禮之重也。設壇場。旨之深也。稱此劇選。¶ 
屬於僉諧。朝散大夫守尚書戶部侍郎上柱國賜紫金魚¶ 
袋孔溫裕。才為國華。德擅邦傑。心勁而行密。神清而氣和。¶ 
飛文淩邁於曹劉。潔已庶幾於顏閔。高標跂望。迥立正途。¶ 
鳳彩葳蕤。棲止碧梧之月。鶴情瀟洒。徊翔紫蓋之煙。自步¶ 
武中朝。馳聲內署。甘泉侍從。宣室對敭。相如之工。爾實無¶ 
<pb:KR4h0168_NKFB_0083-17b>
愧。河洛神明之政。關防惠養之風。授以版圖。陟於蘭省。奉¶ 
二卿之班列。司九典之征徭。時論益高。官業彌舉。宜申茂¶ 
典。式叶至公。朕以長葛故城。潁州重地。兵甲甚銳。賦輿至¶ 
殷。爰委材能。俾膺統馭。洎於訓齊師旅。潤澤蒸黎。導(一作追)¶ 
爾前功。何煩教令。知臣之道。不亦至乎。玉節彤弓。巳極儒¶ 
生之貴。儀曹憲印。用彰賢帥之威。勿替令圖。往祗休命。可¶ 
檢校禮部尚書兼許州刺史御史大夫充忠武軍節度陳¶ 
許蔡州觀察處置等使。散官勳賜如故。主者施行。¶ 

** 貶楊收端州司馬制¶ 
:PROPERTIES:
:TITID: QTWTIT02711
:PERSID: QTWAUT0017
:END:

<pb:KR4h0168_NKFB_0083-18a>

人臣之節。莫重於忠良。氏族所修。無外於清順。二者不立。¶ 
何以正身。況乎居常伯之崇。應藩侯之寄。雖顧初終之體。¶ 
當明懲勸之端。宣歙觀察使檢校工部尚書宣州刺史兼¶ 
御史大夫楊收。始以文章。選在宥密。纔歷二歲。擢升台衡。¶ 
謂其發自寒門。必有操守。行孤貞之道報國。用恭儉之理¶ 
化時。夙夜勵精。以酬恩遇。而乃貪黷為業。溝壑難盈。逞其¶ 
私懷。盜我名器。以官常為貨利之逕。持僭侈為暴橫之資。¶ 
田產遍於四海。臺榭擬於中禁。而又結連奸黨。聽任憸人。¶ 
險詐千端。回邪萬狀。欺罔彌甚。顧慮蔑聞。謂日月之照臨。¶ 
<pb:KR4h0168_NKFB_0083-18b>
或所隱漏。意天地之姦慝。可以包容。殊不知過既不悛。孽¶ 
無以逭。去歲騐其事跡。未忍揭揚。委以察廉。冀塞[:#AS-8FBB:●]咎。時¶ 
聞縉紳之內。物論喧然。班列之中。怨訟未息。朕以寬恕馭¶ 
下。仁閔為心。中外臣寮。悉明此志。負我既甚。其法何如。竄¶ 
於遐陬。式示嚴憲。爾惟自棄。無或尤人。可守端州司馬員¶ 
外置同正員。仍馳驛發遣。¶ 

** 楊收長流驩州制¶ 
:PROPERTIES:
:TITID: QTWTIT02712
:PERSID: QTWAUT0017
:END:

勅。端州司馬楊收。起自孤寒。猥承委任。罔思報效。惟恣姦¶ 
欺。心每挾邪。言常近利。江西置節制之額。務在虛兵。浙右¶ 
<pb:KR4h0168_NKFB_0083-19a>
創造船之名。便其盜用。兩地推覆。按驗分明。豈可尚佐專¶ 
城。猶居仕籍。俾投荒裔。用塞[:#AS-8FBB:●]尤。中外臣寮。各體朕意。宜¶ 
除名配驩州。充長流百姓。縱逢恩赦。不在量移之限。仍錮¶ 
身。所在防押。遞送至彼。具到日申聞。仍路次縣給遞驢一¶ 
頭。並熟食。¶ 

** 授蜀王佶西川節度使制¶ 
:PROPERTIES:
:TITID: QTWTIT02713
:PERSID: QTWAUT0017
:END:

自古聖帝明王。莫不封建子弟。錫以茅土。寵以珪符。俾藩¶ 
屏王家。翰維天邑。朕每讀麟趾識詩人之意。念犬牙知漢¶ 
祖之心。眷乃坤維。實推奧壤。甲車雄盛。貨殖殷繁。鈐越巂¶ 
<pb:KR4h0168_NKFB_0083-19b>
則南詔憚嚴。鍵松維則西戎畏懼。是用授親賢而統制。命¶ 
良將以經邦。維彼遠方。稱茲公共。蜀王佶。宇量宏廣。風神¶ 
粹和。承顏於日域之中。稟訓於大庭之內。弱不好弄。居無¶ 
慍容。語言皆質於詩書。造次不離於孝敬。蟻封占雨。嗣沛¶ 
獻之明規。象艦知斤。繼蒼舒之敏智。屬者南蠻入寇。西蜀¶ 
纏兵。瘡痍生縣道之閒。荊棘繁師徒之役。雖英儒鎮禦。火¶ 
即撲於燎原。而權道改張。瑟難遵於膠柱。由是假爾英略。¶ 
光予翰垣。分玉葉之清陰。覆銅梁之重地。遙資算畫。密受¶ 
韜鈐。必使萬井歡聲。三軍懷德。致蕃夷之稽顙。革蠻貊之¶ 
<pb:KR4h0168_NKFB_0083-20a>
非心。將陟永圖。在舉長策。對揚休命。爾其敬之。可開府儀¶ 
同三司兼成都尹劒南西道節度副大使知節度事管內¶ 
觀察處置統押近界諸蠻及西山八國雲南安撫等使。¶ 

** 平徐州推恩制¶ 
:PROPERTIES:
:TITID: QTWTIT02714
:PERSID: QTWAUT0017
:END:

朕以眇身。獲承丕業。虔恭惕厲。十一載於茲。況荷十七聖¶ 
之鴻休。紹三百年之慶祚。將求理本。敢忘宵衣。雖誠信未¶ 
孚。而寅畏不怠。既絕意於苑囿。固無心於畋遊。業業兢兢。¶ 
日慎一日。休徵罔應。沴氣潛生。南蠻將罷於戰爭。徐寇忽¶ 
孤於惠養。招諭不至。虐暴滋深。竊弄干戈。擅攻州鎮。將邀¶ 
<pb:KR4h0168_NKFB_0083-20b>
符印。輒恣凶殘。不畏神祇。自詒覆滅。股肱之臣。以罪惡之¶ 
難捨。腹心之衆。謂悖逆之可誅。爰集甲兵。用救塗炭。上將¶ 
宣力。內臣協心。選用皆得於良材。掃蕩纔及於周歲。絕干¶ 
紀反常之噍類。懲亂臣賊子之姦謀。今則巳及偃戈。重康¶ 
黎庶。疇庸之典。在絲髮以無私。懋賞之時。貴纖毫之必當。¶ 
其四面行營立功節度使。既成茂勳。宜加酬獎。並取別勅¶ 
處分。應諸道行營都將以下節級軍將。各委本道具功勞¶ 
名銜分析聞奏。當續有處分。如有功效高者仍別具。歸本¶ 
道以後銜節級與遷改職名。及向後本軍有職掌員闕。先¶ 
<pb:KR4h0168_NKFB_0083-21a>
於行營軍將中選揀任使。以獎勤勞。被堅執銳。冒涉寒暄。¶ 
解甲櫜弓。還鄉復業。頒繒帛之賜。免差役之征。應四面行¶ 
營將士。今既平寧。宜令次第放歸本道。其賞賜匹段。巳從¶ 
別勅處分。至本道後。仍令節度使各加犒宴。放歸私第。便¶ 
令歇泊。未用差使。如行營人。並免差科色役。如本廂本將¶ 
自今後有節級員闕。且先以行營軍健量材遞相差署。用¶ 
酬征伐之勞。迴戈將士。賞給匹段。各巳支給發遣訖。各令¶ 
中使押領到軍前。仍委四面將帥及本都大將。於本道軍¶ 
營內。與中使對面給付。不得輒令下吏所由。致刻剝一尺¶ 
<pb:KR4h0168_NKFB_0083-21b>
一寸。應迴戈將士經歷州縣。令供頓遞。朝廷並各有處分。¶ 
宜令長吏切加勾當。準備供給。不得令有欠闕。臨敵用命。¶ 
力屈殞身。須慰殤魂。以彰忠節。超與職事。仍加任使。如無¶ 
父兄子弟只有妻女者。即委州使厚加贈恤。常令存撫。如¶ 
是都將至都虞候陣亡者。具名銜聞奏。當與贈官。應陣歿¶ 
將士有父兄子弟願從軍者。便令本道填替。如無父兄子¶ 
弟。仍且與給衣糧。三年不得停給。因戰陣傷損。手足永廢¶ 
者。終身並不停給。應陣歿將士及百姓衣冠。為賊殺害者。¶ 
其骸骨平寧之後。如有家口親屬取歸本道收葬。仍委所¶ 
<pb:KR4h0168_NKFB_0083-22a>
在州縣量事應接發遣。如無親屬來取者。即令所在州縣¶ 
重與改瘞。勿令暴露。兼仰與設祭。王者以仁恕為本。拯濟¶ 
是謀。元惡既巳誅鋤。脅從理宜寬宥。除龎勛親屬及桂州¶ 
迴戈逆黨。為賊脅從。及縱因戰陣拒敵。官軍招諭不悛。懼¶ 
法逃走。皆非本惡。蓋鋒刃所驅。今並釋放。一切不問。委四¶ 
面將帥。州縣鎮戍。所在要路。分明牓示。四散招攜。仍許兩¶ 
月內所在陳首。并令長吏便放歸本管。任自營生。不得妄¶ 
有攪擾。其中如有才藝超異者。便收錄驅使。應徐宿三州¶ 
城內收復之後。見在軍人百姓。除龎勛及桂州逆黨親屬。¶ 
<pb:KR4h0168_NKFB_0083-22b>
并為龎勛腹心謀議凶徒須加刑戮外。餘並一切不問。應¶ 
舊軍將官吏。節級所由。既巳釋放。並令却還本職驅使。用¶ 
示殊恩。地經戰伐。人率流亡。閭里既巳歸還。征賦先宜蠲¶ 
免。其徐宿濠泗等州應合徵秋夏兩稅。及諸色差科色役。¶ 
一事巳上。並從十年蠲放三年。州縣所由。輒不得妄入鄉¶ 
村。攪擾百姓。待三年巳後。量其事力。續議條流處分。餘側¶ 
近州縣為賊燒劫者。令本道檢勘傷殘甚處。分析聞奏。待¶ 
奏到續議放免。編甿失業。邱井無人。桑柘枌榆。鞠為茂草。¶ 
應行營處百姓田宅產業。為賊殘毀燒爇者。今平寧之後。¶ 

<pb:KR4h0168_NKFB_0083-23a>
百姓既巳招攜。並許識認。各本主便自收管。州縣及官吏¶ 
權要。並不得妄有侵奪。如百姓有家業為賊虜劫蕩盡。交¶ 
切飢餓者。委所在長吏牒逐便供軍使。量加給恤。如百姓¶ 
先有倉窖被賊收管者。並還本主。應行營處鎮砦曾為打¶ 
劫占據。收復之後。須令官吏主將。除見在投降將吏官寮。¶ 
及先是本官勾當外。餘委所在州縣選擇良吏。委之緝理。¶ 
俾令百姓有所歸投。舍逆從順。臣節既著。頒祿冊勳。官常¶ 
斯切。應有效順投降軍將官吏。節級立功勞。雖有酬淺者。¶ 
及有未沾惠者。委四面將帥更子細重分析聞奏。待到處¶ 
<pb:KR4h0168_NKFB_0083-23b>
分。應募征行。巳從犒賞。還鄉休役。務令優容。應諸道差赴¶ 
行營將士。其中本非舊額官健。因緣征討召募差行者。迴¶ 
戈之後。如有不願食糧。聽從其便。亦準前項除兩稅外。放¶ 
三年雜役。九原可作。千載不忘。尚禁樵蘇。寧傷邱壠。應有¶ 
先賢墳墓碑記。為人所知。被賊發掘。即却與掩藏。仍量致¶ 
祭。十室之邑。尚有所師。遁跡闔門。獨行高節。拒不義之召。¶ 
非無厭之求。熏穴莫尋。焚林可取。徐宿濠泗等州縣管內。¶ 
有素忠義不助凶徒樹謀。歸國為賊殘害者。具名聞奏。當¶ 
與贈卹。如諸色人內。有文學節行。因用兵藏避。隱跡山林。¶ 

<pb:KR4h0168_NKFB_0083-24a>
並令搜訪存撫。自用兵以來。郡邑皆罹攻劫。遠念驚撓。尤¶ 
在慰安。今遣左散騎常侍劉異兵部郎中薛崇等專往宣¶ 
撫軍人百姓。卹問閭里疾苦。回日具利害分析聞奏。於戲。¶ 
朕以四海為家。兆人為子。一物失所。每軫納隍之憂。一方¶ 
未寧。常負阽危之戒。今元凶就戮。逆黨誅夷。載戢干戈。永¶ 
銷氛祲。庶平妖氣。允洽嘉祥。遐邇知聞。當體予意。¶ 

** 授杜審權河中晉絳節度使制¶ 
:PROPERTIES:
:TITID: QTWTIT02715
:PERSID: QTWAUT0017
:END:

開府儀同三司檢校司空守尚書左僕射上柱國襄陽郡¶ 
開國公食邑二千戶杜審權。韻合黃鍾。行貞白璧。沖粹孕¶ 
<pb:KR4h0168_NKFB_0083-24b>
靈嶽之秀。精明涵列宿之光。塵外孤標。雲閒獨步。踐歷華¶ 
貫。餘二十年。鑒裁名流。凡幾百輩。清切之任無不試。重難¶ 
之務無不經。靜而立名。嚴以肅物。絕分毫徇己之意。秉尺¶ 
寸度量之懷。貞方飾躬。溫茂繕性。儉不偪下。畏以居高。語¶ 
默適時。喜慍莫見。頃罷機務。鎮於金陵。值淮夷猖狂。干戈¶ 
悖起。累發猛士。挫彼賊鋒。廣備糗糧。助茲軍食。深惟將相¶ 
之大體。頗覩文武之全才。王導以蕭灑之名。不忘戎事。謝¶ 
安以恬澹之德。亦在兵閒。及駟馬來朝。擢居端揆。嚴重自¶ 
處。恬曠不渝。虞芮之故都。前蹤尚爾。郇瑕之舊地。往事依¶ 
<pb:KR4h0168_NKFB_0083-25a>
然。兼以股肱之良。為吾腹心之寄。改佩相印。更握兵符。仍¶ 
五教之崇名。極一時之盛禮。可檢校司徒同平章事河中¶ 
尹充河中晉絳節度觀察等使。¶ 

** 貶康承訓蜀王傅制¶ 
:PROPERTIES:
:TITID: QTWTIT02716
:PERSID: QTWAUT0017
:END:

河東節度使康承訓。將門瑣質。戎壘微才。曾不知兵。謬膺¶ 
重祿。竊韜鈐以效任。畜姦惡以事君。幾授鉞於戎藩。嘗執¶ 
金以邀道。謂其盡節。委以專征。屬者徐部匪寧。敢干紀律。¶ 
俾護諸將。坐覆危巢。罄國幣以佐軍。頒王爵而賞士。而玩¶ 
寇莫戰。按甲不前。立法未學於穰苴。申令頓虧於孫子。況¶ 
<pb:KR4h0168_NKFB_0083-25b>
部伍不戰。逼撓無謀。人數空多。軍威何振。使農夫釋耒。工¶ 
女下機。始凝望於天誅。翻有思於賊至。洎元凶自潰。元稔¶ 
效忠。彭門洞開。爾功何有。而負恩巳甚。黷貨是求。叨榮苟¶ 
幸於一時。遺患遂逾於積歲。爰行國典。俾傅戎藩。可蜀王¶ 
傅分司東都再貶恩州司馬同正。馳驛發遣。¶ 

** 立普王儇為皇太子勾當軍國制¶ 
:PROPERTIES:
:TITID: QTWTIT02717
:PERSID: QTWAUT0017
:END:

朕守大器之重。居兆人之上。日慎一日。如履如臨。旰昃勞¶ 
懷。寢興思理。涉道猶淺。導化未孚。而攝養乖方。寒暑嬰癘。¶ 
實有慮於闕政。且無暇於怡神。恙未少瘳。日加寖劇。萬務¶ 
<pb:KR4h0168_NKFB_0083-26a>
䋣綜。須有主張。考之舊章。謀於列辟。思闡鴻業。式建皇儲。¶ 
第五男普王儼。改名儇。孝敬溫恭。寬和博厚。日新令德。天¶ 
假英姿。言皆中規。動必由禮。俾崇邦本。允協人心。宜立為¶ 
皇太子。權勾當軍國政事。咨爾中外卿士。洎於腹心之臣。¶ 
敬保予子。輔成予志。各竭乃心。以安黎庶。布告中外。知朕¶ 
意焉。¶ 

** 授高璩劒南東川節度使制¶ 
:PROPERTIES:
:TITID: QTWTIT02718
:PERSID: QTWAUT0017
:END:

門下。南荊舊俗。政美劉公。西陝芳陰。勳傳召伯。我用時傑。¶ 
思齊昔人。況梓潼奧區。賢彥徊翔之地也。稽玉堂之顯效。¶ 
<pb:KR4h0168_NKFB_0083-26b>
授黃鉞之殊榮。輟諸禁林。允叶令典。翰林學士承旨朝議¶ 
大夫守尚書金部侍郎知制誥上柱國賜紫金魚袋高璩。¶ 
潘陸重價。曾顏上流。機神粹和。道業堅白。呈瑞質而鳳離¶ 
丹穴。聳孤標而鶚翥青天。合珪璧之寒輝。咸資逸韻。聚雲¶ 
霞之秀色。併在高文。光映古今。羽儀中外。頃者名場頡頏。¶ 
早振詞科。桐閣從容。長專奏記。乃升華貫。爰近赤墀。青瑣¶ 
闥中。封章不屈。紫微天上。詔令無雙。王襃真侍從之才。徐¶ 
邈擅文儒之譽。親提史筆。首列諫垣。俄參起部之榮。遂陟¶ 
夏官之貴。鬱有公望。稱於朕心。雖密賛大猷。誠資敏識。而¶ 
<pb:KR4h0168_NKFB_0083-27a>
將圖善政。亦藉長材。眷彼左綿。實為雄鎮。旁控巴峽。高抗¶ 
蜀門。前以幢蓋劇權。委任巖廊舊德。歲久而功懋。軍嚴而¶ 
吏安。改命廷臣。俾嗣仁化。按節而去。自春徂秋。既以疾聞。¶ 
則宜代用。爾之俞往。得於僉言。勉竭公忠。用酬倚注。予欲¶ 
成爾美志。故授以儀曹八座之尊。予欲壯爾威聲。故帖以¶ 
憲闥亞相之秩。紅旌啟路。紫綬登壇。當年得之。別是殊寵。¶ 
勉務勳業。副予意焉。可檢校禮部尚書兼梓州刺史御史¶ 
大夫充劒南東川節度副使知節度事管內觀察處置等¶ 
使。散官勳如故。¶ 

