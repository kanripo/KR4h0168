#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0896-18a> ¶¶
#+PROPERTY: JUAN 0897
欽定全唐文卷八百九十七¶ 

<pb:NFKB_QTW_p0897-01a>
　羅隱(四)¶ 

** 廣陵妖亂志¶ 
:PROPERTIES:
:TITID: QTWTIT17990
:PERSID: QTWAUT2542
:END:

高駢末年。惑於神仙之說。呂用之張守一諸葛殷等。皆言¶
能役使鬼神。變化黃白。駢酷信之。遂委以政事。用之等援¶
引朋黨。恣為不法。其後亦慮多言者有所洩漏。因謂駢曰。¶
高真上聖。要降非難。所患者。學道之人。真氣稍虧。靈貺遂¶
絕。駢聞之。以為信然。乃謝絕人事。屏棄妾媵。賓客將吏。無¶
復見者。有不得已之故。則遣人洗浴齋戒。詣紫極宮道士¶
祓除不祥。謂之解穢。然後見之。拜起纔終。已復引出。自此¶
<pb:NFKB_QTW_p0897-01b>
內外壅隔。紀綱日紊。用之等因大行威福。傍若無人。嵗月¶
既深。根蒂遂固。用之自謂磻溪真君。張守一是赤松子。諸¶
葛殷稱將軍。有一蕭勝者。謂之秦穆公駙馬。皆云上仙遣¶
來。為令公道侶。其鄙誕不經。率皆如此。江陽縣前一地祇¶
小廟。用之貧賤時。常與妻寓止巫舍。凡所動靜。禱而後行。¶
及得志。謂為冥助。遂修崇之。迴廊曲室。妝樓寢殿。百有餘¶
間。土木工飾。盡江南之選。每軍旅大事。則以少牢祀之。用¶
之守一皆云神遇。駢凡有密請。即遣二人致意焉。中和元¶ 
<pb:NFKB_QTW_p0897-02a>
年。用之以神仙好樓居。請於公廨邸北跨河為迎仙樓。其¶
斤斧之聲。晝夜不絕。費數萬緡。半嵗方就。自成至敗。竟不¶
一遊。扃鐍儼然。以至灰燼。是冬又起延和閣於大廳之西。¶
凡七間。高八丈。皆飾以珠玉。綺窗繡戶。殆非人工。每旦焚¶
名香。列異寶。以祈王母之降。及師鐸亂。人有登之者。於藻¶
井垂蓮之上見二十八字云。延和高閣上干雲。小語猶疑¶
太乙聞。燒盡降真無一事。開門迎得畢將軍。此近詩妖也。¶
用之公然云與上仙來往。每對駢或叱咄風雲。顧揖空中。¶
謂見㣥仙來往過於外。駢隨而拜之。用之指畫紛紜。畧無¶
<pb:NFKB_QTW_p0897-02b>
媿色。左右稍有異論。則死不旋踵矣。見者莫測其由。但搏¶
膺不敢出口。用之忽云。后土夫人靈仇遣使就某借兵馬。¶
并李筌所撰太白陰經。駢遽下兩縣。萃百姓葦席數千領。¶
畫作甲馬之狀。遣用之於廟庭燒之。又以五綵牋寫太白¶
陰經十道。置於神座之側。又於夫人帳中塑一綠衣年少。¶
謂之韋郎。廟成。有人於西廡棟上題一長句詩曰。四海干¶
戈尚未寧。謾勞淮海寫儀形。九天元女猶無信。后土夫人¶
豈有靈。一帶好雲侵鬢綠。兩行巖岫拂眉青。韋郎年少躭¶
閑事。案上修看太白經。好事者競相傳誦。是嵗詔於廣陵¶ 
<pb:NFKB_QTW_p0897-03a>
立駢生祠。并刻石頌。差州人採碑材於宣城。及至楊子縣。¶
用之一夜遣人密以健牯五十。牽至州南。鑿垣架濠。移入¶
城內。及明。柵緝如故。因令楊子縣申府。昨夜碑石不知所¶
在。遂懸購之。至晚云。被神人移至街市。駢大驚。乃於其傍¶
立一大木柱。上以金書云。不因人力。自然而至。即令兩都¶
出兵仗鼓樂。迎入碧筠亭。至三橋擁鬧之處。故埋石以礙¶
之。偽云人牛拽不動。駢乃硃篆數字。貼於碑上。須臾去石¶
乃行。觀者互相謂曰。碑動也。識者惡之。明日。楊子有一村¶
嫗詣知府判官陳牒云。夜來里胥借耕牛牽碑。誤損其足。¶
<pb:NFKB_QTW_p0897-03b>
遠近聞之。莫不絕倒。比至失守。師鐸之眾竟自壞墉而進。¶
常與丞相鄭公不恊。用之知之。忽曰。適得上仙書。宰執之¶
間有陰圖令公者。使一俠士來。夜當至。駢驚悸不已。問計¶
於用之。用之曰。張先生少年時嘗學斯術於井深里聶夫¶
人。近日不知更肯為之否。若有。但請此人當之。無不虀粉¶
者。駢立召守一語之。對曰。老夫久不為此戲。手足生疎。然¶
為令公。有何不可。及期。衣婦人衣。匿於別室。守一寢於駢¶
臥內。至夜分。擲一銅鐵於階砌之上。鏗然有聲。遂出皮囊¶
中彘血。灑於庭戶簷宇間。如格鬬之狀。明日。駢泣謝守一¶ 
<pb:NFKB_QTW_p0897-04a>
曰。蒙仙公再生之恩。真枯骨重肉矣。乃躬輦金玉及通天¶
犀帶。以酬其勞。又有蕭勝者。亦用之黨也。納五百金賂於¶
用之。用之曰。爾何欲。曰。欲得知鹽城監耳。乃見駢。為求知¶
鹽城監。駢以當任者有績。與奪之間。頗有難色。用之曰。用¶
勝為鹽城者。不為勝也。昨得上仙書云。有一寶劍在鹽城¶
井中。須一靈官取之。以勝上仙左右人。欲遣去耳。駢俛仰¶
許之。勝至監數月。遂匣一銅匕首獻於駢。用之稽首曰。此¶
北帝所佩者也。得之則百里之內。五兵不敢犯。駢甚異之。¶
遂飾以寶玉。常置座隅。時廣陵久雨。用之謂駢曰。此地當¶
<pb:NFKB_QTW_p0897-04b>
有火災。郭邑之間。悉合灰燼。近日遣金山下毒龍以少雨¶
濡之。自此雖無大段燒。亦不免小小驚動也。於是用之每¶
夜密遣人縱火。荒祠壞宇。無復存者。駢嘗受道家祕法。用¶
之守一無增焉。因刻一青石如手版狀。隱起龍蛇。近成文¶
字。玉皇授白雲先生高駢。潛使左右置安道院香几上。駢¶
見之。不勝驚喜。用之曰。玉皇以令公焚修功著。特有是命。¶
計其鸞鶴不久當降。某等此際謫限已滿。便應得陪幢節。¶
同歸真境也。他日瑤池席上。亦是人間一故事。言畢歡笑¶
不已。遂相與登延和閣。命酒肴極歡而罷。後於道院庭¶ 
<pb:NFKB_QTW_p0897-05a>
中刻木為鶴。大如小駟。羈轡中設機木[:#AS-FBED:●]戾。人或逼之。奮¶
然飛動。駢嘗羽服跨之。仰視空濶。有飄然之思矣。自是嚴¶
齋醮。煉金丹。費耗資財。動逾萬計。日居月諸。竟無其驗。¶ 

呂用之。鄱陽安仁里細民也。性桀黠。畧知文字。父璜。以貨¶
茗為業。來往於淮浙間。時四方無事。廣陵為歌鐘之地。富¶
商大賈。通逾百數。璜明敏善酒律。多與㣥商遊。用之年十¶
二三。其父挈行。既惠悟。事諸賈皆得歡心。時或整履搖箑。¶
匿家與奴婢等。居數嵗。璜卒於家。乾符初。㣥盜攻剽州里。¶
遂他適。用之既孤且貧。其舅徐魯仁賙急之。嵗餘。通於魯¶
<pb:NFKB_QTW_p0897-05b>
仁室。為魯仁所逐。因事九華山道士牛宏徽。宏徽自謂得¶
道者也。用之降志師之。傳其驅役考召之術。宏徽既死。用¶
之復客於廣陵。遂縠巾布褐。用符藥以易衣食。嵗餘。丞相¶
劉公節制淮左。有蠱道置法者。逮捕甚急。用之懼。遂南渡。¶
時高駢鎮京口。召致方伎之士。求輕舉不死之道。用之以¶
其術通於客次。逾月不召。詣渤海親人俞公楚。公楚奇之。¶
過為儒服。目之曰江西呂巡官。因間薦於渤海。及召試。公¶
楚與左右附會其術得驗。尋署觀察推官。仍為制其名。因¶
字之曰無可。言無可無不可也。自是出入無禁。初專方藥¶ 
<pb:NFKB_QTW_p0897-06a>
香火之事。明年。渤海移鎮。用之固請戎服。遂署右職。用之¶
素負販。久客廣陵。公私利病。無不詳熟。鼎竈之暇。妄陳時¶
政得失。渤海益奇之。漸加委仗。先是渤海舊將有梁纘陳¶
拱馮綬董僅。公楚歸禮日以疎退。渤海至是孤立矣。用之¶
乃樹置私黨。窺伺動息。有不可去者。則厚以金寶悅之。左¶
右㣥小。皆市井人。見利忘義。上下相蒙。大逞妖妄。仙書神¶
符。無日無之。更迭唱和。罔知愧恥。自是賄賂公行。條章日¶
紊。煩刑重賦。率意而為。道路嗟怨。各懷亂計。用之懼有竊¶
發之變。因請置巡察使。採聽府城密事。渤海遂承制授御¶
<pb:NFKB_QTW_p0897-06b>
史大夫。充諸軍都巡察使。於是召募府縣先負罪停廢胥¶
吏陰狡兇狠者。得百許人。厚其官傭。以備指使。各有十餘¶
丁。縱橫閭巷間。謂之察子。至於士庶之家。呵妻怒子。密言¶
隱語。莫不知之。自是道路以目。有異已者。縱謹靜端默。亦¶
不免其禍。破滅者數百家。將校之中。累足屏氣焉。¶ 

高駢嬖吏諸葛殷。妖人呂用之之黨也。初自鄱陽將詣廣¶
陵。用之先謂駢曰。玉皇以令公久為人臣。機務稍曠。獲譴¶
於時君。輒遣左右一尊神為令公道中羽翼。不久當降。令¶
公善遇。欲其不去。亦可以人間優職縻之。明日。殷果來。遂¶ 
<pb:NFKB_QTW_p0897-07a>
巾褐見駢於碧筠亭。妖形鬼態。辯詐蜂起。謂可以坐召神¶
仙。立變寒暑。駢莫測也。俾神靈遇之。謂之諸葛將軍也。每¶
從容酒席間。聽其鬼怪之說。則盡日忘倦。自是累遷鹽鐵¶
劇職。聚財數十萬緡。其兇邪陰狡。用之蔑如也。有大賈周¶
師儒者。其居處花木樓榭之奇。為廣陵甲第。殷欲之。而師¶
儒拒焉。一日。殷謂駢曰。府城之內。當有妖起。使其得志。非¶
水旱兵戈之匹也。駢曰。為之奈何。殷曰。當就其下建齋壇。¶
請靈官鎮之。殷即指師儒之第為處。駢命軍候驅出其家。¶
是日雨雪驟降。泥淖方盛。執事者鞭撻迫蹙。師儒攜挈老¶
<pb:NFKB_QTW_p0897-07b>
幼。匐匍道路。觀者莫不愕然。殷遷其族而家焉。殷足先患¶
風疽。至是而甚。每一躁癢。命一青衣交手爬搔。血流方止。¶
駢性嚴潔。甥姪輩皆不能侍坐。唯與殷款曲。未嘗不廢寢¶
忘餐。或促膝密坐。同杯共器。遇其風疽忽發。即恣意搔捫。¶
指爪之間。膿血沾染。駢與之飲啗。曾無難色。左右或以為¶
言。駢曰。神仙多以此試人。汝輩莫介意也。駢前有一犬子。¶
每聞殷腥穢之氣。則來近之。駢怪其馴狎。殷笑曰。某常在¶
大羅宮玉皇前見之。別來數百年。猶復相識。其虛誕率多¶
如此。高虞常謂人曰。爭知不是吾滅族冤家也。殷性躁虐。¶ 

<pb:NFKB_QTW_p0897-08a>

知揚州院來兩月。官吏數百人。鞭背殆半。光啟二年。偽朝¶
授殷兼御史中丞加金紫。及城陷。竄至灣頭。為邏者所擒。¶
腰下獲黃金數斤。通天犀帶兩條。既縛入城。百姓聚觀。交¶
唾其面。尋撮其髩髮。頃刻都盡。獄具。刑於下馬橋南。杖至¶
百餘。絞而未絕。會師鐸母自子城歸家。經過法所。遂扶起¶
避之。復蘇於橋下。執扑者尋以巨木踣之。騶殿過。決罰如¶
初。始殷之遇也。驕暴之名。尋布於遠近。其族人競以謙損¶
戒殷。殷曰。男子患於不得遂志。既得之。當須富貴自處。人¶
<pb:NFKB_QTW_p0897-08b>
生寧有兩遍死者。至是果再行法。及棄屍道左。為讐人剜¶
其目。斷其舌。兒童輩以瓦礫投之。須臾成峯。¶ 

吳堯卿者。家於廣陵。初傭保於逆旅。善書記。因出入府庭。¶
遂聞於縉紳。始為鹽鐵小吏。性敏辯。事之利病。皆心記口¶
調。悅人耳目。故丞相李尉以其能。首任之。高駢因署堯卿¶
知泗州院。兼判國監。尋奏為刺史。制命未行。會軍變。復歸¶
廣陵。頃之。知浙西院。數月而罷。又知揚州院兼榷糴使。偽¶
朝授堯卿御史大夫。堯卿託附權勢。不問貴賤。苟有歧路。¶
縱厮養輩。必斂衽以金玉餌之。微似失勢。雖素約為死交。¶
則相對終日。不復與言。趨利背義如此。權貴無不以賄賂¶ 
<pb:NFKB_QTW_p0897-09a>
交結之。故不離淮泗。僭竊朱紫。塵汚官省三數年間。盜用¶
鹽鐵錢六十萬緡。時王棨知兩使務局。下堯卿獄。將窮其¶
事。為諸葛殷所保持獲全。及城陷。軍人識是堯卿者。咸請¶
啗之。畢師鐸不許。夜令堯卿以他服而遁。至楚州遇變。為¶
仇人所殺。棄屍衢中。其妻以紙絮葦棺斂之。未及就壙。好¶
事者題其上云。信物一角。附至阿鼻地獄。請去斜封。送上¶
閻羅大王。時人以為笑端。¶ 

** 吳公約神道碑¶ 
:PROPERTIES:
:TITID: QTWTIT17991
:PERSID: QTWAUT2542
:END:

黃巢之將叛也。天下騷動。杭之豪傑。舉挺以衞鄉里者八¶
<pb:NFKB_QTW_p0897-09b>
人。故立八都之號。其間王公節將。派有分者一十三都。君¶
居其一焉。君諱公約。字處仁。杭之餘杭人。以膽畧為郡邑¶
推。應募西討。投西佳鎮遏使。其後從董太尉禦巢。加御史¶
中丞。奏置都額。改硤石為郡邑之所。於是推鋒破銳。勳業¶
愈盛。由冬卿改秋曹民部二尚書。為將三十年。家無長物。¶
出則督勵士卒。入則訓(闕二字)弟。斯亦名將之高節也。乾寧¶
四年夏六月二十有一日。啟手足於硤石之第。享年五十¶
八。以明年正月十五日。卜宅於錢塘之新亭鄉桐扣山之¶
原。禮也。君嗣子以隱鄉里之舊。請銘其墓。而復以詩一章。¶ 

<pb:NFKB_QTW_p0897-10a>

文其美於道之隅曰。¶ 

吳山蒼蒼。吳水泱泱。降生英靈。為公為王。以嚴師旅。以奠¶
封疆。派有別者。我亦鷹揚。取直之功。捍巢之績。雖從本軍。¶
實展良畫。踐歷禁旅。光揚事迹。乃自西佳。遷於硤石。上君¶
東代。諸將西征。賈以餘勇。資其銳兵。稽山霧廓。京口波清。¶
再從貂冕。始拜冬卿。吳會紛紜。淮石奔競。驅其凍餒。犯我¶
疆境。躬勵精卒。恭承上命。雪霽松貞。風中草勁。元戎承制。¶
聖主酬勞。大起名重。司元望高。優游渥澤。出入官曹。所謂¶
<pb:NFKB_QTW_p0897-10b>
雞省。全資豹韜。恭仰府城。載崇吾圉。惟力是助。厥功以舉。¶
雲矗千堵。土攢萬杵。率以資產。役以軍旅。乃頒異寵。乃正¶
華資。大國綱紀。雄藩羽儀。牀間牛鬬。杯裏蛇疑。天胡可測。¶
神亦難知。有仁於時。有功於物。一代殊勳。二品清秩。不謂¶
不達。何獲何失。瑞馬神羊。金箱玉室。¶ 

** 錢氏大宗譜列傳¶ 
:PROPERTIES:
:TITID: QTWTIT17992
:PERSID: QTWAUT2542
:END:

** 　富春侯錢公列傳¶ 
:PROPERTIES:
:TITID: QTWTIT17992
:PERSID: QTWAUT2542
:END:

公諱讓。字德高。沖公子。即下邳烏程長林公七世孫。是為¶
一代祖。公雅貌殊衆。重瞳美髯。語含鐘聲。手垂逾膝。博學¶
豪邁。豁達善謀。初從東郡都督。及漢察孝廉。除歷陽章安¶ 
<pb:NFKB_QTW_p0897-11a>
二縣長。時吳郡薛府君固為執法所枉。徵詣廷尉。公因歲¶
朝賀。大呼稱固之冤。順帝命虎賁羽林劍㦸夾其兩腋。左¶
右彎弓向身。問所言枉狀。而公直言其由。神色不變。天子¶
即原固罪。公卿大夫。莫不歎息。太尉趙峻辟公為西掾。遷¶
黃門選部侍郎。時九江猾寇周生范容作亂。蕩覆淮泗徐¶
揚。有詔以公忠誠亮直。必能盡節。拜廣陵太守征東大將¶
軍持節都督江左六州諸軍事。公沈謀內張。羽翼外舒。行¶
陣纔接。兇徒瓦解。斬賊帥徐鳳謝安等於陣。范容周生。相¶
縛款首。於是桓帝旌其成功。封富春侯。食邑五千戶。佩以¶
<pb:NFKB_QTW_p0897-11b>
金紫。嘉平元年三月十六日薨。春秋六十有三。諡曰哀公。¶
夫人東海徐氏。生三子。曰承曰京曰晟。後娶夫人安定皇¶
甫氏。生一子。曰躭。葬長興縣平望鄉西北梓山。奉朝命繪¶
公遺像於郡祠。¶ 

** 　高密侯錢公列傳¶ 
:PROPERTIES:
:TITID: qtw-d1e242028
:PERSID: QTWAUT2542
:END:

公諱京。字仲恭。富春侯第二子也。世居長興。以富春侯蔭¶
仕漢本宮舍人太子洗馬。出守高密郡。善政有聲。轉越騎¶
都尉右將軍。諡(闕)夫人顧氏。合葬長興雉山。子五。曰徊曰¶
寶曰毓曰化曰覺。析居於烏程無錫崑山陸安於潛吳興¶ 
<pb:NFKB_QTW_p0897-12a>
等處。號洗馬支下子孫。¶ 

** 　司馬錢公列傳¶ 
:PROPERTIES:
:TITID: qtw-d1e242040
:PERSID: QTWAUT2542
:END:

公諱寶。字叔珍。高密侯第二子也。仕吳為前軍司馬。以勳¶
陞都尉。轉樞密尉將軍。娶夫人信安鄭氏。生二子。曰⺭[:#AS-FBED:●]¶
典曰睦。公與夫人合葬。附高密侯側。¶ 

** 　侍郎錢公列傳¶ 
:PROPERTIES:
:TITID: qtw-d1e242048
:PERSID: QTWAUT2542
:END:

公諱睦。字士信。司馬公第二子也。勤敏好學。思紹世風。初¶
領本部五官掾。累遷黃門侍郎。改尋陽令。能抑強撫困。藹¶
為時稱。加東郡太守。娶夫人會稽魏氏。生二子。曰秀曰裔。¶
<pb:NFKB_QTW_p0897-12b>
公與夫人合葬。附高密侯側。¶ 

** 　太常錢公列傳¶ 
:PROPERTIES:
:TITID: qtw-d1e242053
:PERSID: QTWAUT2542
:END:

公諱秀。字子宏。侍郎公之長子也。篤志學問。優於禮經。仕¶
吳。以尚書郎議官歷太常卿。娶夫人徐氏。生二子。曰廣曰¶
恩。公與夫人合葬。附高密侯側。¶ 

** 　永安錢侯列傳¶ 
:PROPERTIES:
:TITID: qtw-d1e242058
:PERSID: QTWAUT2542
:END:

侯諱廣。字敬仲。太常公之長子也。性孝友。博通㣥書。志氣¶
高邁。西晉太安中察孝廉。累遷安遠將軍。平逆寇石冰等。¶
太尉東海王越表其勳。授以軍諮祭酒江州刺史持節征¶ 
<pb:NFKB_QTW_p0897-13a>
虜將軍都督江東諸軍事。時陳敏僭亂。割據江表。公與顧¶
榮周等謀曰。我等受恩朝廷。爵位至此。安得不以忠義自¶
効。即乃歃血而盟。結為昆弟。協心奮擊。不逾月而賊平。賞¶
典未至。薨於永嘉二年。年五十有四。後二年。賜以丹書。追¶
贈永安侯。食邑二千戶。諡曰莊。公娶夫人汝南周氏。生四¶
子。曰維曰彌曰智紹曰繼。公與夫人合葬長城北二十五¶
里湖陵山。¶ 

** 　預寧錢侯列傳¶ 
:PROPERTIES:
:TITID: qtw-d1e242067
:PERSID: QTWAUT2542
:END:

侯諱彌。字德盛。永安侯第二子也。穎悟過人。善屬文。襲父¶
<pb:NFKB_QTW_p0897-13b>
蔭仕晉。甫十八補主簿。累遷散騎常侍。而聲譽四馳。調陳¶
州刺吏。下車之初。以法誅蠧民豪猾。而汲汲於撫字。民甚¶
德之。轉輔國大將軍。勅授預寧侯。夫人魏氏。生四子。曰瑋¶
曰基曰纂曰道濟。侯與夫人合葬長城戍山之南。¶ 

** 　安遠將軍錢公列傳¶ 
:PROPERTIES:
:TITID: qtw-d1e242073
:PERSID: QTWAUT2542
:END:

公諱瑋。字瑞英。預寧侯之長子。好學治書。旁貫莊老。仕晉。¶
累官至左常侍太子黃門侍郎。出為徐州別駕。治理清恕。¶
撫民如子。致以慈父稱之。加安遠將軍。夫人吳郡陸氏。生¶
五子。曰元孫曰諮詢曰修道曰興德曰興道。公與夫人合¶ 
<pb:NFKB_QTW_p0897-14a>
葬附預寧侯墓側。¶ 

** 　關內錢侯列傳¶ 
:PROPERTIES:
:TITID: qtw-d1e242082
:PERSID: QTWAUT2542
:END:

侯諱興德。字文璨。安遠公第四子。少而明敏。曉達時務。善¶
書札古作。博通天文。仕晉為本郡功曹。遷揚州主簿員外¶
散騎。轉冠軍府記室參軍。贈關內侯。娶夫人烏程吳氏。生¶
三子。曰安仁曰伯仁曰法全。侯與夫人合葬。附預寧侯墓¶
北午酉山。¶ 

** 　臨川錢王列傳¶ 
:PROPERTIES:
:TITID: qtw-d1e242087
:PERSID: QTWAUT2542
:END:

王諱伯仁。字德靜。關內侯之次子也。溫厚端方。酷孝嗜義。¶
<pb:NFKB_QTW_p0897-14b>
賢士大夫咸器重之。劉宋泰始中舉孝廉。除王府兵曹參¶
軍員外散騎常侍。蕭梁革命。公遂掛冠歸隱。天監三年。詔¶
舉世家勳德之士。郡守劉渾表稱。錢氏為望族。自漢以來。¶
公侯令使之貴。名聯勳冊。文獻足徵。矧其先世富春侯讓¶
圖像郡祠。民猶懷之。今伯仁年齒雖暮。而不怠進修。克副¶
勳德之舉。由是累徵。辭不獲已。授揚州刺史。娶夫人吳郡¶
張氏。生五子。曰肅之曰樂之曰邕之曰敬之曰和之。一女¶
曰寶媛。適同郡陳文讚。即景帝也。生子霸先。是謂陳高祖¶
武皇帝。追贈為臨川王。寶媛以永定元年十月薨。諡孝烈。¶ 

<pb:NFKB_QTW_p0897-15a>

追尊景皇后。王與夫人墓附高密侯墓西二里。¶ 

** 　全威將軍給事錢公列傳¶ 
:PROPERTIES:
:TITID: qtw-d1e242096
:PERSID: QTWAUT2542
:END:

公諱肅之。字子恭。臨川王長子。以父蔭仕梁。歷職常侍。天¶
監十三年授員外散騎常侍全威將軍。轉給事中。十五年¶
除邵陵王府文學。娶夫人故鄣王氏。繼娶施氏。生一子曰¶
道始。繼娶萬氏。生一子曰道震。公與夫人合葬大義村南¶
十五里東侯山。¶ 

** 　開國伯錢公列傳¶ 
:PROPERTIES:
:TITID: qtw-d1e242101
:PERSID: QTWAUT2542
:END:
¶
<pb:NFKB_QTW_p0897-15b>

公諱道始。字元德。給事公長子也。自幼嗜學。經史百家。靡¶
不究極其義。而氣岸超出倫輩。天監中辟除王府法曹參¶
軍。歷仕輕車將軍江州刺史。在任明練治體。剖決如流。姦¶
雄畏其威。窘乏被其澤。雖值荒忙之際。而屬邑雍恬。當侯¶
景逼臺城時。公與西都太守陳霸先應援。從上江下敗之¶
於金陵。王僧辯欲窘霸先。斬其黨杜龕。齊將徐嗣徽入寇。¶
公據要出奇。絕其糧道。以破嗣徽。其累立奇勳如此。與霸¶
先舅姑昆季也。霸先受禪。是為陳武帝。永定元年。上常諭¶
公曰。卿有佐命勳勞。藩威之良器。然以國戚。恩賚殊薄於¶
眾。今天下將定。安忍以繁劇之任浼卿。遂授揚威將軍。充¶ 
<pb:NFKB_QTW_p0897-16a>
本郡瑞嘉二陵令兼本部刺史。俾旋長興保護陵寢。薨年¶
六十二。武帝悲悼。罷朝三日。追贈建寧伯。又贈開國伯。食¶
邑五百戶。諡定公。娶夫人同郡王氏。合葬東侯山。生子六。¶
曰纂曰善明曰望達曰吉兒曰智遠曰智昌。分為六枝。號¶
曰湖頭六宅。¶ 

** 　綏安侯錢公列傳¶ 
:PROPERTIES:
:TITID: qtw-d1e242110
:PERSID: QTWAUT2542
:END:

侯諱智昌。字子盛。開國伯第六子也。幼而聰慧。文武兼通。¶
陳武帝躍龍之始。侯隨父拒杜龕於大義柵一百餘日。城¶
壘之地。即侯之宅也。奇謀果決。遂破杜龕。天嘉二年。奉朝¶
<pb:NFKB_QTW_p0897-16b>
命遷吏部尚書。授桂陽王府參計侍郎。轉仁威將軍。勳封¶
如故。年四十有二。卒於京師。詔贈通直散騎常侍宣毅將¶
軍。封綏安侯。食邑五百戶。詔歸權葬大義村。大業二年。卜¶
遷戍山舊塋。娶夫人吳郡張氏。生子二。曰瓛曰璡。侯與夫¶
人合葬焉。¶ 

** 　開國子錢公列傳¶ 
:PROPERTIES:
:TITID: qtw-d1e242115
:PERSID: QTWAUT2542
:END:

公諱瓛。字貴章。綏安侯之長子。公在髫齔間。暗誦六經。甫¶
學為文。有驚人語。少失怙。哀毀過禮。事母以孝聞。陳至德¶
中。詔徵甲門子弟。補本部主簿。移長沙王法曹參軍。以功¶ 
<pb:NFKB_QTW_p0897-17a>
加右衞殿中將軍。歷晉安縣開國子。既而嘆曰。道之不行。¶
時耶命耶。鷦鷯鼴鼠。不過一枝與盈腹足耳。遂隱林泉。隋¶
大業中。海寇侵掠郡邑。公仗義率眾守禦。境賴以安。唐貞¶
觀十九年。疾終於私第。年七十有三。娶夫人武康姚氏。生¶
三子。曰元脩曰元裕曰元師。公與夫人合葬。附先人綏安¶
侯墓側。¶ 

** 　揚威將軍錢公列傳¶ 
:PROPERTIES:
:TITID: qtw-d1e242124
:PERSID: QTWAUT2542
:END:

公諱元脩。字文通。開國子之長子。性淳謹篤厚。甘澹泊。以¶
清白自守。唐貞觀五年。策試通經。補長興縣博士。七年。詔¶
<pb:NFKB_QTW_p0897-17b>
天下貢民氏族源流。公錄家譜詣郡。與沈懷遠等數家連¶
保京師。唐永徽二年。陳碩真謀逆。朝廷詔鄰道討之。吳興¶
郡守李杭辟公議事。公遂請兵擊寇。勦其餘黨。郡守奏其¶
功。拜高平太守揚威將軍。以儀鳳二年疾終。葬附祖綏安¶
侯戍山墓側。娶夫人高平徐氏。生二子。曰孝憬曰孝本。¶ 

** 　富春公錢公列傳¶ 
:PROPERTIES:
:TITID: qtw-d1e242129
:PERSID: QTWAUT2542
:END:

公諱孝憬。字希貞。一字定方。揚威將軍長子。幼聰慧。書通¶
八體。射穿七札。躭玩典籍。工於詩歌。一觴一詠。為縉紳所¶
重。年十六。以門蔭授富春尉。公以奕世勳閥。族門鼎盛。當¶ 
<pb:NFKB_QTW_p0897-18a>
大唐創業之後。是天下進賢之時。公獨忘情簪笏。雅志高¶
尚。十辟三公府。再以五品徵。雖羔雁繼來。簡書交至。而公¶
終懷止足。高尚不屈。放情巖谷。思全真璞。以為臨安土厚¶
水清。包含正氣。石鏡居前。光分數里。苕溪處後。波漾十尋。¶
九州之廟貌儼然。二月之芳踪宛在。加以金鏞之梵宇禪¶
宮。秦王之車轍馬跡。羲之獻之之遊處。主領猶存。郭生銓¶
定之真風。喬松尚翠。李八百隱居之地。唐君房仙去之壇。¶
公識達仙機。心通物表。仰察盡天文之變。俯觀知地理之¶
宜。乃相縣之東南。茅山之下。躬遷祖宅。自此移家。俾子孫¶
<pb:NFKB_QTW_p0897-18b>
大震家聲。百代之後。以我為宗。故號茅山祖。時浙帥錢塘¶
郡守表公世德。堪佐聖朝。詔赴闕庭。將加大用。委州縣長¶
吏。備禮以迎。㣥心叶慶。共俟寵光。如何天違福善之祥。奄¶
有壞梁之嘆。忽縈疾恙。俄以壽終。年七十有二。附葬綏安¶
侯祖塋戍山之原。娶夫人瑯琊王氏。生七子。曰師寶立義¶
立璀立琬師慶師整師道。¶ 

** 　師寶錢公列傳¶ 
:PROPERTIES:
:TITID: qtw-d1e242138
:PERSID: QTWAUT2542
:END:

公諱師寶。字道珪。孝憬公長子。童時通孝經論語。嘗語親¶
曰。用天之道。分地之利。謹身節用。以養父母。此聖人之至¶ 
<pb:NFKB_QTW_p0897-19a>
行也。吾日三省吾身。為人謀而不忠乎。與朋友交而不信¶
乎。傳不習乎。此孔門之高節也。惟此二者。吾庶幾焉。遂高¶
謝徵辟。覃精載籍。極事親之道。得鄉黨之譽。優哉游哉。聊¶
以卒嵗。年八十有五。無疾而終。娶吳郡張氏。葬臨安縣署¶
村大錢墓。生二子。曰仁哲仁昉。¶ 

** 　司儀錢公列傳¶ 
:PROPERTIES:
:TITID: qtw-d1e242147
:PERSID: QTWAUT2542
:END:

公諱仁昉。字德純。師寶公次子。性格端秀。識量宏深。少禀¶
清規。早懷幹濟。舉孝廉高第。拜太子司儀郎。遷長城令。躬¶
勤耕織。賓興學校。疲瘵蘇息。逋逃歸附。家興禮樂之風。民¶
<pb:NFKB_QTW_p0897-19b>
知謙讓之節。任滿階臨。耆老顧盼者千戶。登車出境。童稚¶
攀轅者數程。公之仁政感人者如斯。歸老家庭。躬耕奉養。¶
載丁艱疾。居喪合禮。清風雅望。今古垂芳。竟以壽終。年八¶
十有一。娶本郡王氏。生三子。曰碩崇碩琛碩亶。葬臨安縣¶
石鏡鄉錢宅墓次。¶ 

** 　檢校司空錢公列傳¶ 
:PROPERTIES:
:TITID: qtw-d1e242153
:PERSID: QTWAUT2542
:END:

公諱碩亶。字文甫。司儀公第三子。生而俊秀。身長七尺。眉¶
舒目明。好學躭書。識洞經史。精於天文歷數。兼通地理元¶
奧。常登石鏡高峯。視前後山水形勢。嘆曰。峯巒擁抱。龍虎¶ 
<pb:NFKB_QTW_p0897-20a>
盤旋。氣象深沈。必出豪傑。鍾其運者。其我家子孫乎。時海¶
內晏如。江左豐阜。公以祖德高尚。忘其軒冕。韜光晦迹。堅¶
隱邱園。翫水尋山。逍遙自適。於是江表知公之名。山林超¶
俗之士。多求訪而交遊焉。然而稼穡以躬。京坻嵗積。賙贍¶
三族。給奉燕遊。遍及鄉黨。人莫不感其德者。迨極齒暮。厥¶
德彌芳。壽七十有九。終於正寢。娶夫人本郡陳氏。生三子。¶
曰湛曰滉曰沛。公與夫人合葬臨安縣石鏡鄉錢宅墓側。¶
梁朝以元孫進封吳越爵。追贈尚書檢校司空。夫人贈太¶
安太夫人。(謹按錢氏大宗譜尚有錢沛錢宙錢寬列傳三¶
<pb:NFKB_QTW_p0897-20b>
首考隱卒於梁開平二年不應為乾化已後之文必非隱¶
作皆刪去)¶ 

** 弔崔縣令¶ 
:PROPERTIES:
:TITID: QTWTIT17993
:PERSID: QTWAUT2542
:END:

丁亥年夏。(咸通八年)前晉陽崔縣令死於通政里客舍。殍也。余¶
雖不識其人。且念其官不卑也。死亦命也。而竟以餓者。是¶
必不為貪吏。為貪吏則不然。因作詞以弔曰。¶ 

南風熱兮雲蒸乾。緬饑魂兮愁鬱盤。莅晉陽兮俸薄。魂之¶
廉兮無剽削。余辭以弔空。魂來親兮無西東。魂無山兮山¶
之鬼夷叔。彼之生兮未嘗足。魂無野兮野之鬼陳仲。彼非¶
其得兮一介不之共。魂邀留兮京師。上愉愉兮下怡怡。殘¶ 
<pb:NFKB_QTW_p0897-21a>
敗肉兮乞狗彘。捨此兮何之。量天地之廣大兮。吾不得而¶
知。雞則走而鳶則飛。鳴蟬瘦而蝤蠐肥。何濁也則是。清也¶
則非。茫昧既不可以問兮。盤礡不可得而推。怳吾懷以四¶
顧兮。孰知夫天地之云為。¶ 

¶
