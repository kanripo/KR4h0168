#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0949-25a> 
#+PROPERTY: JUAN 0950
欽定全唐文卷九百五十¶ 

<pb:NFKB_QTW_p0950-01a>

* 高無際¶ 
:PROPERTIES:
:PERSID: QTWAUT2810
:END:

** 井賦¶ 
:PROPERTIES:
:TITID: QTWTIT18805
:PERSID: QTWAUT2810
:END:

若夫㣥萌異質。品物殊狀。俱擾擾以祈生。各營營而自養。莫不濟時為要。利物為先。法星文而鑿井。規卦象而開泉。大舜垂功於茲日。龎君著績於此年。資坎德而成潤。播靈液而澄鮮。潛流洞澈。細影凝洌。不以處幽而易清。不以居深而變潔。於是雕以玉甃。飾以銀牀。棲永康之瑞鳥。呈魯國之羵羊。持素綆以就汲。引金缾而未央。爾其紅桃春暎。若新妝之臨寶鏡。朱李下垂。疑明星之列玉池。喜丁公之得利。懿嫫母之來窺。至若鐵騎雷駭。劒士雲列。燕山之陳欲舒。疎勒之泉已竭。旅客愁聚。征夫思咽。應下拜而將飛。表忠臣之高節。此甘泉之神用也。至若冬凝溫色。夏湛寒輝。既不偏滋於隆重。亦不減潤於卑微。飲之咸濟。汲之無違。轄將投而鳳沒。錢始出而鳧飛。此甘泉之普施也。若乃冲融表裏。類彼君子。鑒之無窮。挹之何已。悟帝王之無力。學仁者之往視。徘徊銓庭。思盡美矣。¶ 

** 漢武帝後庭鞦韆賦(并序)¶ 

:PROPERTIES:
:TITID: QTWTIT18806
:PERSID: QTWAUT2810
:END:

<pb:NFKB_QTW_p0950-02a>

臣無際才非馬融。位叨麟閣。屬秘書監博陵崔公畫鞦韆障。而得一觀皓齒蛾眉徧於後庭鞦韆之歡樂焉。考古之文苑。惟鞦韆賦未有作。况鞦韆者千秋也。漢武祈千秋之壽。故後宮多鞦韆之樂。今因覩斯畫而善前名。臣雖不敏。謹述漢武後庭鞦韆賦以歌之。詞曰。¶ 

大哉漢武兮尊一人。域中無事兮天下皆春。豐比黍兮欲東巡。風雨時若兮輝光日新。百寮良哉。六宮清謐。外無金革之警。內馭玉帛之逸。王母呈益地之圖。素女授延齡之術。河鼓効職於永巷。洛神負書而入室。當是時也。初度禖鷰之辰。未屆親蠶之日。鬬春服。競新裳。臨鏡臺。耀殿堂。態越千金之態。香殊百和之香。下珠樓。巡玉砌。並伍徐出。叢三連袂。照綠池而嬌多。步晴天而影細。妍兮雅。佳兮麗。爭攀桃李之花。競說間以紅綈。叢嬌亂立以推進。一態嬋娟而上躋。乍龍伸而蠖屈。將欲上而復低。擢纖手以星曳。騰弱質而雲齊。一去一來。鬬舞空之花蝶。雙上雙下。亂晴野之虹蜺。徑如風。捷如電。倏忽顧盼。萬人皆見。香裾颯以牽空。珠汗集而光面。時進時退。以遊以遊以遨。類七縱而七捨。期必高而讓高。第取其至樂。靡辭其體勞。徒觀其天仙步虛。¶ 

<pb:NFKB_QTW_p0950-03a>

飛鳥頡頏。飛鳥不離於羽族。天仙不舉而自上。漢皇由是闢昭陽。臨未央。歌虞舜。誡幽王。知所以失。知所以昌。察六宮之閒曠。耗五綵之衣裳。念一朝之罷織。想十月之寒霜。俾遊者有禮。乃輟而不荒。豈茲賞之為樂。葢欲習夫采桑。必令動也無害。何必勞而有妨。詔宮掖。慕共姜。克勤筐篚之事。繼美葛覃之章。則知漢武之德。與堯舜而齊芳。於昭聖王兮。穆穆兮皇皇。¶ 

** 大明西垣竹賦¶ 
:PROPERTIES:
:TITID: QTWTIT18807
:PERSID: QTWAUT2810
:END:

嶰谷修篁。移植仙堂。左聯溫室之樹。前對鳳池之芳。一生孤貞。四時青蒨。不爭麗於夏色。不改貞於秋霰。保此歲寒之容。得蔭宰衡之院。露羃歷以珠綴。風清泠而響繁。雜金絲於北掖。對稷卨於西垣。曉視含煙。朝窺捧日。挺八桂以獨秀。與三槐而交密。若夫制為用也。則笙可以下鳳凰。笛可以奏宮商。筆可以播文章。管可以調陰陽。信無施而不可。若有待而韜光。亂曰。託根勝地兮擢幹梢雲。抱貞節兮葱鬱氤氳。若賞七賢之清曠。不可一日無此君者也。¶ 

* 高敭庭¶ 
:PROPERTIES:
:PERSID: QTWAUT2811
:END:

** 瑞麥賦¶ 
:PROPERTIES:
:TITID: QTWTIT18808
:PERSID: QTWAUT2811
:END:

<pb:NFKB_QTW_p0950-04a>

聖人順動。文思欽明。天地貞觀。品物咸亨。去憑虛而就安處。面周洛而背咸京。雲旗電發。霜㦸林行。太陰用事。其日在斗。萬國來庭。百神奔走。泉潛動而荄落。水益壯而冰厚。冠異氣於繚垣。吐嘉麰於寒藪。不忌風雪。全抽兩穗。逼日月之光華。得雲雨之攸利。芒纖纖而擢隴。葉青青而聳翠。同黍谷之移暄。類榆林之因地。瑞紀增煥。嘉禾異植。出天苑以稱奇。訪人寰而未識。淩玉霜而表勁。挺金莖而孤植。顧擢穎於年和。望生成於地力。倬彼藩翰。其代天工。即漢庭之相國。類晉室之清通。拜殊祥而北首。列圖史於南宮。紆睟容於有穆。冠鴻業而無窮。實穎實栗。是崇是奉。可以為瑚璉之粢。可以為穜稑之種。偉長至之馭序。同少陽之在候。成粒貴於鳥銜。覆苗期於雉雊。夫瑞也。百王之珍事。其生也。二儀之大德。道泰則稱物呈形。政乖則㣥方皆忒。伊小草之何幸。逢大人之允塞。願均照於離明。祈作禎於王國。¶ 

** 平露賦¶ 
:PROPERTIES:
:TITID: QTWTIT18809
:PERSID: QTWAUT2811
:END:

惟唐累慶。惟天眷命。植平露之殊祥。表吾君之睿聖。不窺於牖。可以辨百寮之賢。不下於堂。可以觀四方之政。其儀¶ 
<pb:NFKB_QTW_p0950-05a>
可尚。其義可覈。平也者。所以表太平之時。露也者。所以彰雨露之澤。以此知庶類光贊。神功昭格也。希代以出。曠古而無。空嘗睹於青史。獨有驗於祥圖。借如嘉禾合穗。且生於隴畝。萐蒲扇食。未遠於庖廚。孰與夫薦祉於彤庭之際。含榮於紫殿之前。亭亭莖擢。的的規圓。屬乾坤交泰。風烈昭宣。是以執正自守。居中不偏。偶香階之蓂莢。對玉戶之賓連。以承君顧盼。以奉君周旋。非夫聖哲首出。英賢在位。君臣同心。上下一致。五帝可以六。三王可以四。亦曷能感於茲瑞。如或政有所缺。道有未光。則低枝傾葢。應是知方。寧茲物兮自爾。信有神兮所將。似能存於炯誡。豈獨效於禎祥。客有聞之而歎曰。於戲哉。莫瑞匪靈。匪聖莫丁。偉茲平露。卓爾祥經。物之咸若。國之康寧。覩珍符之有炳。敢不頌乎德馨。頌曰。官惟賢兮政無失。君與臣兮德惟一。伊平露兮應時出。彰聖代兮光史筆。¶ 

* 高思元¶ 
:PROPERTIES:
:PERSID: QTWAUT2812
:END:

** 對芝草白兔由刺史善政判¶ 
:PROPERTIES:
:TITID: QTWTIT18810
:PERSID: QTWAUT2812
:END:

** 　岳州人王懷俊幼喪二親廬於墓側負土成墳至孝潛通屢呈祥瑞其地內生芝草兼白兔刺¶ 
<pb:NFKB_QTW_p0950-06a>
史元利濟仁明訓俗善績著聞廉察使以為由刺史錄奏懷俊不伏¶ 
:PROPERTIES:
:TITID: QTWTIT18810
:PERSID: QTWAUT2812
:END:

天經地義。聖人不加。通幽洞冥。神心必應。懷俊幼傾怙恃。早標孝德。充窮之思。已結於楹書。孺子之感。更纏於匣扇。既而日月有時。爰從筮宅。墳塋是託。俄見葺廬。馬鬛新封。牛岡載闡。有同文讓。柏逕栖烏。還類許孜。蒿埏集鴈。故得皎皎仙兔。孕質而呈祥。藹藹靈芝。抽莖而表瑞。豈以劉家之菫。唯出於生前。王氏之魚。不彰於死後。此由聖皇御㝢。恩覃錫類。神靈滋液。品物昭蘇。純仁蹈於二儀。禎符效於萬象。假使六條闡化。千里宣風。侔郭賀之深仁。媲劉寬之善績。何禎祥之所及。豈徵應之所臻。廉察推功。妄塵旒扆。懷俊不伏。徒勞漫訟。莫大之孝。何以自安。¶ 

* 曹詵¶ 
:PROPERTIES:
:PERSID: QTWAUT2813
:END:

** 對士祭判¶ 
:PROPERTIES:
:TITID: QTWTIT18811
:PERSID: QTWAUT2813
:END:

** 　為士殺犬豕或人告君子遠庖廚凡有血氣之類不身踐訴云有故準禮不坐¶ 
:PROPERTIES:
:TITID: QTWTIT18811
:PERSID: QTWAUT2813
:END:

禮標寧儉。士有等威。苟不體於牲牢。則無儀於享祭。惟乙命士。克由舊章。入戶僾然。感四時而展敬。祭神如在。瞻一¶ 
<pb:NFKB_QTW_p0950-07a>
廟以式思。告全將啟其血毛。備物乃利於犬豕。修戴禮而不忒。豈呂刑而可加。或人何斯。居然昧識。好生軫憲。徒有効於愛羊。速訟不稽。寧無慙於相鼠。雖庖廚可遠。身踐則誠爽至仁。而蠲潔在躬。親割乃允孚主敬。稱以有故。於何議刑。¶ 

** 對小吏陵上判¶ 
:PROPERTIES:
:TITID: QTWTIT18812
:PERSID: QTWAUT2813
:END:

** 　得丁為小吏好陵上為人操下如束濕薪議者稱其酷吏曰其理有所効¶ 
:PROPERTIES:
:TITID: QTWTIT18812
:PERSID: QTWAUT2813
:END:

九命攸分。百工惟敘。率溫恭以成政。資謙讓以恪居。丁屈蠖未伸。摶鵬始舉。且安身於小吏。期漸陸於大來。將能克已為仁。翻乃直而無禮。誘人孔易。奚昧政於蒲蘆。雨雪其滂。奚取方於束濕。不賢內省。見惡探湯。何甯成而可師。逢郅都而陵忽。斯為酷吏。允叶班書。欲因效以辟名。實文過而取誚。¶ 

* 陶詠¶ 
:PROPERTIES:
:PERSID: QTWAUT2814
:END:

** 對樂土判¶ 
:PROPERTIES:
:TITID: QTWTIT18813
:PERSID: QTWAUT2814
:END:

** 　人進素衣朱襮欲從于沃或告擅去云我聞有命不可告人¶ 
<pb:NFKB_QTW_p0950-08a>

:PROPERTIES:
:TITID: QTWTIT18813
:PERSID: QTWAUT2814
:END:

德以綏人。遠來邇悅。服以旌禮。上衣下裳。苟政刑之不修。則顛倒而成刺。今者素衣見進。白石作詩。是曰無良。因知暴政。類桓叔之從沃。若太王之有邠。自可責以無歸。豈得告其擅去。且信美非好。如登王粲之樓。寧食興謠。猶思建業之水。訴以聞命。抑難有詞。既無善閉之能。任從樂土之適。¶ 

* 何據¶ 
:PROPERTIES:
:PERSID: QTWAUT2815
:END:

** 射楊葉百中賦(以藝通於神動不虛發為韻)¶ 

:PROPERTIES:
:TITID: QTWTIT18814
:PERSID: QTWAUT2815
:END:

于稽百氏。爰得六藝。射之制。伎之銳。既取象於逢蒙。且規模於飛衞。寢石遇而洞啟。蹲甲徹而激藝。(疑作勢)於是盼牂牂之葉。引騂騂之弓。撥長弰而累氣。慮輕葉之搖風。心與手兮冥合。神與術兮元同。標的外準。精和內融。杯水凝而色粲粲。金鏑擬而光雄雄。亦既縱橫。鳴絃激羽。馳虛走空。柳雖大。忘於所志之外。葉雖小。舍之必取其中。力不屈。道必通。牢籠五善之奧。摠括百中之工。時稱絕技。實曰巧發。貴乎揖讓。賤乎矜伐。豈直忘歸貫星。繁弱銜月。鴈迸落於雲霄。猨洞叫於巖樾而已哉。客有覩之而歎曰。弧矢之利。器之維新。而彼審鵠為美。曷若中葉可珍。眾謂之葉。我視¶ 
<pb:NFKB_QTW_p0950-09a>
如輪。參於靈妙。達於鬼神。飛後鏃而挺出。劃前括而相循。養叔之復一矢。顏高之持六鈞。庸麗景而同塵。此射禮所以宜爾。善射所以溫如。其發也不虛。慎於末。善厥初。角弓猶有勁。楊葉碎無餘。(不見於動不三字官韻)¶ 

** 古鏡賦(以明達古今鑒無善惡為韻)¶ 

:PROPERTIES:
:TITID: QTWTIT18815
:PERSID: QTWAUT2815
:END:

此鏡何代。良工鑄成。四規是徹。百鍊彌輕。裁冰比麗。止水侔清。時開寶匣。以厭山精。時既荷於提挈。敢有疲於將迎。所以圖象必盡。遇態必呈。天地不藏。毫髮不形。悅孤鸞之舞影。怨垂淚之表情。曉挂玉堂。將助晴陽之照。夜流金鵲。不讓太陰之明。夫其月曙開匳。牕昏啟闥。目短自見。因君以達。髮亂未理。待我將豁。曩者久積氛霧。半沾沙土。蟾埋影澀。痕深翳聚。其性不耗。其器不窳。何造化之奇物。歷春秋之萬古。幸得懷鉛再治。負局斯臨。盤龍發彩。元兔生陰。篋笥見賞。緇塵不侵。鑒窮高遠。光燭湮沈。舉棄物於未廢。喜昔人之遺音。(未見今字官韻)何異荊山辨玉。豐城識劒。蓂莢虧而轉麗。平冰鋪而不陷。近日而陽燧無燄。向人而元髮奪鑒。若乃秦樓對月。魏乘臨珠。共照而車中轉麗。雙明而臺上不孤。持衡在人。銓署重其進退。元龜不遠。掌握通於有¶ 
<pb:NFKB_QTW_p0950-10a>
無。夫其創物斯妙。成規作典。葢視有同異。而鑑無深淺。秦得金以龍興。夏亡玉而國翦。喻無不至。作戒示於後昆。湛而不流。比水通於上善。國工是作。端形是託。將審已於寸心。察眾人之所惡。¶ 

** 鏡花賦¶ 
:PROPERTIES:
:TITID: QTWTIT18816
:PERSID: QTWAUT2815
:END:

金鏡精寶兮珠秀華。臺插珊瑚之樹。鈎垂菡萏之花。暎若無質。循則有體。洞碧空其何際。湛清潭其絕底。鸞舞翮於曈曨。龍怒鱗於清泚。淮南王懸而玩之。東方朔見而稱曰。此瑾瑜之榮。碝磩之英。負陰而內景冰澈。面陽而外景花明。惚兮怳。其中有象。杳兮冥。其中有精。爾乃遇妖閒之佚女。陶清爽之芳時。爭捧鴛匣。臨乎鳳墀。既翻輪而隱。耀又飛花以生姿。如玉之明。如雪之皎。度翠壁以星落。薄承塵而霜皛。拂高淩深。緣隙入奧。乍滅沒而在空。遂迷失其所造。徒美夫不根不蒂。扈扈煌煌。若漢皋靈媛解仙佩。洛川神女獻明璫。似珠水之皎皎。日月之相望。芒角璀錯。罔兩搖揚。至用在無兮。摶之不得。極虛為有兮。應而不藏。淮南王曰。旨哉大夫之體物也。¶ 

** 琥珀拾芥賦¶ 
:PROPERTIES:
:TITID: QTWTIT18817
:PERSID: QTWAUT2815
:END:

<pb:NFKB_QTW_p0950-11a>

天地之根。孰知其源。忽而化化。欻爾存存。琥珀拾芥。鳳形精蕞。物之冥會。出乎意外。於是氣以冥合。物由化造。礎因雲以積潤。燧取火而就燥。伊琥珀之為珠。亦鳳形而吸草。既璀錯以瓊豔。又熒煌而金藻。爾乃探其至賾。持其自然。手與心愜。視與目全。美寶擢色以臨矣。飛芒乘虛而附焉。此見機而作。間不可省。彼因感而應。道不可傳。故能異質脗合。殊途元通。播形的皪。透影玲瓏。似乎月含桂以貞明。泉泛籜而映淨。雲發彩於虹玉。竹乘陰於鵲鏡。虞都尉見而言曰。昔者楓丹岸綺。松翠山衣。膏淪甘壤。珠孕清輝。全其真詎蜂巢之所僭。守其璞寧鶴卵之能希。進乎潔己。一薰一蕕而竝採。德以繄物。拾蕭拾艾而同歸。且珠之於寶也至貴。芥之於草也至微。不以貴而黜菅蒯。不以微而替葑菲。君無謂我腐。為螢有耀。君之經是照。君無謂我弱。為舟有徵。君之流可乘。物猶尚爾。人亦諒只。若泰初之偶蒹葭。長公之俯青紫。生芻對如玉之容。芳荷被懷璧之士。則珠豈草以相期。芥得珠以成美。吾乃今知然乎至矣。¶ 

* 何迥¶ 
:PROPERTIES:
:PERSID: QTWAUT2816
:END:

** 焚柴賦(以報天享日精意蠲潔為韻)¶ 

:PROPERTIES:
:TITID: QTWTIT18818
:PERSID: QTWAUT2816
:END:

<pb:NFKB_QTW_p0950-12a>

於穆聖君。功高德奧。利澤能廣。靈祇必禱。溢周夏之珍符。繼三五之徽號。順甿心而展禮。擇良日而大報。所以后土祈穀。圜丘祭天。雍雍濟濟。翼翼乾乾。建朱干而日曜。張翠帳而雲懸。皇帝嚴法駕而戾止。詔㣥官而萃旃。藉白茅以肅若。望青壇而仡然。我君精潔。我后孝享。容衞翩翻。威儀森爽。就陽之位斯在。薦帝之儀罔失。陶匏必成。牲玉惟栗。風伯戒道。元冥司律。惟天命子之辰。惟帝告天之日。靈神以之保乂。昊穹以之宥密。殽核洋溢。鼓鐘鏗鍧。三靈同感。庶物皆精。故祭者修禮之義。柴者告成之意。燎焜煌而上熏。煙勃窣而傍駛。朝野美乎聖澤。華夷贊乎能事。惠浹洽於煇庖。恩汪濊於民吏。則知柴而致福。祭示吉蠲。效周室之為禮。望虞家之有年。福福應兮飛焰。神神來兮駕煙。珪組既陳。酒醴皆潔。繼功前王。垂裕來哲。化成而萬壽無疆。禮畢而四方有截。諒夏郊之義舉。媿序能之筆拙。¶ 

* 麻不欺¶ 
:PROPERTIES:
:PERSID: QTWAUT2817
:END:

** 珮賦¶ 
:PROPERTIES:
:TITID: QTWTIT18819
:PERSID: QTWAUT2817
:END:

夫聖人彰德以建物。表意以與名。禮容孔備。制度昭明。衣冠振序。簪紱齊榮。亦茲珮之為用。隨劒履而揚聲。觀其所¶ 
<pb:NFKB_QTW_p0950-13a>
興。爰自古昔。玉華既重於周后。蠙珠亦珍於漢辟。葢將以威儀節度。知無不易。豈徒矜珠玉之芳聲。喧步頓之前跡。懿其符彩照燭。流耀暉光。宮徵合韻。左右鏗鏘。此亦邦國之儀範。為衣裳之典章。於是垂為臣。倚為主。式標上下。動合規矩。亦非獨洛解贈於陳思。漢女見投於交甫。爾其幽人所重。君子攸資。則蘭蕊馳馨於楚客。象環騰譽於宣尼。斯亦偶物昇榮。助荷衣之葱翠。因時適用。陪藻服之葳蕤。既而天子會朝臣。御華闕。冠葢雲發。公侯進退而為容。卿士俛仰而趨謁。茲珮也。幸朝儀不棄。流響未歇。既連帶於虹蜺。庶傳名於日月。¶ 

** 衝牙賦(以君子佩玉由我成聲為韻)¶ 

:PROPERTIES:
:TITID: QTWTIT18820
:PERSID: QTWAUT2817
:END:

佩必有節。牙惟應聲。既熠熠以光動。始鏘鏘而韻清。馳聲曲折之間。突爾乃激。方隨步武之際。跳然若驚。嘉其琢自良工。飾於君子。冀靜聞而中矩。每徐轉而知止。乍旁達以散遷。忽高飄而間起。比於德寧無故以去身。習乎容諒和鳴而入耳。是知宮徵交應。周旋必聞。助清音而靡絕。混真質以纔分。將觀其禮。朝於君。假抑揚而有耀。俟動靜以成文。故乃藉此相攻。彰夫必佩。窅爾同聲。服而非礙。顧規模¶ 
<pb:NFKB_QTW_p0950-14a>
之可則。宛在其中。聽寥亮之無差。不離於內。則知俯仰寧阻。進退皆由。引異響而非往。配禮容而必周。虛徐互振。寂寞相求。洞晨照而彌徹。驚微風而更幽。原夫製彼奇形。韻茲良玉。雖杳杳以將盡。竟遲遲而潛續。澹以成章。靜而應曲。重輕莫雜。恒宛轉而下垂。左右皆調。每玲瓏而中觸。由是孤光屢進。片影彌輕。駐幽音而乍默。值逸勢而俄成。方將映組綬。厠瑤瓊。應疾徐而洞徹。順激射以鏘鳴。故其悄以分音。玲然自我。當待叩而逾寂。匪輕搖而孰可。豈不以佩服紛綸。威儀眾夥。徵衝牙之微旨。然後知古禮之不墮。¶ 

* 楊迺¶ 
:PROPERTIES:
:PERSID: QTWAUT2818
:END:

** 舜歌南風賦(以能感和樂生殖㣥物為韻)¶ 

:PROPERTIES:
:TITID: QTWTIT18821
:PERSID: QTWAUT2818
:END:

巍巍舜德。於今人稱。居北極而惟大。歌南風以敷宏。歌之伊何。制絲桐而合奏。風之至矣。信長育而有徵。茲可謂無為而自理。天縱而多能。美夫誠發深衷。物能應感。憫沃瘠之勞逸。均陰陽之舒慘。是用作則於世。利之孔多。風詠凱兮。美萬物之蕃衍。樂操琴也。佳五聲以同和。復而不厭。遠而匪他。方將煦嫗之為意。豈徒娛樂於斯歌。觀其發宮應徵。揚清激濁。自南習習。同詩人喻彼棘心。入夜泠泠。異貧¶ 
<pb:NFKB_QTW_p0950-15a>
士叩其牛角。則知聖人審音以知政。化俗而作樂者有矣夫。懿其出乎幽谷。應以繁聲。若雲龍之潛召。同律呂之相生。萬籟動。八音清。匪鳴條而扇物。方靡草而作程。是以人荷時康。功歸帝力。四氣以之而不撓。百穀從茲而蕃殖。節有度。守有則。始從邇以及遠。終自南而徂北。爾乃匪徐匪疾。乍遏乍聞。颯颯清音。疑少女之初至。泠泠餘韻。謂別鶴之求㣥。亦為父母之罔極。何必聲變而成文。是以德冠百王。致成萬物。正南面而恭已。懋功千載而不咈。¶ 

* 楊濤¶ 
:PROPERTIES:
:PERSID: QTWAUT2819
:END:

** 揠苗賦(以無助苗長時至斯茂為韻)¶ 

:PROPERTIES:
:TITID: QTWTIT18822
:PERSID: QTWAUT2819
:END:

苗生有漸兮時不可踰。揠而求長兮是謂甚愚。謂坐致其滋茂。翻立見其萎枯。欲速之誠雖切。受益之理固無。計牽挽之功。雖則勞止。在播植之道。不亦疎乎。原夫勢惟探掇。心則陵遽。曾本固之靡思。徒末大以生慮。附麗無所。同伐木而蹷根。援引靡辭。似拔茅之連茹。苟離根而去本。必有損而無助。然則抽軋奚補。枯槁是招。雖盡區區之意。彌損芃芃之苗。助長且乖於載績。速成空望於一朝。殊不知潤以膏澤。託茲沃壤。待天時以煦。資地力以養。諒物生之有¶ 
<pb:NFKB_QTW_p0950-16a>
恒。何力拔而能長。豈不以立心有惑。措手無疑。俄見宛其死矣。猶云有以助之。不發悟於盡瘁。空深迷於務滋。謂短長皆由於已。謂遲速不繫乎時。勞而無功。殄乃自致。方握蘭而勢並。比捽草而功異。增高之望莫從。盡揠之助爰至。徇躁求之性。始望如雲。乖馴致之方。終貽委地。逆其理而如是。傷其物而由斯。欲益為謀。冀有秋之彌疾。過求生害。嗟不日而巳萎。是以君子。明於休咎。每因緣於根本。不苟且於華茂。推於命。俟於時。無若宋人之大謬。¶ 

** 庭燎賦(以天覆之廣文德以來為韻)¶ 

:PROPERTIES:
:TITID: QTWTIT18823
:PERSID: QTWAUT2819
:END:

王者親政以虔。遲明於未明之前。佇來朝於昧爽。爰設燎以光宣。爛然具舉。赫以相鮮。燧人載馳。俾流光而燭地。㣥后咸造。將辨物以朝天。時也四照方陽。千官是候。星尚泛於銀漢。夜未窮於玉漏。烘廣庭之際。赩以朱陽。曜紫微之傍。皎如白晝。伊有爛之通照。契無私之光覆。於是逮其時。灼其姿。影搖丹檻。光動彤墀。凌霜氣而炎威轉熾。拂輕飇而委燼潛遺。設必有因。葢欲司其明也。幽無不察。豈假望而畏之。事光乎國典。詠美乎周詩。如是則稱蘭膏者自滅影於是夜。言金釭者敢呈輝於此時。豈設王庭。其照能廣。¶ 

<pb:NFKB_QTW_p0950-17a>

既烈烈之傍達。亦勤勤於睿想。尚早斯至。激環珮以鏘洋。居高匪遑。燭宮闈而曭朗。功殊甸燎。事美蘭薰。焚五夜而幽明巳辨。輝九重而鵷鷺斯分。小投炬以流景。嗤銜璧之呈文。息其燄而恒讓朝日。浮其煙而乍雜瑞雲。有以啟天顏。輝至德。燐亂炳煥。熒煌翕赩。連珠戶而散彩。暎丹桂而混色。懿夫勳烈有融。用舍合理。當其晦可燔以生。讓其明可撲滅而止。原燎縱而奚匹。爟火通而何以。未若茲燎之舉。天庭之隈。可使九門洞啟。諸侯畢來。¶ 

** 蟻穿九曲珠賦(以延一縷以尋之為韻)¶ 

:PROPERTIES:
:TITID: QTWTIT18824
:PERSID: QTWAUT2819
:END:

蟻為質兮微眇。珠有竅而虛圓。苟一縷之是繫。雖九曲而可穿。當通幽以洞微。絲莫能貫。俾有條而不紊。蟻可知先。始蠢蠕以中出。稍連[:#AS-92F9:⿰帛⿱丿糸]而外延。豈不以內彼鴻輝。曳茲纖縷。纔容小往之徑。乍見規行之迂。(於武切曲迴貌見集韻)入惟追曲。窮瑩質以誠難。途匪履端。觀巧歷而可數。宛轉而進。縈紆是尋。似登折坂之峻。如出重泉之深。始九折以漸達。終一貫而克任。去似洞中。方游剖蚌之質。動殊牀下。奚聞鬬牛之音。是知聖者之使。宛如窮理。誠在小而罔遺。俾入微而有以。蟻周遊而在內。進必束身。絲抽縷以貫中。屈如繞指。¶ 

<pb:NFKB_QTW_p0950-18a>

隔青熒而可見。如遙遶而未已。苟非委實而行之。安得茹柔而展矣。詰屈若茲。周流出之。當曲轉之中。才可容髮。既旁通之後。亦既牽絲。苟柔弱之是引。則繚繞而奚辭。雖云曲徑而入。終殊在垤之時。斯則貫纍纍而匪匹。達規規而如一。求蹊而投彼夜光。出室而曾非時術。茲蟲也。小而近智。故可以穿無纇之質。¶ 

** 巨鼇冠靈山賦(以滄溟之上神化不測為韻)¶ 

:PROPERTIES:
:TITID: QTWTIT18825
:PERSID: QTWAUT2819
:END:

海環四方。東為之滄。有巨鼇兮。其大無極。戴仙山兮。其力難量。是山也根無附麗。彼鼇也勢則騰驤。積浪淪漣。拖其身而欻以動蕩。攢峯回互。加於首而隨以低昂。豈不以稟茲魁大。舉其峻極。當一動一息之際。見翻海迥山之力。延頸而㣥嶺騰青。聳身而半天映黑。徵物象之無比。見神用之罕測。亘橫天極地之質。邈爾形標。冠蓬萊方丈之尊。輕如首飾。然則神岳之高兮莫知。大鼇之壯兮若茲。視鯤鵬如纖芥。比嵩華於毫釐。嶔崟之容。初結根於無地。突兀之狀。終冠首於此時。舉其大。吞舟不足稱也。喻於小。戴勝有以似之。觀其轉峯巒。偃波浪。萬派沸渭。特立放曠。荷至重而非重。見大壯而用壯。風水之運。贔屭而上。摩天垠邱山¶ 
<pb:NFKB_QTW_p0950-19a>
可勝。崷崒而高標海上。蓬臺之靈。神仙之扃。獨冠岧亭。橫截滄溟。莫究其廣大之形。谿谷陵阜。嶄巖紛糾。仰戴於首。無可無不。乃與夫天地相久者哉。茲嶺磅礡。隨流混淪。聳切雲之高。且知其抗首。鼓翻波之勢。想見其側身。順時而或踴或躍。推理而乃聖乃神。比愚公之移有異。想龍伯之釣無因。茲可謂氣冠渺瀰。力均造化。則鼇之戴山也。以地載之力相亞。¶ 

** 狐聽冰賦(以將濟大川慎其所履為韻)¶ 

:PROPERTIES:
:TITID: QTWTIT18826
:PERSID: QTWAUT2819
:END:

風之壯兮。長川凝閉。狐之聽兮。將往復滯。慮陷身之有咎。常屬耳而未濟。究陰冰之厚薄。聽潛流之微細。蹀足將舉。故軫墜泉之憂。傾首不移。酷似枕流之勢。豈不以稟心回惑。澄思精專。欲趦趄以未進。恐凝沍之匪堅。青熒在目。懾慄臨川。躡彼素姿。恐有希夷之韻。憂其翠瀲。忽生步武之前。何危疑以立身。非果敢以行已。不處其薄。豈陷而止。蟲疑之理有殊。鶴警之聽可比。俯連白之上。唯恐有聞。顧莫赤之軀。重其所履。若將墜而常怯致身。謂葢厚而方敢舉趾。且夫冰結也徒稱百丈。狐疑也何啻三思。顧流音之蔑爾。增殺氣以淒其。同夫不可陷也。曷肯聞斯行之。所以汔¶ 
<pb:NFKB_QTW_p0950-20a>
濟等在梁之固。保安同履地之時。葢由乎懼彼其融。處於不磷。雖磑磑而罔釋。猶兢兢以克慎。馮河有志。且居安以思危。濡尾是憂。故易退而難進。觀其俯皓質。映清光。惟審固而後行。或逗撓而不遑。審固而或行或止。逗撓而若迎若將。猜忌罔恤。雖稱妖婦之化。戒慎為意。未踰君子之防。所以志無堅決。狀若虛佇。想清流之若驚。知素履之有所。諒躡虛以為警。將保全以為大。俟無聞而後行。豈貽乎滅趾之害。¶ 

** 水母目鰕賦(以有相須而後濟者為韻)¶ 

:PROPERTIES:
:TITID: QTWTIT18827
:PERSID: QTWAUT2819
:END:

物有相感。動無不濟。嗟水母之不明。假鰕目以能睨。因依倚以自警。當行止而有制。荷茲盼睞。非唯一目之所加。遊彼波瀾。固亦兩心之潛契。生雖異稟。趣則同途。託清明之餘照。導茫昧之微軀。誠有利於攸往。胡可去其斯須。唯暗是投。唯明是假。彼動容而有類。此轉盼而奚捨。乍若蒙駒之未視。從彼母兮。又似瞽人之將行。待彼相者。備察察於清目[:#AS-FBED:●]盧之際。共悠悠於碧波之下。俾其誠以明之。是同我之身也。斯則目非獨見。用必更相。形質既資於自晦。視瞻每比於偷光。分水類之餘睛。每能瞿瞿。遊泉室而有路。曾不¶ 
<pb:NFKB_QTW_p0950-21a>
倀倀。雖則視之不見。終似闇然而章。豈不以水母為名。鰕居其首。委雙眸而不恡。當四望之能久。處浩浩之無際。瞻之在前。俾冥冥之有知。不曰我後。由是審利害之所宜。俾出處之從時。合之則昭然發蒙。固無隱也。離之則寂爾無覩。豈不默而。既精誠之是達。在終始以相持。我無爾虞。既(一作恒)司明之不替。而(一作爾)為我目。其在暗而無疑。則知明不自守。昧者為偶。物有察而應心。功有踰於假手。是同久要之道。曾不吾欺。每思一盼之恩。慙非己有。¶ 

* 楊頤¶ 
:PROPERTIES:
:PERSID: QTWAUT2820
:END:

** 對函人所掌張侯下綱判¶ 
:PROPERTIES:
:TITID: QTWTIT18828
:PERSID: QTWAUT2820
:END:

** 　函人所掌不利欲告鎔範非工又景張侯下綱不及地武¶ 
:PROPERTIES:
:TITID: QTWTIT18828
:PERSID: QTWAUT2820
:END:

建侯行師。豫順以動。弦木羽蒿。暌威以作。數我軍實。昭彼文章。犀兕允著其壽年。熊虎方異其班飾。則考功有職。梓人不替。五等差數。三屬分明。實戎律之所先。誠保大之攸急。聿宜精其鎔範。勗彼弛張。對夫子之和容。拒養由之徹箭。且賓人實貫。昧我通規。函人之仁。愆乎所掌。是以綱不及地。將和容之未足。而或告非工。處常刑而誰捨。聖澤遐¶ 
<pb:NFKB_QTW_p0950-22a>
湊。皇明幽燭。射以觀士。武以備文。中罕主皮。賓有書於揖讓。作而不利。人無取於能函。晉陽之美既虧。矍相之儀何覩。請徵非道。方寘嚴刑。¶ 

* 楊成象¶ 
:PROPERTIES:
:PERSID: QTWAUT2821
:END:

** 對書齒判¶ 
:PROPERTIES:
:TITID: QTWTIT18829
:PERSID: QTWAUT2821
:END:

** 　乙合書生齒之數遂闕法司罪云未及三歲¶ 
:PROPERTIES:
:TITID: QTWTIT18829
:PERSID: QTWAUT2821
:END:

秋官聯職。司人其位。克守爾典。用承天休。所以辨九土之廣輪。紀萬方之眾寡。生齒之日。必載版圖。弱冠之年。將均征賦。况陰陽殊氣。性有剛而有柔。男女異倫。齒或七而或八。以小大斯比。生死必登。爰稽五刑。罪也難麗。未及三載。詞之有乖。¶ 

** 對新作南門判¶ 
:PROPERTIES:
:TITID: QTWTIT18830
:PERSID: QTWAUT2821
:END:

** 　甲新南門或人糾不時訴稱以新易舊¶ 
:PROPERTIES:
:TITID: QTWTIT18830
:PERSID: QTWAUT2821
:END:

門戶攸設。姦慝是禁。以開以閉。在昏在晨。當啟塞之從時。實終始而合制。若位崇列國。名大諸侯。因農隙而度功。既日至而斯畢。且魯門所作。邱明書以不時。長府匪仍。宣聖議其有改。蠢茲甲者。興事不臧。雖善閉之典聿修。而從時之宜或紊。糾之則可。稱易何為。¶ 

<pb:NFKB_QTW_p0950-23a>

* 楊慎虛¶ 
:PROPERTIES:
:PERSID: QTWAUT2822
:END:

** 心鏡賦¶ 
:PROPERTIES:
:TITID: QTWTIT18831
:PERSID: QTWAUT2822
:END:

嘗觀夫乾位始造。坤儀廣生。運元和而產氣。因自有而含精。萬靈㣥分。立圓形以標貴。四體成物。包寸心而致亨。含妙有而成象。賁虛無而自明。故其端以居中。動不違正。藏牝谷而為主。闢靈臺而作鏡。將黷之而不昏。因澄之而彌靜。既剗邪而窒慾。復窮理而知命。然後和精神。明情性。俾存存而不惑。恒皎皎而孤暎。由觸類而感。有為必因。象物知器。乘時利人。敷禮經以導俗。馳精義以入神。探禍福而知運。任行藏而理身。所以君子處順而情逸。明王不言而化淳。若乃潛英議。蓄明斷。欲鴻蒙而未析。忽冒昧而相亂。凝至精而一臨。俾㣥疑而四散。故使立身者潔之而清真自守。入官者朗之而美化攸贊。語眾妙之元通。分萬殊於大觀。然則物以心鑒。心由物遷。掇輕花而意豔。坐孤石而情堅。所以去彼取此。削觚為圓。將欲保至和而不撓。存大璞而自然。茲會有體。彼管攸設。選賢而官。知人則哲。端靈心之朗暢。拂清鏡之光潔。取捨妙諧於物宜。推擇靡遺於井渫。遣許郭而齊鑑。與山盧而比傑。可謂張英風。著徽烈。¶ 

<pb:NFKB_QTW_p0950-24a>

嗟小子之庸蔽。撫蓬心而望絕。¶ 

* 楊式宣¶ 
:PROPERTIES:
:PERSID: QTWAUT2823
:END:

** 對水損免輸判¶ 
:PROPERTIES:
:TITID: QTWTIT18832
:PERSID: QTWAUT2823
:END:

天作淫雨。害於嘉穀。東夏之人。實罹其弊。發倉賙餼。巳軫聖皇之心。舉恩累折。猶有下人這請。雖承恩屏水。皆在當年。而經國寧人。事資可久。人惟邦本。本固邦寧。人或不康。君何足取。且禮莫盛於封禪。歡莫大於觀禮。人霑厚慶。自給非常之恩。歲及大祲。何阻後時之澤。請從周賚。以副堯心。¶ 

* 楊伯曦¶ 
:PROPERTIES:
:PERSID: QTWAUT2824
:END:

** 對當襲偽喑判¶ 
:PROPERTIES:
:TITID: QTWTIT18833
:PERSID: QTWAUT2824
:END:

** 　甲從軍戰亡嗣子當襲偽喑讓人告詐病¶ 
:PROPERTIES:
:TITID: QTWTIT18833
:PERSID: QTWAUT2824
:END:

天子建國。酌疇庸之典。諸侯立家。重延賞之業。甲位居戎旅。道在干城。覩三邊之羽書。獻七縱之奇計。閫外之事。既受命於瓜時。軍中之法。幾申號於蔥嶺。雖王師有征。而胡兵尚寇。甲第之歡未展。庚日之悲已及。逝者何追。空怨盧龍之塞。嗣子克荷。爰受白茅之封。眷彼鴈行。同夫鳥啄。韋賢之子。固是齊芳。劉憲之兄。宜其等列。棣華有訓。桃李無¶ 
<pb:NFKB_QTW_p0950-25a>
言。不慙孤竹之風。願守延陵之節。前史嘉其德讓。今人胡乃告論。即議霜科。寧符日用。¶ 

