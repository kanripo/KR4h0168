#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0865-14a> ¶
#+PROPERTY: JUAN 0866
欽定全唐文卷八百六十六¶ 

<pb:NFKB_QTW_p0866-01a>

* 楊夔¶ 
:PROPERTIES:
:PERSID: QTWAUT2453
:END:

夔有雋才。為宣州田頵上客。知頵不足抗吳。著溺賦以戒¶
之。頵不用。竟至於敗。¶ 

** 溺賦¶ 
:PROPERTIES:
:TITID: QTWTIT17476
:PERSID: QTWAUT2453
:END:

元微先生。澹慮澄情。樓倚岳陽。湖觀洞庭。渺漫兮若與乎¶
天平。遠指君山。一螺黛清。遙覘湘浦。一片雲明。輕楫巨舸。¶
載縱載橫。或楚歌以應櫂。或漁唱以齊征。雖云吳楚之濶。¶
於焉瞬息之程。俄而濃雲興。猛吹作。訇訇兮雷霆。零零兮¶
<pb:NFKB_QTW_p0866-01b>
雨雹。波勢兮奔騰。波聲兮渀瀖。或若積雪。或若裂壑。樓岌¶
嶪兮地如落。欹檣側帆。[:#AS-8BE1:●]出歘入。烟馳霧驟。神號鬼泣。忽¶
翼舉。忽蟲蟄。波而解浪而傾者。亦一瞬而俱及。雨既霽。風¶
亦止。呀呷餘波。振蕩未已。俄有呈其板而流者。碎其篷而¶
飄者。彼緘縢之篋。扄鐍之櫃。委翳波間。罔知所祕。或一竹¶
以脫命。或舉族而咸墜。沿汀遶濱。零落在地。元微子指而¶
泣曰。其嗜利則孟子所以惡交爭也。其欲速則仲尼所以¶
悲不達也。孰有輕命若糞。重賄如山。用一縷無繼之力。涉¶
萬仞不測之川。踐險冒危。既蔑履冰之誡。殞身覆族。空銜¶ 
<pb:NFKB_QTW_p0866-02a>
沒齒之寃。宏農子聞其言。同其歎。此則以江以湖。沒不可¶
援。今復有非波非濤。溺不可算。窺之則茫然無岸。由古及¶
今。陷者如貫。元微子矍然其詞。泫然其悲。何陸之為溺。而¶
不維不持。紛吾緒而亂余曲。爾其辨而析之。乃曰。趜蘖是¶
惑。沉湎無時。混淆先後。顛倒矩規。惟誕是習。莫禮是持。散¶
髮裸體。以遨以嬉。汨親疎。兀尊卑。情所至則至。意所為則¶
為。可慶者忽其慶。可悲者忘其悲。龍章莫保。鳳德何衰。光¶
逸則獨竇求入。伯有則壑谷忘歸。子反不謀於軍前。敗非¶
天作。正平不拘於席上。禍乃自貽。但驕其氣。益亂其機。隋¶
<pb:NFKB_QTW_p0866-02b>
兵濟江。玉樹方舞。越人入戶。金斝猶飛。所以為酒之溺也。¶
至若貝含其齒。雲聳其鬟。苞藏其戾。矜持其妍。斥巧若拙。¶
移曲成端。為媚斯極。荷寵益堅。陳靈以衵服戲朝。俾君臣¶
受禍。驪姬以歸胙獻毒。使父子成寃。齊莊以盜室取斃。郤¶
犨以奪儷不全。此所以為色之溺也。至若伊義莫顧。惟賄¶
是務。以譎以回。不軌不度。溝壑難滿。錐刀必聚。莫興知足¶
之慙。蔑有惡盈之懼。其帑溢。其帛蠧。其貫朽。其粟腐。營營¶
尚恐其力窮。汲汲不思其日暮。復有白版為侯。黃金作輔。¶
南宮變屠賈之行。西園成闤闠之路。求金求劍。曾無就木¶ 
<pb:NFKB_QTW_p0866-03a>
之心。鬻爵鬻官。但欲齊天之富。壬夫死而方覺。雍子戮而¶
未悟。此所以為貪之溺也。至若專國之柄。操天之軸。任其¶
性情。隨其嗜慾。其喜也沉者浮。其怒也贏者縮。易否為臧。¶
化直為曲。雖山重而可迴。雖海深而可覆。其門若市。其帑¶
如谷。背者斥。向者錄。言張其機。笑孕其毒。譽之則銖而為¶
鈞。訾之則歌而為哭。屏內外之氣。側天下之目。稽其莽卓。¶
考其產祿。謂兵鈐之在已。將神器之有屬。國璽行竊弄之¶
手。宮闈開盜視之目。自謂其投葢之力可圖。殊不知燎原¶
之火難撲。既衆叛而親離。竟噬臍而齧腹。此所以為權之¶
<pb:NFKB_QTW_p0866-03b>
溺也。是四者。匪橫其流。匪駕其舟。有溺者。孰究其由。其毒¶
也必漬於骨髓。其痛也亦甚於戈矛。雖扛鼎之力。觸山之¶
酋。亦不能杼之以出。而况於纎離之儔哉。元微子乃曰。始¶
吾觀涉水而溺。則恍然而內惕。今復聞不波而沉。則瞿然¶
如大敵。且酒不可甘。甘之則沉。吾命酒曰甘波。色不可愛。¶
憂之則溺。吾命色曰愛河。衣所以被體。食所以充腸。苟朝¶
脯而不匱。寒暑而有裝。豈假積粟於廪。儲貨於囊。且藥所¶
以攻百疾。百疾蠲而藥不止者。鮮不及其殃。吾命財曰藥¶
江。士患不達之名。不立之身。苟達苟立。在守其真。何必競¶ 
<pb:NFKB_QTW_p0866-04a>
升沉之路。爭輕重之鈞。狼子野心。暱之害人。吾命權曰狼¶
津。噫。生於世。不溺於四水者。吾謂夫顏閔之倫。¶ 

** 刑議¶ 
:PROPERTIES:
:TITID: QTWTIT17477
:PERSID: QTWAUT2453
:END:

議曰。刑可以立乎。堯舜不能去。不亦深乎。曰。貳於法而行¶
之。苟違之者。是不由砥。終而紊之。則孰若嚴刑而使知畏。¶
姑以一宇言之。立其牆垣。崇其閈閎。猶有穴而入者。而况¶
於不設乎。漢輕其法。穽民於禍矣。之而不是乎更。(疑)嗚呼。¶
致金於路。坐拾者以盜否。¶ 

** 焚舟議¶ 
:PROPERTIES:
:TITID: QTWTIT17478
:PERSID: QTWAUT2453
:END:
¶
<pb:NFKB_QTW_p0866-04b>

秦伯伐晉。兩用孟明皆敗績。用之不怠。復伐於晉。晉人不¶
出。遂封殽尸。霸者以武為功乎。昔楚子敗晉。(闕二字)京觀以¶
昭武功。楚子不從。曰。所以稱武者。以有七德也。我無一焉。¶
其可稱哉。今稽秦師。忽蹇叔之忠諫。納子之狂謀。勞師欲¶
以襲國。殽及彭衙之敗。隻輪不返。渡河焚舟。示其致死。晉¶
不與敵。遂霸西戎。亦未為勝也。况兩敗一勝。與敵乃亡尺¶
全寸。焉足為功哉。夫饑虎餒狼。一意於吞噬乎。吾見晉之¶
懸門不發者。君子多矣。¶ 

** 復宮闕後上執政書¶ 
:PROPERTIES:
:TITID: QTWTIT17479
:PERSID: QTWAUT2453
:END:

<pb:NFKB_QTW_p0866-05a>

子雲有言曰。琴瑟鄭衞調。俾夔因之。亦不可以致簫韶。故¶
董仲舒云。琴瑟不調。甚者必改而更張也。舜承堯禪。當太¶
平至理之後。猶且放四凶。舉八元八愷。而後百揆四門。方¶
克調序。當今承百王衰弊之末。繼萬法隳散之餘。皇綱不¶
序。事無舊貫。閣下掌國之鈞。提人之柄。將循其舊而就為¶
治乎。將擇其善而漸以化乎。將新其轍而革其弊乎。某誠¶
不敏。麤達利病之源。常欲得布露蘊蓄於執政。以助教化。¶
則與躅人之喜慍。隨聲而是非者。固不同其軌矣。夫廣引¶
<pb:NFKB_QTW_p0866-05b>
古事。以黷左右。葢類庸醫。不審疾病。掊聚衆藥。合為一法。¶
希有或中耳。况今下筆者。言登庸之善。則皋夔蕭曹。語字¶
牧之能。則龔黃卓魯。此亦閣下飫於聽視矣。今不敢遠為¶
徵譬。請質而言之。閣下將循其舊而就為治耶。且四海生¶
靈。火陷密網。舉手搖足。如在桎梏。其懷革弊剗訛之政。如¶
旱苗之待甘雨。若循其舊不為之制。信其治不為之憂。蠧¶
不剔則壞及根本。毒不抉則疽及骨肉矣。以此知循舊之¶
難也。閣下將擇其善而化以漸耶。且知人之道。聖哲猶難。¶
故仲尼有以貌以言之失。則閣下所為善者。其欲詢於人¶
乎。其欲取於言乎。取於言。言未必信。詢於人。人未必誠。蓋¶ 
<pb:NFKB_QTW_p0866-06a>
澆競日久。煽為朋黨。內則巧詐萬變。外則絜矩自任。同於¶
已者。互推互挽。出於已者。擠辱如仇。訪於人有是有非。聽¶
於人有端有曲。雖秦鑑之明。堯羊之觸。未免其撓且惑。此¶
以見擇善之難也。閣下將欲新其轍而革其弊耶。在今日¶
時之訛。俗之壞。况大兵久役之後。救其衰殘。未有首於此¶
也。前車已覆。後車豈可躡而行之。固當改轍易塗。以取其¶
不傾不蹷。道路之人。亦知此為至計。况廊廟帷幄之畫。豈¶
不以是為急哉。然民困已久。如涸澤窮鱗。噞喁餘喘。更沃¶
之沛澤。則有蘇活之望。若顧而哀之曰。吾未能卒致其澤。¶
<pb:NFKB_QTW_p0866-06b>
命貫而挈之。俟有水之地。則捨而放諸。則是魚之反不如¶
噞喁於涸澤矣。此以見新轍之難也。然則為政之道。固在¶
乎人。其人存則其政舉。其人亡則其政息。今大兵之後。生¶
民陷於塗穽。九州四海。固仰首於吾君吾相。以待其脫塗¶
出穽也。使吾君為堯為舜。固在吾相之左扶右翼。齊桓公¶
任管仲。九合諸侯。一匡天下。任豎刁易牙。則國亂而無主。¶
身歿而不殯。如此則匡持裨贊。繫於臣不繫於君也。今閣¶
下莅事以來。以為天下安乎危乎。賈誼居漢文升平之代。¶
猶言今所安者。抱火而厝於積薪之下。而寢其上。矧今日¶ 
<pb:NFKB_QTW_p0866-07a>
生民。首未去其壓。足未釋其縛。乃欲循常之轍以安輯還¶
定。猶為饑仆者譚翊日之膳。將何所濟哉。夫欲安其民。則¶
莫若擇守宰。夫欲固其本。則莫若去奢侈。夫欲官之治。則¶
莫若為官而擇人。夫欲弊之革。則莫若限田而定賦。夫朝¶
廷之立。在固本根。本根固則兆庶安。兆庶安則盜賊息。盜¶
賊息則基於太平矣。欲安其兆庶。莫若擇守宰。守宰良則¶
人民安。人民安則無逋逸。如抱沉痼者偶所親之衞養。焉¶
肯捨其親而從疎乎。苟不精擇其守。慎選其宰。信虛聲。徇¶
請謁。是致禍於民。而思其安。如挾彈以驅林。惡禽之驚也。¶
<pb:NFKB_QTW_p0866-07b>
決防以涸泉。怪魚之逝也。故漢宣帝詔曰。與我共治天下。¶
其惟良二千石乎。故承平之代。號為得人。內外肅穆。時風¶
一變。如是則守宰之任。其可容易乎。其可輕受乎。今遠方¶
郡邑。民抱愁痛。嗷嗷然如嬰兒之望父母也。朝廷命牧守。¶
選邑宰。以何道而取耶。其有忘慈惠之心。蘊聚歛之志。不¶
思疾痛。但恣刻剝。役尫瘵以從欲。飾廚傳以邀名。天路高¶
邈。呌訴無所。居者以遠而吞氣。行者以賂而設譽。縱使貪¶
過桀跖。亦可高枕夷柳。如此則流毒於下。豈有既乎。故曰¶
欲安其民。莫若擇守宰也。夫世態驕奢。競相扇習。生民益¶ 
<pb:NFKB_QTW_p0866-08a>
痛。時風益訛。昔有諫舜用漆者。以其漆不已至於象。象不¶
已至於珠玉。夫塞其源。絕其流。猶有浸漬潰防之穴。而况¶
決其源。疏其流。其可罪諸洋溢乎。且古者車服僕隸。悉繫¶
於位。上不得踰制。下不得僭上。故貞觀開元之初。位至丞¶
相。其導從不過十數人而已。迨林甫秉政。內挾邪以固寵。¶
外託勢以立威。勝已者巧法以誅之。異已者倚公以斥之。¶
內外畏惡。林甫亦自審其曲。由是出入嚴其兵衞。如見大¶
敵。自後執政者。嗣其餘風。至今不衰。下至散班冗職。但力¶
可致者。即前有驅。後有殿。固莫問於品秩矣。至於崇德雅¶
<pb:NFKB_QTW_p0866-08b>
望。亦不能復其本。縱心有所惡。皆有類聚者瞽惑。不得固¶
其節矣。且月俸既有限。餘給既無數。以有限之入。供無度¶
之費。俾其分一職。當一位。不掊不歛者。亦鮮矣。車服僕隸¶
之為費。尚且如此。矧復後庭曳綺羅飾粉黛者。其費如何¶
哉。故因賂而仕。由賄而達。牛驥皁隸。汨為一流。居外者恃¶
內之權。恣其刻削。居內者恃外之遺。益其侈靡。耗民之生。¶
如城之狐。蠧民之力。如社之鼠。枯骸朽皮。盡取後已。閣下¶
其不痛心乎。其不抆泣乎。夫四方程式。自輦轂出。儻閣下¶
剋已以行。俾四海知所法。則其為革弊剗訛。不啻沃湯於¶ 
<pb:NFKB_QTW_p0866-09a>
砌雪也。故曰欲固其本。莫若去奢侈也。自大駕南巡。官失¶
其守。冀販繒織畚之伍。有安劉滅項之才。於是爛羊續貂。¶
首尾顛倒。苟無董正。是紊國經。元宗平內難。有功者多橫¶
行自負。姚梁公當國。引光武故事。請不任功臣以政。優其¶
祿秩。寘於散地。使不干禁忌。無韓彭葅醢之戮。保子孫爵¶
祿之慶。閣下不以是為慮乎。書曰。官不必備。惟其人。國家¶
設庠序之官。葢說禮敦詩之本也。苟非其人。焉可妄授。今¶
貴遊豪冑。恥言國庠。凡受其官。意若獲譴。故朝廷職事。亦¶
以為尋常。莫知大學為國之本。本顛則枝葉從之矣。焉有¶
<pb:NFKB_QTW_p0866-09b>
文明之代。輕易儒學。齒其位者。曾不知書之顛倒。而欲以¶
此發明大義。闡揚大道。是猶責瞽者以元黃。語聾者以律¶
呂。舉是一隅。則百辟其選。豈可不摭其名責其實也。故曰¶
欲官之治。莫若為官擇人也。今天下黔首。不憚征賦。而憚¶
力役。明勅屢降。非不丁寧。州縣奉私。曾不遵稟。既因循未¶
用。亦有所未盡焉。葢僑寓州縣者。或稱前賢。或稱衣冠。既¶
是寄住。例無徭役。且勅有進士及第。許免一門差徭。其餘¶
雜科。止於免一身而已。今有僥倖輩偶忝微官。便住故地。¶
既云前曾守官州縣。須存事體。無厭輩不惟自置莊田。抑¶ 
<pb:NFKB_QTW_p0866-10a>
亦廣占物產。百姓懼其徭役。悉願與人。不計貨物。只希影¶
覆。富者稱物產典貼。永絕差科。貧者以富籍擠排。助須從¶
役。利入私室。害及疲民。無利潤者。轉見沉淪。有膏腴者。坐¶
取安逸。衣冠戶以餘慶所及。合守清廉。既恃其不差不科。¶
便恣其無畏無忌。且古畫地之數。限人名田。一則量其貧¶
富。一則均其肥瘠。今凡稱衣冠。罔計頃畝。是奸豪之輩。輻¶
輳其門。但許借名。便曰納貨。既託其權勢。遂恣其苞囊。州¶
縣熟知。莫能糾摘。且州縣所切。莫先科差。富貴者既黨護¶
有人。貧困者即竄匿無路。上逼公使。下窘衣資。怨嗟之聲。¶
<pb:NFKB_QTW_p0866-10b>
因傷和氣。苟權利之路絕。請託之幸除。即民必泰。俗必阜¶
矣。何以塞其門。杜其隧。在定其稅額而已。自一品至九品。¶
各限其田。田有恒。即賦有限。無路廣占矣。既絕其廣占。即¶
富者無苟免之徭。貧者無非次之役。則凋瘵何有夫不蘇。¶
時俗何有夫不安。故曰欲弊之革。莫若隨田而定賦也。是¶
四者。固為政之綱也。將欲安其人。豐其俗。實未有先於此¶
道也。復有急於是者。葢朝廷之法也。夫法者。士庶之所以¶
共。固不以士則廢。庶則用。所以一而行之者。欲人之鮮過¶
也。苟輕者以賂而重。曲者以勢而直。縱朝廷示於人。雖一¶ 
<pb:NFKB_QTW_p0866-11a>
子不為信。而况有勢有賂者。焉肯凜畏哉。今朝廷之法。不¶
及州縣之條。州縣之條。違者必有刑。所以人知懼。朝廷之¶
法。犯者未必罪。所以人莫畏。是以冠履雜處。首尾倒置。國¶
君之威。不行於世。牧伯之令。反信於時。如此則風俗日已¶
漓。國柄日已陵。不其痛歟。不其惜歟。今為政者。未嘗以此¶
為痛。葢各急於私。不計於法。設有其行典者。悉貧而寡援。¶
俾其受罰而興怨。蓄憤而不能訴。鬼神有知。固納其訴。則¶
伏陰[:#AS-8FBB:●]陽。繁霜苦雨。豈不職於此哉。且石碏殺其子。君子¶
以為義。叔向戮其弟。仲尼以為直。今閣下當此大柄。豈有¶
<pb:NFKB_QTW_p0866-11b>
捨其義與直。而混其名與齷齪者為偶哉。今法不患不制。¶
而患不行。事不患不立。而患不公。苟以用法必公。不以豪¶
強而曲直。則不出戶可以見四方之承禀。不下席可以知¶
兆庶之休戚矣。代宗朝用楊綰為相。綰性清儉。時論推之。¶
及為相。郭汾陽為河中節度使。憚之。妓樂減半。驗於此。即¶
四方凜畏當國者操守耳。陳平對漢文云。宰相者。上佐天¶
子燮理陰陽。內親附百姓。外鎮撫四夷。使御史大夫各得¶
其職。今陰陽調乎。百姓親乎。四夷柔乎。內外之職各得其¶
任乎。欲陰陽之調也。獄無滯訟。官無濫政。農桑無失時。公¶ 
<pb:NFKB_QTW_p0866-12a>
府無加賦則里有歌。巷有頌。和聲達於上。休氣屬於下。陰¶
陽何有於不調哉。欲百姓之親也。不奪其力以營臺榭。不¶
刦其才以具土木。不掠其糧以給犬馬。不賦其財以資交¶
結。聞民之病。如子之病。聞民之餒。如已之餒。百姓何有於¶
不親哉。欲四夷之柔也。省刑罰。薄賦歛。謹庠序之教。申孝¶
悌之義。鄉里識尚齒之敬。道路知事長之禮。然後固其關¶
防。禁其侵掠。[:#AS-8867:⿳士冖䂞]其戈革。示以恩信。四夷何有於不柔哉。欲¶
內外之職得其任也。命各舉所知。隨材引用。不以位微而¶
不錄其言。不以地寒而不取其行。稱文者授以文學之任。¶
<pb:NFKB_QTW_p0866-12b>
然後考其文之臧否。稱武者授以兵衞之任。然後驗其武¶
之勇怯。稱理者授以親人之任。然後責其理之優劣。稱錢¶
穀者授以度支管榷之任。然後課其錢之盈虛。實者升之。¶
不副者黜之。其升黜皆及其所舉。故人不以黨而進。亦不¶
以獨而退。則內外之職。何有不得其任乎。自元和以降。宰¶
相閉關不接士夫。遊其門升其室者。非有世故。非有媒薦。¶
固不可偶頃刻之語。周公一沐三握髮。公孫宏開東閤。邴¶
吉不以吐車茵為過。而乃致理平。故太平之基。非一士之¶
功也。借如大厦崇崇。誠柱石棟梁之力。然捨其欒櫨榱桷。¶ 

<pb:NFKB_QTW_p0866-13a>

此為何室哉。今天下有倒懸之急。實閣下夜以繼日籌其¶
事。坐以待旦思其用。忘寢食以待往來。捐金帛以給貧困¶
之秋也。某家且貧。讀書著文之餘。以漁獵奉甘滑。今閣下¶
居密勿啟沃之地。輒以漁獵為諭焉。夫漁於澤。徧水而布¶
罟。獵於林。被野而設罝。不徧不被。是闕其具也。及其獲魚¶
得兔。非一日之力。今內外百執事。亦罝罟之衆目焉。焉可¶
一一責其獲。又焉得以不獲而不設也。然能不縱其躍。不¶
漏其走。亦足助為漁獵矣。苟或不掩其走。不蔽其躍。即捕¶
<pb:NFKB_QTW_p0866-13b>
之無虧其綱紀。則後日之漁獵。不患於遺矣。惟不以詞之¶
繁。試一二垂省。幸甚幸甚。¶ 

** 題望春亭詩序¶ 
:PROPERTIES:
:TITID: QTWTIT17480
:PERSID: QTWAUT2453
:END:

夫樓閣亭榭之建。其名既殊。其制亦異。至於瞰江流。跨嶺¶
脊。延親賓。合歌樂。晴朝月夕。肆坐放懷。葢其致一也。然則¶
有以位名之者。以氏名之者。以景名之者。以意名之者。取¶
近而言。以位名之。於洪州滕王閣是也。以氏名之。於江州¶
庾樓是也。以景名之者。於鄂州黃鶴樓是也。以意名之。今¶
見望春亭焉。望之名。愚知之矣。或曰。誌其始建之時也。其¶
未然乎。四時相序。春實稱首。春德發生。德合仁也。愛民之¶ 
<pb:NFKB_QTW_p0866-14a>
務。莫先於仁。仁以合天。天以合仁。治道盡矣。意望者其在¶
茲乎。於是賦五言詩一章八句。¶ 

** 湖州錄事參軍新廳記¶ 
:PROPERTIES:
:TITID: QTWTIT17481
:PERSID: QTWAUT2453
:END:

度材者定曲直於繩。較物者決輕重於衡。葢繩無欺。衡無¶
私。故人所取鏡也。今使五邑之吏。枉正無所逃。千里之情。¶
毫釐無所差。束其內外。必蹈乎規矩。戢諸桀黠。知攝於刑¶
憲。斯郡主簿有繩衡之無私。為得其任矣。高陽許鎕。以前¶
秋曹椽端於讞獄。詔寵之。遷陟斯任。自兵興十五載。事隳¶
宿貫。守國之法制。稟朝之政令者。由關而東。郡亦無幾。惟¶
<pb:NFKB_QTW_p0866-14b>
吳興遵國經。體舊章。上下謙敬。確然不渝。然此數萬衆兵¶
之所給。固繫於土賦。俾其役不重。歛不煩。吏不苛。民不疲。¶
萬目自正者。全在提其綱乎。君制事以義。制心以禮。節不¶
為勢易。志不為強奪。靜以督其下。故其下肅。恪以莅其事。¶
故其事簡。由是衆吏畏而庶務集。僅致於訟息而刑置矣。¶
廣明中。妖巢揭竿以犯帝閽。遂俾翠華有西南之狩。梁鄭¶
周秦之甲。皆閣手無所敵。凡五改火。鸞駕外駐。甲辰年。今¶
太守以彭門之師。擒巢於萊蕪。提其顱薦於成都。明年春。¶
玉輦還闕。遂以功牧於吳興。帝念殊庸。位不配德。詔加防¶ 
<pb:NFKB_QTW_p0866-15a>
禦。以高其位。始開幕延賓。增吏拓制度。是取督郵之舊署。¶
為防禦使院。然後合功廩戶三掾之廳。移居視印繩墮於¶
此。夫簷楹廹則耳目泥。居處蕪。則思慮昏。今茲視於前則¶
淺而露。覘於後則湫而陋。得無泥與昏乎。而又藂蓧雜卉。¶
蔭翳堦序。列衙者亂其次。授事者喪其局。交肩駢足。褻禮¶
虧敬。君乃命梓人。擇[:#AS-9061:⿰王褱]材。敞前楹。豁南榮。砥中唐。嚴層扄。¶
設外屏以肅其入也。構環廊以莊其位也。撤舊增新。擁隘¶
咸革。列目之物。罔不完美。覩其顯敞。則夏奪其暑。居其奧¶
密。則冬[:#AS-9BF8:⿰去⻏]其寒。地斯清。境斯勝。足以豁聽視。爽精神。導中¶
<pb:NFKB_QTW_p0866-15b>
和之性。增沖澹之趣矣。君子是以知蘊智者於事敏。負才¶
者應用周。如水於器。方員無所滯。如絲於色。元黃無不入。¶
如是則化為完。易卑為高。葢出於餘力乎。况君行已之道。¶
及物之利。其察也鑑焉。臧否無匿。其信也潮焉。朝夕不忒。¶
俗茹其正。吏飫其直。叔向所謂明察之官。忠信之長者。於¶
此而見矣。斤塗畢役。君以夔業於文。且謂紀年表事。春秋¶
之曩志也。茲廳之立。既始於我。而載祀莫紀。無乃取議於¶
將來乎。其為我書之。無虛美。無加飾。惟實是編。足以貽後。¶
遂謹而日之。請題於東墉。以記廳之始。¶ 

¶
