#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0170-14a> 
#+PROPERTY: JUAN 0171
欽定全唐文卷一百七十一¶ 

<pb:NFKB_QTW_p0171-01a>
　朱敬則(二)¶ 

** 梁武帝論¶ 
:PROPERTIES:
:TITID: QTWTIT04529
:PERSID: QTWAUT0231
:END:

梁高祖聰明文思。寬厚通博。生而神異。動多奇怪。此天表¶
也。永元之初。㣥賢受命。竭懷輔正。盡力康衢。細隟未開。纖¶
塵不動。而雄圖英算。孤識獨見。審長河之將決。知崑山之¶
必焚。理欲先天。未遑後舉。叫嘯龍虎。合集風雲。馳兩函以¶
取荊州。連五都以震都邑。長流遠邁。獨決方寸。霜風飛掃。¶
雲雨霑沐。白旄一麾。頑童授首。乃弔冤魂而謝牛酒。昭筐¶
篚而軾善人。師不疲勞。人無怨讟。謳歌是逼。獄訟攸歸。代¶
<pb:NFKB_QTW_p0171-01b>
易德成。眷命斯在。然躬覽載籍。備睹興[:#AS-FDA1:●]。留心求瘼。勵精¶
納善。雖化未大道。時亦小康也。若尋其德音。討其風俗。尚¶
根淺易拔。源涸難流。禍亂相仍。蓋其宜矣。且兵號義旗。戰¶
稱伐罪。勝非已利。功豈私成。湯有慚德。去道近也。武無媿¶
容。其私厚也。昔魏太祖兵鋒無敵。神機獨行。大戰五十六。¶
九州靜七八。百姓與能。天下慕德。猶且翼戴弱主。尊獎漢¶
室。降及宋高。翦平偽孼。安復王家。義聲薄天。高誠動日。然¶
更懸兵四嶽。決勝五湖。北靜燕塵。西清秦霧。宏勳不讓。盛¶ 
<pb:NFKB_QTW_p0171-02a>
德見推。備物滿庭。猶存非望。故晉帝今日之事。本所甘心。¶
義士猶或非之。通人尚為薄德。况梁取天下。又甚於斯。南¶
康主盟。實稱齊帝。奉之以成大順。承之而動義兵。國步既¶
寧。家怨又雪。君稱主祭。臣復何猜。借人之名而不復命者¶
也。尋其錫文。考其謙讓。事同對面。理非飾詞。寧知悠悠江¶
山。相去千里。矯情偽迹。頓至於斯。示人此心。豈躬行事。欲¶
令節義行於比屋。其可得乎。夫君人者。日月齊其明。陰陽¶
質其信。江海同其量。天地偕其容。未有飾智驚愚。衒材惑¶
眾。較武力於羊侃。示腰腹於賀琛。商略儒宗。取異於章句。¶
<pb:NFKB_QTW_p0171-02b>
變置官品。無求於典實。每事皆欲先人。所唱復須稱贊。父¶
作子注。君制臣歌。受佞無厭。進諂不倦。浮華道長。輕薄路¶
開。以天譴為嘉祥。用妖怪為休祉。聚斂俱極。賞罰無章。有¶
識為之寒心。㣥僚曾不先覺。若言位是神物。何須下殿走¶
乎。若言負重願休。何勞受贖歸乎。若言息人是務。何須納¶
叛臣乎。若言吞伐有時。何須中許和乎。利器不藏。奸夫得¶
志。然則侯景之兵我人也。仗我器也。驅我人揭我器而取¶
雋者。豈異術哉。由上人之失教也。君父幽辱。宗廟傾危。帝¶
子王孫。跨州連郡。未有晉鄭齊心。牟虛合契。五侯九伯。列¶ 
<pb:NFKB_QTW_p0171-03a>
海分山。罕聞申包胥之頓哭秦庭。茅夷鴻之幣謁吳國。戶¶
口徒眾。不覩死戰之人。寵遇雖多。寧有報恩之士。江淮無¶
波瀾之阻。城闕絕藩籬之固。長州杜若。一旦凋零。稽山竹¶
箭。忽然摧折。可不甚歟。或問曰。梁主不以黃屋為尊。紫宸¶
為貴。離欲絕愛。遣色歸空。有湯武之憂勞。若堯舜之臞腊。¶
享國五十。若登春臺。忽為羇旅叛臣。鳴吠逋醜。長㦸指闕。¶
強弩臨城。兵折意窮。忿毒而沒。善不可恃。岐路何歸。君子¶
曰。梁主之美。誠如子言。神無與善。未敢聞命。何者。武帝暮¶
年。荒誕實甚。殫守縣之力。不充自縱之資。盡丁口之租。纔¶
<pb:NFKB_QTW_p0171-03b>
足緇衣之費。昔夏桀以九州之富。秦皇以六合之尊。造瓊¶
室而天下土崩。作阿房而寰中瓦解。况地比一郡。國乃三¶
分。外有征戍之勤。內有雕靡之弊。加以金剎寶柱。煥爛雲¶
霞。至於銀榜珠簾。的白[:#AS-FBED:●]歷星月。神怒人怨。禍積患生。過¶
往必來。何足疑也。且夫惡於齊而保於我。何補也。得一夫¶
而[:#AS-FDA1:●]一國。非智也。昔趙納馮亭。有長平之禍。梁受侯景。成¶
永福之災。金甌忽傷。悔之何及。¶ 

** 陳武帝論¶ 
:PROPERTIES:
:TITID: QTWTIT04530
:PERSID: QTWAUT0231
:END:

孔子曰。夏道不[:#AS-FDA1:●]。商德不作。商道不[:#AS-FDA1:●]。周德不作。梁自侯¶ 
<pb:NFKB_QTW_p0171-04a>
景入寇。蕭詧外奔。西鄰責言。南風不競。篡殺三帝。覆沒兩¶
都。可謂[:#AS-FDA1:●]矣。但人痛既深。天道亦悔。是以大命集於有陳¶
也。武帝身長七尺。垂手過膝。葢姚襄劉備之儔也。惟寬以¶
容物。明以知人。曠蕩不羈。雄勇葢世。聲振嶺表。功濟日南。¶
屬王室不綱。大難未已。江湖㣥盜。日尋戈戎。是以投袂而¶
呼。夕不待旦。以梁大寶三年二月。會王僧辨於白茅灣。齊¶
小白之合諸侯。以謀王室。臧子源之要天地。惟討賊臣。故¶
戮力盡心。有死無二。義聲一發。其從如雲。端居不言。神光¶
滿室。建牙將指。飛龍在天。其所志也。叛而伐之。伏而舍之。¶
<pb:NFKB_QTW_p0171-04b>
伐叛刑也。柔伏德也。德刑既舉。人知其心。旦為仇讐。暮為¶
賓友。文公指白水。蕭王推赤心。不足加也。若乃侯瑱賊將¶
也。降無季布之疑。安都敗帥也。歸受孟明之任。重孝穆之¶
義。待之如賓。釋歐陽之囚。惟賢是用。故得㣥材畢用。眾勇¶
合威。盪徧地之橫流。廓溥天之巨祿。臠侯景於竹町。執王¶
偉於草間。爰其息歸。瞻烏遂止。仍以新不間舊。疎不間親。¶
高讓近臣。方求別統。昔魏推袁紹。漢謝項王。道貴能伸。理¶
不嫌屈。及江陵不守。喪君有君。疆場無虞。㣥臣輯睦。足以¶
攄三瞳(疑)之遺憤。歇萬國之夙悲。既上宰變圖。假立非次。¶ 

<pb:NFKB_QTW_p0171-05a>

晉出子圉。秦納貞陽。陵谷遷移。對之長歎。君臣易位。但覺¶
悲哉。况乃居氾不歸。焉用方伯。在鄭未納。誰曰勤王。於是¶
潛謀腹心。陰召武旅。囚杜陵於別室。告文帝於臨時。舟乘¶
旦潮。旗寢夜月。掃重氛於絳闕。反宸極於紫微。役不浹辰。¶
區宇大定。加以北挫蕭軌。西拒王琳。聖德日新。元勳漸茂。¶
然後繼宋齊之丕業。承舜禹之大名。昇壇而告上元。分珪¶
以揖㣥后。大哉美哉。人無間焉。但雲雷尚屯。邊塵未弭。翌¶
日告漸。綴衣在庭。楚之王孫。歎布衣之未返。燕之太子。踐¶
<pb:NFKB_QTW_p0171-05b>
機橋而不歸。悲夫。¶ 

** 陳後主論¶ 
:PROPERTIES:
:TITID: QTWTIT04531
:PERSID: QTWAUT0231
:END:

長城公器識古人。承平嗣主。觀其求忠讜之士。禁左道之¶
人。淫祀妖書。鏤薄假物。即古明哲。何以加焉。但強寇臨邊。¶
南國斯蹙。禮義不舉。苛刻日滋。鄰好不敦。驕傲是務。嬖妾¶
五十。盡有珥貂之容。麗服一千。咸取夭桃之色。加以貴夾¶
坐。狎客承筵。玉貌絳脣。咀嚼宮徵。花牋綵筆。吟詠烟霞。長¶
夜不疲。略無醒日。於時也。隋德甫隆。南被江漢。厚待間諜。¶
羊叔子之傾敵人。不伐有喪。楚恭王之結鄰好。加以賀若¶
謀勇。應變如神。擒虎雄風。臨機若電。莫不迎刃自裂。聽¶ 
<pb:NFKB_QTW_p0171-06a>
鼓爭奔。斬張悌之守迷。降薛瑩之知命。紫殿正色。不用袁¶
憲之言。白刃交前。但為無社之計。嗟乎。龍盤虎踞之地。露¶
草霑衣。千門雙闕之間。風烟歇絕。臨江離別之感。赴洛嗚¶
咽之悲。五百里之俘囚。纍纍不絕。三百年之王氣。寂寂長¶
空。一國為一人興。前賢以後愚滅。其來尚矣。或問曰。安樂¶
公劉禪。歸命侯孫皓。溫國公高緯。長城公陳叔寶。並稱域¶
中之大。據天下之尊。或銜璧送降。或逃竄就繫。必不得已。¶
何者為先。君子曰。客所問者。具在方冊。請為吾子陳之。任¶
自擇焉。若乃投井求生。橫奔畏死。面縛請罪。膝行待刑。是¶
<pb:NFKB_QTW_p0171-06b>
其謀也。馬上唱無愁之歌。侍宴索達摩之曲。劉禪不思隴¶
蜀。叔寶絕無心肝。對賈充以不忠之詞。和晉帝以鄰國之¶
詠。是其才也。縱黃皓。嬖岑昏。寵高壤。狎江總。是其任也。剝¶
面鑿眼。孫皓之刑。棄親即讐。高緯之志。其餘細故。不可殫¶
論。聽吾子之懸衡。任夫人之明鏡。客曰。入井。下策也。¶ 

** 隋高祖論¶ 
:PROPERTIES:
:TITID: QTWTIT04532
:PERSID: QTWAUT0231
:END:

昔孫資陰謀。晉宣入輔。鄭譯矯制。隋文受遺。自此而有魏¶
人。從斯以遷周鼎。蓋天厭亂德。神誘其衷。若妄指河冰。遂¶
成王業。誤擊金鼓。仍啟霸國也。况體貌奇特。儀表絕人。周¶ 
<pb:NFKB_QTW_p0171-07a>
太祖之欽明。異其風骨。齊憲王之聰察。憚以非常。韋鼎一¶
見以委誠。趙公聞名而進女。是以稱劉季之靈怪者。不謀¶
同詞。說中興之應讖者。往往偶語。屬周多世故。禍難荐臻。¶
始以后父之尊。遂受託孤之寄。騎虎不下。掎角是因。不利¶
孺子。非唯管叔之言。社稷輸人。寧止休公之對。所以尉遲¶
舉魏。從亂如雲。王謙據蜀。其徒若市。遂能驅駕豪傑。委任¶
忠良。不下廟堂。天下大定。然後謳歌允集。文物滿庭。卿雲¶
曉聚。長星夜掃。拱揖而朝㣥后。昇壇而類上帝。紹舜禹之¶
遺躅。光漢魏之大名。於是流曠蕩之元風。浸淳古之膏澤。¶
<pb:NFKB_QTW_p0171-07b>
削秋荼之繁令。革[:#AS-FDA1:●]國之哀聲。加之以恪勤。廣之以質素。¶
太陽滿昆蟲之穴。湛露垂行葦之苕。教人七年。亦可以即¶
戎矣。俄屬陳朝喪德。江海揚波。自絕于天。結怨于下。乃以¶
開皇八年十月。承少昊之秋氣。動文昌之將星。下蜀漢之¶
舟。翩翩龍躍。集幽幷之騎。蕭蕭馬鳴。一葦而可以橫大江。¶
三令而可以陵湯火。蔣山苦戰。子文之魂魄飛揚。建業大¶
崩。叔寶之金湯不守。既遭岸上之虎。非復水中之龍。斬伯¶
噽以謝陳人。禮陸機而慰吳士。春波暫洗。汙俗咸新。秋露¶
一零。弊化斯改。乃下制曰。今率土大同。含生遂性。內外職¶ 
<pb:NFKB_QTW_p0171-08a>
位。遐邇黎人。家家自脩。人人克念。使不軌不物。蕩然俱盡。¶
此乃憂勤之心。見於動靜。故使六合之中。觀如曉日。八紘¶
之內。若遇新晴。况復盡力於人。勵精為政。躬親以率下。因¶
心以感物。烟火萬里。風雨四時。野有擊壤之歌。天無垂象¶
之誡。元(闕一字)丹徼。烟燧不驚。玉檻金河。波瀾久息。天子登¶
雲臺而訪道。實垂拱而無為。公卿指日觀以推誠。願升中¶
而每竭。可謂盡美矣。未盡善也。然天性既猜。素無學術。意¶
不及遠。政惟目前。是以牝雞司晨。讒人罔極。剖符罕山河¶
之固。同盟多翦黜之悲。恩不終於有功。罰每深於無罪。啟¶
<pb:NFKB_QTW_p0171-08b>
鬩牆之兆。借實沈之兵。楊素決其波。張衡注其隟。柳遠草¶
制。房陵尚遙。穆子授戈。豎牛仍在。禍非天降。釁是人謀。是¶
以知隋運之不永矣。君子曰。昔陸孟知中興之微。宣帝始¶
重儒術。李通稱漢家之命。世祖專信讖文。時好既行。其流¶
遂廣。故子雲符命。尹敏偽言。即其類也。高祖少愛不經之¶
談。遂好迂誕之說。所以王劭順旨。袁充取容。賞溢邱山。恩¶
深江海。豈不弊乎。又祥瑞者。聖人之應也。至若八百集於¶
孟津。六王至於陔下。周人岐山之北。晉眾江漢之南。負樂¶
就陳。攜手適宋。牛馬內向。㣥盜外奔。宗社乂安。黎民不散。¶ 

<pb:NFKB_QTW_p0171-09a>

此瑞之上也。若乃連珠共軫。的礫清漢之涯。合璧齊輝。光¶
芒黃道之上。四時不爽。百穀用成。家有孝慈。人懷禮義。此¶
善之應也。至如白鹿朱鴈。璚露卿雲。鳩雀異毛。草木殊狀。¶
此並沐我皇澤。煦我帝春。聖人圓城之中。天子生成之物。¶
豈足表太平之日。顯休明之辰。而隋主好之。意不能盡。遂¶
令巧偽相半。何其薄哉。近石虎之有中原也。羶胡臰羯。牧¶
馬驅羊。子女歿於淫昬。文物盡於鋒鏑。猶得厭六馬。駕四¶
麟。燃連理之材。煮白雉之肉。若天道不惑。應降以災。由斯¶
<pb:NFKB_QTW_p0171-09b>
而談。斷可知矣。隋之眷眷。復何為哉。問曰。晉克金陵。功多¶
者屬吏。隋平建業。德俊者尤(闕一字)豈爭名於朝。事必須此。¶
將廉恥道盡。莫畏書乎。君子曰。曉兵之家。因敵變化。故有¶
功成請罪之義。君命不受之談。今者王濬乘風。賀若先戰。¶
苟有大利。何細瑕。方知責兵士之汙宮闈。徵軍司之隱玉¶
帛。豈不陿乎。始知范燮後入。孟側不前。郤克有詞。馮異不¶
語。時無君子。斯焉取斯。豈與夫自伐無慚。奮髯直出。而相¶
類乎。又問曰。王者初興。必有佐命。莫不同聲相應。同氣相¶
求。白雲之鬱應龍。清風之集雕虎。不以夷險易志。不以遠¶
近隔心。千載一時。其來尚矣。三代以前。緬邈無際。兩¶ 
<pb:NFKB_QTW_p0171-10a>
漢之後。聲名可尋。若乃庇俗匡時。體國經野。謀出心膂。政¶
待股肱。但清濟之入濁河。波瀾莫辨。蚊虻之附驥尾。遲速¶
罔知。既因論討之餘。願示懸衡之末。君子曰。神人無功。達¶
人無迹。張子房元機孤映。清識獨流。踐若發機。應同急箭。¶
優游澹泊。神交太虛。非諸人所及也。至若陳平荀彧賈翊¶
荀攸劉煜郭嘉田豐沮授崔浩張賓等。可謂天下之菁英。¶
帷幄之至妙。中權合變。因敗為功。爰自秦漢。訖於周隋。蘭¶
菊相薰。惟有此矣。如蕭何之鎮靜關中。寇恂之安輯河內。¶
葛亮相蜀。張昭輔吳。茂宏之經理瑯琊。景略之弻諧永固。¶
<pb:NFKB_QTW_p0171-10b>
劉穆之眾務必舉。揚遵彥百度惟貞。蘇綽共濟艱難。高熲¶
同經草昧。雖功有大小。運或長短。咸推股肱之材。悉為忠¶
烈之士。若乃威以靜國。謀以動鄰。提鼓出師。三軍賈勇。置¶
兵境上。千里無塵。內外兼材。惟孔明景略也。故崔浩云。王¶
猛是苻堅之管仲。劉裕是德宗之曹瞞。孫盛云。孔明善輔¶
小國。子產之流也。斯言中矣。¶ 

** 隋煬帝論¶ 
:PROPERTIES:
:TITID: QTWTIT04533
:PERSID: QTWAUT0231
:END:

煬帝美姿儀。性聰慧。少好學。善屬文。故高祖獻后。特所鍾¶
愛。矯情飾迹。有曹丕之釣名。傾承中使。若子楚之仁孝。况¶ 
<pb:NFKB_QTW_p0171-11a>
南平江左。北靖塞垣。楊素譽其賢。桑和說其貌。屬青宮失¶
愛。子掖流恩。遂映前星。乃升明兩。衣冠雖偉。入朝少四皓¶
之賓。公宴雖多。言譚止七子之客。但奸心未露。偽迹斯窮。¶
沐猴而冠。輕薄之材不久。祝虎為善。爪牙之毒會施。故無¶
道於大漸之晨。烝淫於易簀之夕。罕高宗之諒闇。有丹朱¶
之慢遊。於時隋德在人。㣥生樂業。二十年之訓聚。百萬衆¶
之精彊。乘天下之盈。驕海內之無事。乃自以土廣三代。威¶
振百蠻。恃才矜已。傲狠明德。內懷險躁。外示寬平。盛衣服¶
以掩姦。飾詞令以拒諫。更乃荒淫無度。法令滋章。人力盡¶
<pb:NFKB_QTW_p0171-11b>
於穿築。杼軸空於聚斂。十室之內。思亂者一二焉。方始馭¶
八駿。建五牛。穆天子之白雲。更遠瑤池之外。秦始皇之觀¶
日。方踐石梁之前。或以衢路受刑。或以滋味被戮。死不可¶
無罪而免。賞不可有功而要。相顧凜然。莫知攸止。十室之¶
內。思亂者五六焉。於是斛斯外奔。元感內逆。兵陷遼水。糧¶
斷河黎。月暈七重。知髦頭之犯畢。日光四散。覺兆庶之分¶
崩。且選妖麗。恣朋淫。嘉㣥嫗之慢言。樂少年之醜穢。不軌¶
不物。無威無儀。關梁不通。賦役斷絕。更乃逆取五年之課。¶
以充長夜之娛。十室之內。思亂者八九焉。當此時也。小¶ 
<pb:NFKB_QTW_p0171-12a>
人方興。㣥盜孔熾。大者剽州邑。小者刼邨閭。擾擾四人。俱¶
靡息肩之處。喧喧九土。俱為鬬戰之場。天子乃幸維揚。泛¶
舳艫。驅虎賁之騎。唱龍舟之歌。以大江為天塹。以長淮為¶
地險。周章至於戲下。猶自未知。閻樂入於廡前。何不告我。¶
昔為天下之重。今乃一夫所輕。豈不惜哉。彼煬帝者。聰明¶
多智。廣學博聞。豈不知蛟龍失雲。漁父足得為害。鯨鯢出¶
水。螻蟻可以為災。忽乃棄崤函之奧區。違河洛之重阻。言¶
賊者獲罪。敢諫者受刑。豈不是色醉其心。天奪其鑒。竄吳¶
夷以避其地。虛宮闕以候聖人。蓋為大唐之驅除也。君子¶
<pb:NFKB_QTW_p0171-12b>
曰。小人之心猶火也。火之性必須有所燒。小人之心必須¶
有所害。當其受寵遇也。排忠良。庇道德。辨足以移視聽。辭¶
足以結主心。導之以淫奢。引之以苛刻。人用而不䘏。政荒¶
而不修。如螻蟻潰隄防。不覺其敗。如春風養草木。但見其¶
盛。事至而未知。禍搆而方懼。素無材略。不能以敗求全。本¶
自少恩。豈能得衆成事。進退唯谷。無處容身。或出奔以圖¶
生。或殺主而自解。眇觀史策。徧採興[:#AS-FDA1:●]。開役者多是愛臣。¶
害上者無非近習。然庸君闇主。莫肯遠之。復何言哉。¶ 

** 五等論¶ 
:PROPERTIES:
:TITID: QTWTIT04534
:PERSID: QTWAUT0231
:END:

<pb:NFKB_QTW_p0171-13a>

昔秦廢五等。崔實仲長統王朗曹冏等皆以為秦之失。余¶
竊異之。試通其志云。蓋明王之理天下也。先之以博愛。本¶
之以仁義。張四維。尊五美。懸禮樂於庭宇。置軌範於中衢。¶
然後決元波使橫流。揚薰風以高扇。流愷悌之甘澤。浸曠¶
蕩之膏腴。正理革其淫邪。淳風柔其骨髓。使天下之人。心¶
醉而神足。其於忠義也。立則見其參於前。其於進趨也。皎¶
若章程之在目。禮經所及。等日月之難踰。聲教所行。雖風¶
雨之不輟。聖人知俗之漸化也。王道之已行也。於是體國¶
<pb:NFKB_QTW_p0171-13b>
經野。庸功勳親。分山裂河。設磐石之固。內守外禦。有維城¶
之基。連結徧於域中。膠葛盡於封內。雖道昏時喪。澤竭政¶
塞。鄭伯逐王。申侯弒主。魯不供物。宋不城周。吳徵百牢。楚¶
問九鼎。小白之一匡天下。重耳之一戰諸侯。無君之迹顯¶
然。篡奪之謀中寢者。直以周禮尚存。書不隕。故曰不敢失¶
墜。天威在顏。自春秋之後。禮義漸頹。風俗塵昏。愧恥心盡。¶
疾走先得者為上。奪攘投會者為能。加以八世專齊。三家¶
分晉。子貢之亂五國。蘇秦之鬬七雄。苛刻繁興。經籍道息。¶
莫不長詐術。貴攻戰。萬姓皆戴爪牙。無人不屬觜距。所以¶
商鞅欺故友。李斯囚舊交。孫臏喪足於龎涓。張儀得志¶ 
<pb:NFKB_QTW_p0171-14a>
於陳軫。一旅之眾。便欲稱王。再戰之雄。爭來奉帝。先王會¶
盟之禮。昔時樽俎之容。三代元風。掃地盡矣。况始皇削平¶
區宇。殊非至公。李斯之作股肱。罕循大道。人無見德。唯虐¶
是聞。當此時也。主猜於上。人駭於下。父不能保之於子。君¶
不能得之於臣。欲使始皇分土。姦雄建侯。薄俗若喻晉鄭¶
之可依。便借賊兵而資盜糧。寄魚龍而助風雨。不可行也。¶
是以秦鑒周德之[:#AS-92F9:⿰帛⿱丿糸]深。懼已圖之不遠。罷侯置守。高下在¶
心。天下制在一人。百姓不聞二主。直是不得行其世封。非¶
薄功臣而賤骨肉也。高皇帝揭日月之明。懷天地之量。筭¶
<pb:NFKB_QTW_p0171-14b>
材不足以分賞。論功不足以受封。邑皆百城。土有千里。人¶
殷國富。地廣兵強。五十年間。七國同反。賈誼憂失其國。鼂¶
錯請削其地。若言由大而反也。不若召陵之師。踐土之眾¶
也。若言有材而起也。劉濞非王霸之材。田祿無先管之略¶
也。且齊晉以逆禮為慙。吳楚以犯上非媿。釁由教起。其所¶
由來遠矣。自此之後。雜霸又衰。中興不能改物創圖。黃初¶
不能深謀遠慮。緬乎漢魏之際。尋其經緯之初。未有積德¶
重光。澤及萬物。觀其教。偷薄於秦風。察其人。豺狼於漢日。¶
故魏太祖曰。若使無孤。天下幾人稱帝。幾人稱王。明竊號¶ 
<pb:NFKB_QTW_p0171-15a>
諡者觸目皆是。欲以此時開賜履之祚。垂萬代之封。必有¶
通車三川以闚周室。介馬汾隰而逐翼侯。王司徒屢請於¶
當時。曹元首又勤於宗室。皆不知時也。¶ 

¶
