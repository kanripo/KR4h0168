#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0901-23a> 
#+PROPERTY: JUAN 0902
欽定全唐文卷九百二¶ 

<pb:NFKB_QTW_p0902-01a>

* 王惣¶ 
:PROPERTIES:
:PERSID: QTWAUT2571
:END:

惣。丹陽人。舉進士。¶ 

** 為鄭滑李僕射辭官表¶ 
:PROPERTIES:
:TITID: QTWTIT18034
:PERSID: QTWAUT2571
:END:

臣某言。臣聞虞舜之朝。九官皆讓。西漢之盛。二疏云去。蓋¶
上以淳風盪俗。下以廉恥激節故也。况寵辱之際。不驚則¶
愚。進退之間。不知則殆。伏惟皇帝陛下德超邃古。功格上¶
元。誕敷文教。丕變頹靡。天地日月。載惟貞明。動植翔泳。罔¶
不咸若。臣某席以枝蔭。階緣休運。弱齡入仕。四紀於茲。三¶
<pb:NFKB_QTW_p0902-01b>
省微躬。一何厚幸。是以每莅一職。每徙一官。未嘗不心効¶
權衡。操懷竹柏。雖齷齪廉謹。曾無異績。而毫釐過犯。未汗¶
簡書。知臣在君。匪敢矜述。自陛下嗣臨寶位。一十七年。不¶
以疲駑。猥蒙獎拔。授以疆土。假以麾幢。入居宗廟之司。出¶
典股肱之郡。八座之貴。臣拜者三。六條之榮。臣守其五。四¶
開戎幕。一佐中軍。至如宮相臺丞。侍臣提印。兼命稠謺。累¶
遷頻速。光輝既極。盈滿是憂。間歲初領華州。方宣聖澤。俄¶
以滑臺選帥。非次及臣。雙旌自天。匹馬之鎮。此州當四達¶
之地。控兩河之境。兵唯勁逸。人至凋殘。臣遠仗皇威。推誠¶ 
<pb:NFKB_QTW_p0902-02a>
撫眾。服勤吏事。盡瘁牧人。遂得黎庶就耕織之時。士伍知¶
訓習之禮。此皆大化光被。臣敢貪天之功。常恐三至奪慈。¶
孤立速謗。此臣所以怵惕惟厲。中夜以興。願披血誠。上達¶
旒扆。伏惟陛下。少加憐察。臣竊以酬恩徇節。心實無涯。引¶
重致遠。力誠有極。臣先於嶺南染風毒脚氣。今年春又患¶
發鬢。分將不起。命即阽危。幸沐亭育之恩。免從帷葢之斃。¶
臣年逾知命。齒髮已衰。疾經沈痼。方寸頓減。久當繁劇。必¶
慮闕遺。臣又聞制閫者以重鎮為雄。仗鉞者以專征為務。¶
臣器幹不足以在任。方畧不足以持權。何以統節制之師¶
<pb:NFKB_QTW_p0902-02b>
貞。定否臧之戎律。臣且陳力就列。訓誥攸存。審才則然。以¶
病宜免。巖廊多士。宇宙無虞。為官擇人。皆出臣右。胡可晏¶
安冒寵。尸素妨賢。乞降賜骸之恩。以全折足之咎。臣獲退¶
就散秩。保養餘年。候筋力之復彊。申赴蹈而寧晚。臣於當¶
部勸課營田。及以羨餘優䘏將士等事。一一別具條奏。冀¶
明輯睦。上副憂勤。塵黷宸嚴。冰炭交臆。無任懇切屏營之¶
至。¶ 

* 王元貞¶ 
:PROPERTIES:
:PERSID: QTWAUT2572
:END:

元貞官管城令。¶ 

<pb:NFKB_QTW_p0902-03a>

** 對祭祀判¶ 
:PROPERTIES:
:TITID: QTWTIT18035
:PERSID: QTWAUT2572
:END:

** 　宋元君叩鄫生鼻血祭祀人告妖¶ 
:PROPERTIES:
:TITID: QTWTIT18035
:PERSID: QTWAUT2572
:END:

諸侯力爭。乃立冡土。動眾興事。受脤攸行。同盟之君。先尊¶
霸主。附庸之國。亦屬大邦。用鄫子於次睢。皆嗤宋主。將蹶¶
由而釁鼓。不利楚家。此乃魯史明文。殷鑒不遠。靜思今者。¶
元君鄫生。事有符於曩辰。何不仁之太甚。生鼻取血。誰其¶
忍之。畜不將人。獨將何若。眷言其事。實類傷殘。告以為妖。¶
仍將未得。况明君有道。弓矢載櫜。坐九重而納隍。恐萬姓¶
<pb:NFKB_QTW_p0902-03b>
之失所。有此殘酷。其如律何。¶ 

* 王志悌¶ 
:PROPERTIES:
:PERSID: QTWAUT2573
:END:

志悌官宜壽尉。¶ 

** 對大夫菜地祭判¶ 
:PROPERTIES:
:TITID: QTWTIT18036
:PERSID: QTWAUT2573
:END:

** 　得宗人掌三辰之法以猶鬼神祇之居辨其名物保章不供奉職輒事左道人云菜地所祀¶ 
:PROPERTIES:
:TITID: QTWTIT18036
:PERSID: QTWAUT2573
:END:

三代命祀。厥有禮文。六官陳殷。匪無名秩。思不出職。舉必¶
在公。神人之官。各恭爾位。俎豆之事。實有司存。伊彼宗人。¶
祭於菜地。苟不失禮。夫何間言。殊季孫之見嗤。旅於岱嶽。¶
異晉侯之有疾。不祀羽泉。今茲掌彼三辰。不修其法。紊我¶ 
<pb:NFKB_QTW_p0902-04a>
禋祀之道。以猶鬼神之居。祝詞爰論。名物徒辨。不以為禮。¶
神其享諸。保章祠彼上元。習茲左道。不恕其咎。何所逭逃。¶ 

* 王德璉¶ 
:PROPERTIES:
:PERSID: QTWAUT2574
:END:

德璉官司士參軍。¶ 

** 饒州記序¶ 
:PROPERTIES:
:TITID: QTWTIT18037
:PERSID: QTWAUT2574
:END:

竊以敷土創於夏篇。陳風著於孔什。自斯已降。頗復丹青。¶
好事相趨。時聞汗簡。是以張勃吳錄。風俗靡遺。揚雄蜀紀。¶
山川畢載。陳畱耆舊之傳。荊國歲時之書。各擅一家。咸詳¶
土志。既充渠閣。亦散人間。筆削所以騰芳。記錄於焉不朽。¶
<pb:NFKB_QTW_p0902-04b>
瞻高山而仰企。紀景行而興慕。僕幸因隨牒。謬齒周行。覽¶
原隰之形。訪古人之跡。撰饒州記上下二篇。至於林苑邱¶
園。立時為記。青溪紫府。創目亦書。撰張仁之篇。按徐湛之¶
說。水陸體勢。習俗風謠。目擊在斯。言誠可錄。然此地居澹¶
浦。邑帶番川。轉轂閩禺。朝宗江蠡。玉山銀嶺。連峭壁而削¶
成。大北小南漾碧漪而汎色。競盤螭而互峙。赴馬頰以飛¶
湍。縣始秦年。郡開吳日。修良闡於帝籍。秀茂顯於天庭。吳¶
芮懷忠。裂芳封而疏爵。李愔論道。應台宿以經邦。賢俊挺¶
生。駌鴻間出。復有證君書佐。沈宗而泝千里。忘家壯士。盡¶ 
<pb:NFKB_QTW_p0902-05a>
節而衞三宮。純粹曉於占天。察豐城之寶氣。妙技精於數¶
術。審盧穴之妖氛。陳氏守節之妻。化石巖而表異。張家已¶
亡之婦。遭劫剝以通靈。求祀神人。稱陳涉而感夢。乘煙童¶
子。契王喬而下迎。長沙昔居。祈潤泉而必應。蜀守故宅。尋¶
往迹而猶存。背主逆臣。茲鄉儼其墟墓。遁秦逋客。絕壁竦¶
其孤墳。錢倉卓立於水濱。羅石列行於林畔。奇峯仙室。鏤¶
羽駕之遺書。元洞瓊膏。溢靈津於乳竇。相思文梓之木。吐¶
霧凝煙。丹青松桂之叢。連雲罩日。磊磊銀鑠。委實稅以為¶
琛。顆顆金沙。實瑤筐而入獻。重以銅鉛間發。青碧相輝。哀¶
<pb:NFKB_QTW_p0902-05b>
鳥晨吟。驚林聲於木末。饑鼯夜嘯。和風籟於山巔。慈龜曳¶
塗。哀猿飲澗。頳鯉戲沼。綵雉馴郊。白浪驚鷗。聲如鐘鼓。騰¶
仙靈鶴。響叶笙簧。花間錦繡。駢羅在目。圖牒紀載。不厭其¶
詳。洪纖竝舉。而年代遷貿。宰守更利。而時事暌違。或革或¶
沿。乍張乍弛。遇於惠化。餘頌在人。聊復片言。請從商較。惟¶
遠祖之明牧。彌洙泗之高風。成庠序之儀。習鄉射之禮。而¶
枯樟再茂。遺愛可觀。瓜瓞寂寥。堦基蕪滅。末孫懷昔。惟古¶
興嗟。宋齊已還。分符繼軌。程柳之輩。元徐之徒。坐嘯臥吟。¶
褰帷代襲。或栽梧蒔竹。或結廈穿池。竝記傍求。盡皆編次。¶ 

<pb:NFKB_QTW_p0902-06a>

人亡地在。念彼愴茲。爰暨聖朝。惟良簡帝。前中書令杜使¶
君中書令薛使君。屈棟幹之資。臨江湖之服。既多惠愛。金¶
石已銘。古老傳談。豈煩載述。其在此時。畧復書之。庶後披¶
文。翫其典麗也。刺史南安縣開國男龎使君。爰自參牧。改¶
臨此地。曾未朞月。惠化已覃。黠吏畏威。豪民斂跡。偷生盜¶
賊之伍。旬月必擒。經明行修之徒。長材咸薦。是以味道遷¶
善。俗咏其蘇。沐德思齊。時嗟來晚。崇庸茂績。遠襲箕裘。趙¶
璧琬圭。曾微闕折。仁惠風化。善繼良難。其營縣廢興。各依¶
<pb:NFKB_QTW_p0902-06b>
界分。府寺迴換皆悉備。其山水川源。蓋從事典。序無遺漏¶
也。庶其觀者不出戶。而備覽土地風俗焉。¶ 

* 房魯¶ 
:PROPERTIES:
:PERSID: QTWAUT2575
:END:

魯登進士第。¶ 

** 上節度使書¶ 
:PROPERTIES:
:TITID: QTWTIT18038
:PERSID: QTWAUT2575
:END:

今之君侯。垂金印結紫綬。處內則堂高數仞。侍婢娟然。衣¶
羅紈。鳴珥環。出聲態者累百。居外則㦸列重扉。介夫毅然。¶
執弩矢。擁鈇鉞。俟指令者數千。君侯目視飛鴻。氣如橫蜺。¶
而貢士布衣有塵。饑僮無色。蹇驢竭蹷。而來干謁。誠志業¶
不怍。氣容自若。且以干望為心。亦不能無愧。其望非望飲¶ 
<pb:NFKB_QTW_p0902-07a>
醲齧肥。被鮮曳華。指捷乘駿也。所以望者。蓋砥行立名之¶
流。非附青雲之士。焉得施於世。其愧非愧布衣糲食。饑僮¶
蹇驢也。所以愧者。彼何人也。予何人也。夫賈居闤廛。藏其¶
貨物。俟有求者。雖巨人必恭然而請。賈人言其直。則高之¶
曰。必若干乃得。求者率不能小減而市矣。及其人持物貨。¶
歷戶而自唱曰。某好物。某好貨。其將市雖小兒童。則艴然¶
視之。問其直幾何。其唱者且平其值。必愈卑之。十七八戲¶
耳。誠金玉其物貨。祇以盜有而竊置為宜。然何以至是。彼¶
不求此望售也。士之干人亦然。士非不能隱山林㣥麋鹿。¶
<pb:NFKB_QTW_p0902-07b>
脫俗姿態。又思孔子十歷。削逐如此。而不足以求行道。學¶
孔子者。又安得傲然自遂。而獨善耶。亦非得已。富貴之人。¶
能趨求貧賤之人。人必不謂假聲勢也。又不謂諂佞也。又¶
不謂利也。貧賤之人。趨求富貴之人。而大謂之假聲勢也。¶
中謂之諂佞也。下謂之利也。且見自書傳。稱說當時英豪¶
智能者。或云禮士。或云愛客。或云薦寵後輩。及言窮約節¶
義者。則不過不諂於富貴。不慼於貧賤而已。今之君侯。不¶
惟其不禮士。不愛客。不薦寵後輩。蓋無意趨求貧賤之人。¶
貧賤之人趨求之。往往得罪過。不一二而已。惟閣下有古¶ 
<pb:NFKB_QTW_p0902-08a>
英豪之氣。必能招求窮困者。大道之行。則澤布四海矣。不¶
則雲卷一邱。閣下識某之心。非有覬於閣下。而云云其說。¶
閣下且視之為何如。其禮豈不然耶。他俟盡於棨㦸之前。¶
某再拜。¶ 

* 唐昭明¶ 
:PROPERTIES:
:PERSID: QTWAUT2576
:END:

昭明官益都令。¶ 

** 對貌似溫敏判¶ 
:PROPERTIES:
:TITID: QTWTIT18039
:PERSID: QTWAUT2576
:END:

** 　儒生溫敏歿或有貌似敏者而弟子共師之縣令責其無知¶ 
:PROPERTIES:
:TITID: QTWTIT18039
:PERSID: QTWAUT2576
:END:

溫敏果行育德。依仁游藝。道鬱黃中。聲芬白賁。才充夢鳥。¶
<pb:NFKB_QTW_p0902-08b>
針左氏之膏肓。學綜成麟。傳聖人之糟粕。既而生也有涯。¶
嵗聿其逝。情殷埋玉。迹必應金。類宣父之云亡。還思有若。¶
同蔡邕之已歿。更重虎賁。雖其人已還。而典刑可想。或欽¶
遺韻。用展師資。惟彰好道之誠。何寘無儀之論。縣令奉子¶
男之秩。守韋弦之戒。非欲使提耳流訓。掣肘無譏。錯節盤¶
根。抑亦殊道。移風易俗。何妨異代。縱有科罰。未累德音。無¶
玷憲章。竝宜告記。¶ 

* 程彥矩¶ 
:PROPERTIES:
:PERSID: QTWAUT2577
:END:

<pb:NFKB_QTW_p0902-09a>

彥矩。廣平人。¶ 

** 銀青光祿大夫檢校太子賓客兼監察御史柱國河南爾朱府君墓碣(并銘)¶ 

:PROPERTIES:
:TITID: QTWTIT18040
:PERSID: QTWAUT2577
:END:

府君其先河南郡人也。曾祖祐。任主客郎中。祖澤。同州韓¶
城令。厥考弁。歷左金吾引駕仗押衙銀青光祿大夫檢校¶
太子賓客。俱積德行。夤緣車服。府君諱逵。字正道。少倜儻¶
有氣。不謹小節。雖家藏巨萬。視之蔑然。輕玉帛若糞土。重¶
然諾不顧千金。議者曰。斯亦豪傑人耳。初職繫懷州軍事¶
<pb:NFKB_QTW_p0902-09b>
押衙。後改授山南東道節度散兵馬使。加銀青光祿大夫¶
檢校太子賓客兼監察御史。由山南授東都畱守押衙。其¶
階與檢校賓客監察仍舊。勳加柱國。以府君之用心磊落。¶
蔚有才智。觀其(闕一字)必可捍難(闕一字)敵。揣其義必可赴湯¶
蹈火。則其位殆不稱(闕四字)然(闕三字)度有規將搆第渚宮。豈¶
止於榱桷宏壯。甍棟膠(闕六字)岳卑溼結峻宇以疎氣。鑿巨¶
沼以瀦流。竹樹森羅。(闕五字)郡內將絕罔有鄰比。世居馮翊。¶
慈親在焉。(闕六字)遙不克迎養。同氣八人。更迭定省。悉著行(¶
闕三字)十四(闕三字)公事閞連計司輓運之勞。咸稱幹蠱。每休(¶
闕三字)家屬(闕三字)間友愛睦如也。里巷益多府君之(闕二字)以¶ 
<pb:NFKB_QTW_p0902-10a>
仰止(闕四字)未嘗不應。人由是歸。嗟乎。未及下壽。以其年五¶
月六日(闕三字)卒於江陵府無競里私第。享年卅有九。娶河¶
南(闕四字)男一人。春郎。六嵗嵗。女相相。六嵗嵗。用當年十一¶
月(闕四字)叶歸葬同州澄城縣武安鄉永平營。親弟遜(闕五¶
字)特以哀命見請。銘於貞石。文曰。¶ 

彼蒼者天。禍福茫然。欲問其緣。杳漠無言。俄(闕三字)曰有後¶
先。積善何為。報應元元。孰云有後。(闕五字)期慶延。在於他年。¶ 

* 李暄¶ 
:PROPERTIES:
:PERSID: QTWAUT2578
:END:

暄官華陽令。¶ 
¶
<pb:NFKB_QTW_p0902-10b>

** 對九文六采判¶ 
:PROPERTIES:
:TITID: QTWTIT18041
:PERSID: QTWAUT2578
:END:

** 　丁能從九文六采之大自謂成人或責其揖讓未中禮詞云周旋曲直各有所從¶ 
:PROPERTIES:
:TITID: QTWTIT18041
:PERSID: QTWAUT2578
:END:

威儀有差。賓聘所貴。舉必執禮。是為成人。能曲直之不違。¶
則進退而皆中。惟丁克荷前烈。絕復舊典。修上下之紀。制¶
財用之節。不失天地之經。尚陳文采之數。此實大者。夫何¶
間焉。同游吉得禮之初。因於國產。類趙簡習儀之際。效彼¶
魯侯。奉以周旋。誰敢失墮。每事皆問。無廢孔門之則。一言¶
之請。將成晉國之風。諒詞者之有據。誠或人之妄責。¶ 

<pb:NFKB_QTW_p0902-11a>

** 對蜀物至京判¶ 
:PROPERTIES:
:TITID: QTWTIT18042
:PERSID: QTWAUT2578
:END:

** 　得廬江人使計吏多賫蜀物至京分遺博士巡使問其故云官長勸人非為己也¶ 
:PROPERTIES:
:TITID: QTWTIT18042
:PERSID: QTWAUT2578
:END:

有禮則安。不學將落。方期化俗。必在崇儒。仰彼廬江。抑惟¶
循吏。等文翁之從政。遺德未忘。類邵父之為邦。餘芳尚在。¶
是故循其禮物。隨此計偕。豈燕昭之築臺。自尊㣥士。何楚¶
元之設醴。獨致書生。將使洙泗之風。永聞函丈。舞雩之禮。¶
重見摳衣。敢升夫子之堂。是樂先王之道。巡使揚君之化。¶
按俗而行。疑爾所為。因之問政。足可嘉其稟命。賞此承式。¶
<pb:NFKB_QTW_p0902-11b>
誠勸人之有以。非為已而何傷。¶ 

** 對賓觀武藝判¶ 
:PROPERTIES:
:TITID: QTWTIT18043
:PERSID: QTWAUT2578
:END:

** 　乙為賓觀武藝主人三拜不答兩拜責其闕禮¶ 
:PROPERTIES:
:TITID: QTWTIT18043
:PERSID: QTWAUT2578
:END:

侯以明之。射有觀者。設中算以章物。立其賓以相儀。乙鄉¶
黨稱賢。進退有度。將拜至而拜洗。且三讓而三揖。是欲體¶
和容之節。知曲藝之美。匪惟訓人。抑又觀德。豈可空瞻棲¶
鵠。未盡主皮。尚陳旅酬。必候興答。將疑飲數。故異禮容。既¶
不爽於威儀。亦何勤於徧拜。謂之有闕。宜乎未甘。¶ 

** 對志行高潔判¶ 
:PROPERTIES:
:TITID: QTWTIT18044
:PERSID: QTWAUT2578
:END:

<pb:NFKB_QTW_p0902-12a>

** 　得甲志高潔遂為時人所宗有司詰之曰景前時以為通而今以為介是不恒人也請斥之甲云景推尚自若而論者或異不伏¶ 
:PROPERTIES:
:TITID: qtw-d1e243840
:PERSID: QTWAUT2578
:END:

國著進賢之賞。人思類能之用。欽崇慰薦。敦固引繩。野無¶
遺才。邦有大任。甲方伸己志。將舉所知。毛玠當仁。克尊徐¶
邈。孔融明敏。無棄禰衡。見機乃通達之人。失道為草介之¶
士。隨乎去就。順以行藏。不會適來之時。將疑過後之行。寧¶
問管鮑之厚。孰存莊惠之深。其餘有司。未曰知我。居然請¶
斥。何哉失辭。¶ 

** 對屯田佃百姓荒地判¶ 
:PROPERTIES:
:TITID: QTWTIT18045
:PERSID: QTWAUT2578
:END:
¶
<pb:NFKB_QTW_p0902-12b>

** 　諸畿縣置屯田佃百姓荒地主令復業請自耕種屯司不與縣司執申若不還他人即却逃¶ 
:PROPERTIES:
:TITID: QTWTIT18045
:PERSID: QTWAUT2578
:END:

敬承畿縣。素匪萊田。是中邦之廬伍。為上農之井賦。日者¶
旄頭失象。狂寇亂華。王師未赫。國人猶恐。是以苟安便地。¶
多出近關。惜三逕之就荒。歎五溝之不樹。人迷可復。土利¶
宜敦。等充國之大開。時欣嵗足。類信臣之廣闢。每詠年豐。¶
今乃黎庶重遷。歸還樂土。服先疇之疆畝。守故里之松榆。¶
將持襏襫。願事藨蓘。誠宜饁彼南畝。勞乎東郊。國本必於¶ 
<pb:NFKB_QTW_p0902-13a>
務農。人安固在循業。永言縣執。何謝屯司。¶ 

** 對無溝樹判¶ 
:PROPERTIES:
:TITID: QTWTIT18046
:PERSID: QTWAUT2578
:END:

** 　得甲掌事所司劾無溝樹之固云任其財器何用勞人¶ 
:PROPERTIES:
:TITID: QTWTIT18046
:PERSID: QTWAUT2578
:END:

庶官司局。共為藏事。各守爾典。無廢厥職。苟政令之或乖。¶
將會計而焉取。甲理從邦教。位列遂師。甸稍縣都。宜分地¶
域。封疆畎畝。不奪人時。而乃闕四井之菑畬。廢五溝之種¶
蓺。女桑不樹。見戴勝之徒飛。夫田無征。望竊脂而何啄。既¶
莫喜於田畯。又非成於穡人。尚阻農功。孰供兵器。焉見不¶
勞而逸。無業而居。雖有愛人之詞。難恕失官之罪。¶ 
¶
<pb:NFKB_QTW_p0902-13b>

* 史徵¶ 
:PROPERTIES:
:PERSID: QTWAUT2579
:END:

徵。(書錄解題作之徵)河南人。¶ 

** 周易口訣義序¶ 
:PROPERTIES:
:TITID: QTWTIT18047
:PERSID: QTWAUT2579
:END:

乾象既分。蒼牙應運。三才闡位。八卦昭彰。故能道濟不通。¶
人用無極。自茲已降。視述多家。田何傳於丁寬。京房得之¶
焦贛。遂使異聞競起。踳駮紛多。深乖述作之由。全誤聖人¶
之見。若使廣求文句。博引證驗。浮誕日興。華偽滋蔓。誠謂¶
周鼠終虧於鄭璞。魚目以混於隋珠。今則但舉宏機。纂其¶ 
<pb:NFKB_QTW_p0902-14a>
樞要。先以王注為宗。後約孔疏為理。至於卦繇六位。竝備¶
而釋之。彖以詳畧。闕而不敘。大抵舉其六卷。分為上下兩¶
經。直以口訣為名義。決要為旨。或經象未顯。輒提緯以證¶
文。傳疏未明。將考名以消義。遂使疑袪理悟。還希述作之¶
功。學寡難周。恥騰波於瀚海云爾。¶ 

* 許南容¶ 
:PROPERTIES:
:PERSID: QTWAUT2580
:END:

南容見藝文志。五子策林十卷。南容居首。¶ 

** 對書史百家策¶ 
:PROPERTIES:
:TITID: QTWTIT18048
:PERSID: QTWAUT2580
:END:

問。卦分江使。圖演天文。文籍於是濫觴。書契以之抽緒。皇¶
<pb:NFKB_QTW_p0902-14b>
墳帝典。述紀言以聯鑣。五傳六經。紵禮樂而齊騖。斯竝懸¶
諸日月。煥乎文章。至於諸子相騰。小說奔競。有慙屑玉之¶
化。無異雜鉛之寶。請用諸火。恐招傅弈之譏。將扇其風。復¶
爽芟夷之義。上塗交戰。一為解環。百兩之篇。孰關其善。七¶
分之術。孰著其能。誰求天下之書。誰決塚中之籙。識二簡¶
者何子。觀四轍者何人。京兆耆舊之篇。起於何代。陳畱神¶
仙之傳。創自何人。誰先孝子之圖。誰首逸人之記。倘無談¶
於雕棘。將有薦於拔茅。¶ 

對。夫皇王範物。經籍訓人。澆浮之說漸列。文質之規斯變。¶ 

<pb:NFKB_QTW_p0902-15a>

故九流異軫。百代齊鑣。枝分葉布。千門萬戶。雖復言有踳¶
駮。理或叢殘。時招屑玉之譏。乍起雜鉛之議。妨工惑善。招¶
惡塞違。比夫㣥岳參差。各有蔽虧之勢。眾川浩蕩。俱資潤¶
澤之功。且夫三代之道。未能無弊。六經之教。尚皆有失。其¶
於子史。何獨尢之。若以失而便廢。則書禮之法。可舍短而¶
從長。去泰而除惡。咸用於火。竊未為得。各言其志。亦何傷¶
乎。乃好尚不同。撰述各異。竝流鉛槧。咸著蓬山。京房惟善¶
於七分。張霸心明於百兩。荀勗決塚中之籙。陳農求天下¶
<pb:NFKB_QTW_p0902-15b>
之書。識二簡者廣微。觀四轍者周穆。京兆耆舊。光武創其¶
篇。陳畱神仙。阮蒼述其事。梁雄作逸人之傳。劉向修孝子¶
之圖。斯竝賢者。傳之不朽。謹對。¶ 

* 屈蟠¶ 
:PROPERTIES:
:PERSID: QTWAUT2581
:END:

蟠。白水人。鄉貢進士。¶ 

** 析疑論敘¶ 
:PROPERTIES:
:TITID: QTWTIT18049
:PERSID: QTWAUT2581
:END:

法師名子成。字彥美。號妙明。京兆霸陵人也。少時為儒。壯¶
而從釋。其性愛書史。喜翰墨。樂遊學。好著述。每與賢士大¶
夫詩詞唱和。一聯一句。落在藂席。人多傳之。如鸚鵡詩云。¶
學得人言字字明。便能巧語為通情。不知身在樊籠裏。猶¶ 
<pb:NFKB_QTW_p0902-16a>
向堂前弄舌輕。晝寢云。夢魂不管書擎手。一帙南華墮枕¶
邊。閒遊云。家家明月誰無分。處處青山我有緣。水心亭云。¶
綠芰青荷香滿池。環亭冷浸碧琉璃。高軒矮榻無纖暑。臥¶
看清波浴鷺鷥。其長篇短偈。例皆如此。尢能洞明本宗佛¶
法。予昔嘗與縣大夫張昂請註心經。五日而成萬二千言。¶
辭理精當。至為不多得。又嘗綴述本色法事文集僅二百¶
首。語句雄麗。旨意渾成。同袍得之。囊蓄不出。抑為艱得。無¶
意多傳。頃以兵火之亂。匿跡山林。嘗與來客問難詰折。事¶
盡終始。遂錄成軸。名曰析疑論。首之以序問。終之以會名。¶
<pb:NFKB_QTW_p0902-16b>
凡二十篇。言簡而理當。文約而義豐。涵泳六經。畧備諸子。¶
每一篇之中。其引類證斷。決析疑理甚明白。若非具三昧¶
辯才。其孰能致於此乎。且予與妙明為不請友。其有年矣。¶
大凡著作。不我之慳。故於敘引。母俟召而云。時辛卯中秋¶
八日書。¶ 

* 薛泚¶ 
:PROPERTIES:
:PERSID: QTWAUT2582
:END:

泚。河東人。¶ 

** 常州澄清觀鐘銘¶ 
:PROPERTIES:
:TITID: QTWTIT18050
:PERSID: QTWAUT2582
:END:

上德願而鑄洪鐘。仙聖依而人天從。霜朝聞兮窈窕。月夜¶ 
<pb:NFKB_QTW_p0902-17a>
聽而舂容。蓮花生而腰淨。頂銜繞於盤龍。響上徹於天外。¶
聲下徹於九重。庶長空於鬼獄。魔屏跡而潛蹤。¶ 

* 薛季連¶ 
:PROPERTIES:
:PERSID: QTWAUT2583
:END:

季連。河東汾陰人。官工部侍郎。¶ 

** 對田中有樹判¶ 
:PROPERTIES:
:TITID: QTWTIT18051
:PERSID: QTWAUT2583
:END:

** 　乙有樹於田中里人讓之稱在疆埸¶ 
:PROPERTIES:
:TITID: QTWTIT18051
:PERSID: QTWAUT2583
:END:

天官分政。載師任土。必均三壤。以務九農。乙則匪人。其何¶
妄作。將有樹於田畝。誠害稼而傷農。稽諸古經。則有之矣。¶
考以令制。誰曰其然。里人有孚。可以受服。乙也非古。宜乎¶
<pb:NFKB_QTW_p0902-17b>
褫帶。¶ 

* 薄芬¶ 
:PROPERTIES:
:PERSID: QTWAUT2584
:END:

芬。櫟陽人。官大理評事。¶ 

** 直如朱絲繩賦(以題為韻)¶ 

:PROPERTIES:
:TITID: QTWTIT18052
:PERSID: QTWAUT2584
:END:

物有正而可尚者。其繩則直。如砥之平。如竿之植。不舒卷¶
以隨用。終勁挺而立極。有旨哉。為天下式。且取其直也。故¶
能為道之逆旅。為義之蘧廬。為人之端操。為政之權輿。於¶
以方內。君子所如。木從之則正。君受之則聖。猗歟猗歟。原¶
夫被物之際。作巧之時。運工人之手。績寒女之絲。是尋是¶ 
<pb:NFKB_QTW_p0902-18a>
尺。經之綸之。其為用也。不資於善結。其為興也。蓋取於無¶
私。以之為準也。則矯枉有度。以之辨物也。乃去邪勿疑。大¶
者遠者。念茲在茲。俾夫貪者慄慄。智者兢兢。其為舉直錯¶
枉。當有事於從繩。¶ 

* 郭京¶ 
:PROPERTIES:
:PERSID: QTWAUT2585
:END:

京官蘇州司戶參軍。¶ 

** 周易舉正序¶ 
:PROPERTIES:
:TITID: QTWTIT18053
:PERSID: QTWAUT2585
:END:

我唐御注孝經。刪定月令。蓋為前儒用意。未及精研。後漢¶
太學刊石。撰集說文。慮其日月浸深。轉寫訛謬。京也歷代¶
<pb:NFKB_QTW_p0902-18b>
傳授。五經為業。其於易道。討覈偏深。曾得王輔嗣韓康伯¶
手寫註定傳授真本讀誦。比校今世流行本及國學鄉貢¶
學人等本。或將經入注。用注作經。小象中間以下句反居¶
其上。爻辭注內移後義却處於前。又兼有脫漏。兩字顛倒。¶
謬誤增省。義理不通。今竝依定本舉正其謬。仍於謬誤之¶
處。以朱書異之。希好事君子。志學通儒。詳而觀之。則經註¶
通流。雅鄭不紊。都計一部中差謬處總一百三節。列為一¶
部。具述訛舛。因目為周易舉正。分為上中下三卷。傳諸志¶
學者云。¶ 

¶
