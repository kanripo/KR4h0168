#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0380-19a> ¶¶
#+PROPERTY: JUAN 0381
欽定全唐文卷三百八十一¶ 

<pb:NFKB_QTW_p0381-01a>
　元結(二)¶ 

** 舉呂著作狀¶ 
:PROPERTIES:
:TITID: QTWTIT08002
:PERSID: QTWAUT0819
:END:

　故荊南節度觀察使江陵尹兼御史大夫呂諲姪男季¶
重¶ 

　　右見任祕書省著作郎¶ 

以前件狀。呂某立身無私。歷官清儉。身歿之後。家無餘財。¶
長男幼小。未了家事。前件姪質性純厚。識理通敏。仁孝之¶
性。不慙古人。自其疾甚。不視事向五六十日。軍府之事。皆¶
季重諮問。事無大小。處之無猜。以臣所見。季重不獨為賢¶
<pb:NFKB_QTW_p0381-01b>
子弟。今時穀踊貴。道路多虞。漂流異鄉。無以自給。伏望天¶
恩與季重便近州一正員官。令其恤養孤幼。謹錄奏聞。伏¶
聽勅旨。¶ 

** 奏免科率狀¶ 
:PROPERTIES:
:TITID: QTWTIT08003
:PERSID: QTWAUT0819
:END:

　當州准勅及租庸等使徵率錢物都計一十三萬六千¶
三百八十八貫八百文¶ 

　　一十三萬二千四百八十貫九百文嶺南西原賊未¶
破州已前¶ 
<pb:NFKB_QTW_p0381-02a>

　　三千九百七貫九百文賊退後徵率¶ 

以前件如前。臣自到州。見租庸等諸使文牒。令徵前件錢¶
物送納。臣當州被西原賊屠陷。賊停留一月餘日。焚燒糧¶
儲屋宅。俘掠百姓男女。驅殺牛馬老少。一州幾盡。賊散後。¶
百姓歸復。十不存一。資產皆無。人心嗷嗷。未有安者。若依¶
諸使期限。臣恐坐見亂亡。今來未敢徵率。伏待進止。又嶺¶
南諸州。寇盜未盡。臣州是嶺北界。守捉處多。若臣州不安。¶
則湖南皆亂。伏望天恩。自州未破以前。百姓久負租稅。及¶
<pb:NFKB_QTW_p0381-02b>
租庸等使所有徵率。和市雜物。一切放免。自州破以後。除¶
正租正庸及准格式合進奉徵納者。請據見在戶徵送。其¶
餘科率。並請放免。容其見在百姓產業稍成。逃亡歸復。似¶
可存活。即請依常例處分。伏願陛下以臣所奏下議有司。¶
苟若臣所見愚僻。不合時政。干亂紀度。事涉虛妄。忝官尸¶
祿。欺上罔下。是臣之罪。合正典刑。謹錄奏聞。¶ 

** 奏免科率等狀¶ 
:PROPERTIES:
:TITID: QTWTIT08004
:PERSID: QTWAUT0819
:END:

　當州奏永泰元年配貢上都錢物總一十三萬二千六¶
百三十三貫三十五文¶ 

　　四萬一千二十六貫四百八十九文請據見在堪差¶ 
<pb:NFKB_QTW_p0381-03a>
科徵送¶ 

　　九萬一千六百六貫五百四十六文配率請放免¶ 

以前件如前。臣當州前年陷賊一百餘日。百姓被焚燒殺¶
掠幾盡。去年又賊逼州界。防捍一百餘日。賊攻永州。陷邵¶
州。臣州獨全者。為百姓捍賊。今年賊過桂州。又團練六七¶
十日。丁壯在軍中。老弱餽糧餉。三年已來。人實疲苦。臣一¶
州當嶺南三州之界。守捉四十餘處。嶺南諸州。不與賊戰。¶
每年賊動。臣州是境上之州。若臣州陷破。則湖南為不守¶
之地。在於徵賦。稍合優矜。今使司配率。錢物多於去年一¶
<pb:NFKB_QTW_p0381-03b>
倍已上。州縣徵納。送者多於去年二分已下。申請矜減。使¶
司未許。伏望陛下以臣所奏。令有司類會諸經賊陷州。據¶
合差科戶。臣當州每年除正租正庸外。更合配率幾錢。庶¶
免使司隨時加減。庶免百姓每歲不安。其今年輕貨及年¶
支米等。臣請准狀處分。謹錄奏聞。¶ 

** 論舜廟狀¶ 
:PROPERTIES:
:TITID: QTWTIT08005
:PERSID: QTWAUT0819
:END:

右。謹按地圖。舜陵在九疑之山。舜廟在太陽之溪。舜陵古¶
老已失。太陽溪今不知處。秦漢已來。置廟山下。年代寖遠。¶
祠宇不存。每有詔書令州縣致祭奠酹。荒野恭命而已。豈¶ 
<pb:NFKB_QTW_p0381-04a>
有盛德大業。百王師表。歿於荒裔。陵廟皆無。臣謹遵舊制。¶
於州西山上已立廟訖。特乞天恩。許蠲免近廟一兩家。令¶
歲時拂灑。示為恒式。豈獨表聖人至德及於萬代。實欲彰¶
陛下元澤及於無窮。謹錄奏聞。¶ 

** 舉處士張季秀狀¶ 
:PROPERTIES:
:TITID: QTWTIT08006
:PERSID: QTWAUT0819
:END:

臣州僻在嶺隅。其實邊裔。土風貪於貨賄。舊俗多習吏事。¶
獨季秀能介直自全。退守廉讓。文學為業。不求人知。寒餒¶
切身。彌更守分。貴其所尚。願老山林。臣切以兵興已來。人¶
皆趨競。苟利分寸。不愧其心。則如季秀者。不可不加褎異。¶
<pb:NFKB_QTW_p0381-04b>
臣特望天恩。令州縣取其穩便。與造草舍十數間。給水田¶
一兩頃。免其當戶徭役。令得保遂其志。此實聖朝旌退讓¶
之道。亦為士庶識廉恥之方。謹錄奏聞。¶ 

** 請省官狀(乾元三年上來大夫)唐鄧等州縣官¶ 
:PROPERTIES:
:TITID: QTWTIT08007
:PERSID: QTWAUT0819
:END:

　右方城縣舊萬餘戶今二百戶已下其南陽向城等縣¶
更破碎於方城每縣正員官及攝官共有六十人¶ 

以前件如前。自經逆亂。州縣殘破。唐鄧兩州。實為尤甚。荒¶
草千里。是其疆畎。萬室空虛。是其井邑。亂骨相枕。是其百¶
姓。孤老寡弱。是其遺人。哀而恤之。尚恐冤怨。肆其侵暴。實¶ 
<pb:NFKB_QTW_p0381-05a>
恐流亡。今賊寇憑陵。鎮兵資其給養。今河路阻絕。郵驛在¶
其供承。若不觸事救之。無以勞勉其苦。為之計者。在先省¶
官。其方城湖陽等縣正官及攝官。并戶口多少。具狀如前。¶
每縣伏望量留令并佐官一人。餘並望勒停。謹錄狀上。¶ 

** 請收養孤弱狀¶ 
:PROPERTIES:
:TITID: QTWTIT08008
:PERSID: QTWAUT0819
:END:

　當軍孤弱小兒都七十六人(張季秀等三十九人無父¶
母周國良等三十七人有父兄在軍)¶ 

以前件狀如前。小兒等無父母者。鄉國淪陷。親戚俱亡。誰¶
家可歸。傭丐未得。有父兄者。其父兄自經艱難。久從征戍。¶
<pb:NFKB_QTW_p0381-05b>
多以忠義。遭逢誅賊。有遺孤弱子。不忍棄之。力相恤養。以¶
至今日。迄令諸將有孤兒投軍者。許收驅使。有孤弱子弟¶
者。許令存養。當軍小兒。先取回殘及回易雜利給養。謹錄¶
狀上。¶ 

** 請給將士父母糧狀¶ 
:PROPERTIES:
:TITID: QTWTIT08009
:PERSID: QTWAUT0819
:END:

　當軍將二千人父隨子者四人母隨子者二十八人¶ 

以前件如前。將士父母等。皆因喪亂。不知所歸。在於軍中。¶
為日亦久。夫孝而仁者。可與言忠信。而忠信者。可以全義¶
勇。豈有責其忠信。使之義勇。而不勸之孝慈。恤以仁惠。今¶ 
<pb:NFKB_QTW_p0381-06a>
軍中有父母者。皆共分衣食。先其父母。寒餒日甚。未嘗有¶
辭。其將士父母等。伏望各量事給其衣食。則義有所存。恩¶
有所及。俾人感勸。實在於此。謹錄狀上。¶ 

** 時議三篇(并表)¶ 

:PROPERTIES:
:TITID: QTWTIT08010
:PERSID: QTWAUT0819
:END:

臣某言。臣自以昏庸無堪。逸浪江海。陛下忽降公詔。遠徵¶
愚臣。陛下豈不以凶逆未除。盜賊屢起。百姓勞苦。力用不¶
足。將社稷大計。與天下圖之者乎。荒野賤臣。始見軒陛。又¶
拘限忌諱。不能悉下情以上聞。則陛下又安用煩勞車乘。¶
<pb:NFKB_QTW_p0381-06b>
招禮賢異。臣實不能當君子之羞。受小人之辱。故編輿皁¶
之說為三篇。名曰時議。敢以上聞。抵冒天威。謹伏待罪。臣¶
結頓首謹上。乾元二年九月日。前進士元結表上。¶ 

** 　上篇¶ 
:PROPERTIES:
:TITID: qtw-d1e105623
:PERSID: QTWAUT0819
:END:

時之議者或相問曰。往年逆亂之兵。東窮江海。南極淮漢。¶
西抵秦塞。北盡幽都。令趙衞之疆。悉為盜有。凶勇之徒。在¶
四方者。幾百餘萬。如屯守二京。從衞魁帥者不計。當時之¶
兵。可謂強矣。當時人心。已不固矣。天子獨以數騎。僅至靈¶
武。引聚餘弱。憑陵強寇。頓軍岐陽。師及渭西。曾不踰時。竟¶
能摧堅銳。復兩京。逃降逆類。悉收河南州縣。今河北隴陰。¶ 

<pb:NFKB_QTW_p0381-07a>

姦逆尚餘。今山谷江湖。稍多亡命。今所在盜賊。屢犯州縣。¶
今天下百姓。咸轉流亡。今臨敵將士。多喜奔散。今賢士君¶
子。不求任使。天子往在靈武。至於鳳翔。無今日兵革。而能¶
勝敵。無今日禁制。而無亡命。無今日威令。而盜賊不起。無¶
今日財用。而百姓不亡。無今日封賞。而將士不散。無今日¶
朝廷。而人思任使。何哉。豈天子能以弱制強。不能以強制¶
弱。豈天子能以危求安。而忍以未安忘危。時之議者或相¶
對曰。此非難言。甚易言矣。天子往年。悲恨陵廟為凶逆傷¶
<pb:NFKB_QTW_p0381-07b>
汚。怨憤上皇忽南幸巴蜀。哀傷宗戚多見誅害。驚惶聖躬¶
動息無所。是以勤勞不辭。親撫士卒。與人權位。信而不疑。¶
渴聞忠直。過則喜改。如此。所以能以弱制強。以危求安。今¶
天子重城深宮。燕私而居。冕旒清晨。纓佩而朝。太官具味。¶
當時而食。太常修樂。和聲而聽。軍國機務。參詳而進。萬姓¶
疾苦。時或不聞。而廏有良馬。宮有美女。輿服禮物。日月以¶
備。休符佳瑞。相繼而有。朝廷歌頌盛德大業。四方貢賦尤¶
異品物。公族姻戚。喜符帝恩。諧臣戲官。怡愉天顏。而文武¶
大臣。至於公卿庶官。皆權位爵賞。名實之外。似已過望。此¶
所以不能以強制弱。忍以未安忘危。若天子能視今日之¶ 
<pb:NFKB_QTW_p0381-08a>
安。如靈武之危。事無大小。皆若靈武。何寇盜強弱可言。當¶
天下日無事矣。¶ 

** 　中篇¶ 
:PROPERTIES:
:TITID: qtw-d1e105636
:PERSID: QTWAUT0819
:END:

時之議者或相謂曰。吾聞道路云云。說士人共自謀曰。昔¶
我奉天子拒凶逆。勝敵則家國兩存。不勝則家國兩亡。所¶
以生死決戰。是非極諫。今吾屬名位已重。財貨已足。爵賞¶
已厚。勤勞已極。天下若安。吾何苦哉。天下若不安。吾屬外¶
無仇讐相害。內無窮賤相迫。何苦更當鋒刃。以近死乎。何¶
苦更忤人主。以近禍乎。又聞曰。嗚呼。吾州里有忠義之者。¶
<pb:NFKB_QTW_p0381-08b>
仁信之者。方直之者。今或有病父老母。孤兒寡婦。如身能¶
存者。皆力役乞丐。凍餒不足。況於死者父母妻子。人誰哀¶
之。又聞曰。今天下殘破。蒼生危急。受賦役者。多寡弱貧獨。¶
流亡死生。悲憂道路。蓋亦極矣。天下若安。我等豈無隴畝¶
以自處。若不安。我等不復以忠義仁信方直死矣。縱有盜¶
於我者。安則隨之。人且如此。其然何故。時之議者相對曰。¶
今國家非欲其然。蓋失於太明太信而然耳。夫太明則見¶
其內情。將藏內情。則罔惑生焉。罔上惑下。能令必信。信可¶
必矣。故太信焉。太信之中。至姦元惡。卓然而存。如此。使朝¶ 
<pb:NFKB_QTW_p0381-09a>
廷遂亡公直。天下遂失忠信。蒼生遂益冤怨。如公直亡矣。¶
忠信失矣。冤怨生矣。豈天子大臣之所喜乎。將欲理之。能¶
無端由。吾屬議於野者。又何所及。¶ 

** 　下篇¶ 
:PROPERTIES:
:TITID: qtw-d1e105645
:PERSID: QTWAUT0819
:END:

時之議者或相問曰。今天子思安蒼生。思滅姦逆。思致太¶
平。方力圖之。非不勤勞。於今四年。而說者異之。何哉。時之¶
議者或相對曰。如天子所思。如說者所異。天子大臣。非不¶
知之。凡有制誥。皆嘗言及。言雖慇懃。事皆不行。前後再三。¶
頗類諧戲。今或有仁恤之詔。憂勤之誥。人皆族立黨語。指¶
<pb:NFKB_QTW_p0381-09b>
而議之。其由何哉。以言而不行之故也。天子不知其然。以¶
為言雖不行。足堪沮勸。嗚呼。沮勸之道。在明審均當。而必¶
行也。必不行矣。有言何為。自太古以來。致理興化。未有言¶
之不行。而能至矣。若天子能追行已言之令。必行將來之¶
法。且免天下無端雜徭。且除天下隨時弊法。且去天下拘¶
忌煩令。必任天下賢異君子。屏斥天下姦邪小人。然後推¶
仁信威令。與之不惑。此帝王常道。何為不及。¶ 

** 與韋尚書書¶ 
:PROPERTIES:
:TITID: QTWTIT08011
:PERSID: QTWAUT0819
:END:

某月日。前進士元結頓首尚書公閤下。結每聞賢卿大夫。¶ 

<pb:NFKB_QTW_p0381-10a>

能以至公之道推引君子。使名聲德業。相繼稱顯。則思見¶
之。若不以至公之道推引君子。使禍惡凶辱。同日更受。則¶
不思見之。結所以年四十。足不入於公卿之門。身不齒於¶
利祿之士。豈忘榮顯。蓋懼汚辱。昨者有詔。使結得詣京師。¶
至汝上逢山龜。亦承詔詣京師。結與山龜俱得乘郵而來。¶
郵長待結。頗如龜者。前日謁見尚書。俯拜階下。本望齒乘¶
郵與諸龜。結待命而退。不望尚書不以結齒之於龜。以士¶
君子見禮。問及詞賦。許且休息。此結之幸。豈結望尚書之¶
<pb:NFKB_QTW_p0381-10b>
意。古人所以愛經術之士。重山野之客。採輿童之誦者。蓋¶
為其能明古以論今。方正而不諱。悉人之下情。結雖昧於¶
經術。然自山野而來。能悉下情。尚書與國休戚。能無問乎。¶
事有在尚書力及。能不行乎。結頓首。¶ 

** 與李相公書¶ 
:PROPERTIES:
:TITID: QTWTIT08012
:PERSID: QTWAUT0819
:END:

月日。新授右金吾兵曹參軍攝監察御史元結頓首相公¶
執事。某性愚弱。本不敢干時求進。十餘年間。在山野過為¶
知已。猥見稱譽。辱在鄉選。名汚上第。退而知恥。更自委順。¶
亦數年矣。中逢喪亂。奔走江海。當死復生。見有今日。林壑¶
不保。敢思祿位。忽枉公詔。命詣京師。州縣發遣。不得辭避。¶ 

<pb:NFKB_QTW_p0381-11a>

三四千里。煩勞公車。始命蹈舞帝庭。即日辭命。擔囊乞丐。¶
復歸海濱。今則過次授官。又令將命。謀人軍者。誰曰易乎。¶
相公見某。但禮文拜揖之外。無所問焉。忽然狂妄男子。不¶
稱任使。坐招敗辱。相公如何。某所以盡所知見聞於左右。¶
不審相公以為可否。如曰不可。合正典刑。欺上誷下。是某¶
之罪。謹奉詔書及章服待命屏外。某頓首。¶ 

** 與韋洪州書¶ 
:PROPERTIES:
:TITID: QTWTIT08013
:PERSID: QTWAUT0819
:END:

某月日。荊南節度判官水部員外郎兼殿中侍御史元結¶
<pb:NFKB_QTW_p0381-11b>
頓首。某聞古之賢達居權位也。令當世頌其德。後世師其¶
行。何以言之。在分君子小人。察視邪正。使無冤濫。而無憤¶
痛耳。某不能遠取古人。請以端公賢公中丞為喻。前者獲¶
接端公餘論。某嘗議及中丞。某以為賞中丞之功未當。論¶
中丞之冤至濫。端公不知情。至泣涕交流。豈不為有冤濫¶
未申。而生此憤痛。某與端公。頗為親故。官又差肩。曾不垂¶
問。便即責使。冤濫者豈獨中丞而已乎。憤痛者豈獨端公¶
而已乎。所以至遣使者。試以自明。端公前牒則請不交兵。¶
端公後牒則請速交兵。如此豈端公自察辨誤耶。有小人¶
惑亂端公耶。端公又云荊南將士侵暴。端公豈能保荊南¶ 
<pb:NFKB_QTW_p0381-12a>
將士必侵暴乎。豈能保淮西將士必不侵暴乎。端公少垂¶
察問。某又聞泗上隣家之事。請說以自喻。昔泗上有隣家。¶
有朋友。遊者鬥之。遊東家。則曰公之友賢。能益主人。西家¶
之友愚。能損主人。遊西家。則曰公之友智。能譽主人。東家¶
之友狡。能毀主人。見其友。亦如鬥主人之論。於是隣家之¶
友相惡將相害。隣家之翁怒將相絕。里有正信之士為辨¶
之。然後隣家通歡。隣友相善。荊南與江西。猶隣家也。某其¶
友乎。遊者方相鬥。誰為正信之士一為辨之。某敢以此書¶
獻端公閤下。¶ 
¶
<pb:NFKB_QTW_p0381-12b>

** 與呂相公書¶ 
:PROPERTIES:
:TITID: QTWTIT08014
:PERSID: QTWAUT0819
:END:

某月日。某官某再拜相公閤下。某嘗見時人不能自守性¶
分。俛仰於傾奪之中。低徊於名利之下。至有傷汚毀辱之¶
患。滅身亡家之禍。則欲劇為之箴於身。豈願踰性分取禍¶
辱而忘自箴者耶。某性荒浪無拘限。每不能節酒。與人相¶
見。適在一室。不能無歡於醉。醉歡之中。不能無過。少不學¶
為吏。長又著書論自適。昔天下太平。不敢絕世業。亦欲求¶
文學之官職員散冗者。為子孫計耳。自兵興以來。此望亦¶
絕。何哉。某一身奉親。奔走萬里。所望飲啄承歡膝下。今則¶ 
<pb:NFKB_QTW_p0381-13a>
辱在官以逾其性分。觸禍辱機兆者。日未無之。某又三世¶
單貧。年過四十。弱子無母。年未十歲。孤生嫁娶者一人。相¶
公視某。敢以身徇名利者乎。有如某者。以身徇名利。齒於¶
奴隸尚可羞。而況士君子也歟。某甚愚鈍。又無功勞。自布¶
衣歷官。不十月官至尚書郎。向三歲官未削。人多相榮。某¶
實自憂。相公忍令某漸至畏懼而死。甚令必受禍辱而已。¶
某前所言。相公似未見信。故藉紙筆煩瀆門下。某再拜。¶ 

** 與何員外書¶ 
:PROPERTIES:
:TITID: QTWTIT08015
:PERSID: QTWAUT0819
:END:

月日。次山白何夫子執事。皮弁時俗廢之久矣。非好古君¶
<pb:NFKB_QTW_p0381-13b>
子。誰能存之。忽蒙見贈。驚喜無喻。次山漫浪者也。苦不愛¶
便事之服時世之巾。昔年在山野。曾作愚巾凡裘。異於制¶
度。凡裘領緇界緇緣緇帶。其餘皆褐帶。聯後縫中。腰前繫。¶
愚巾頂方帶方垂方。緇葛為之。元絲為縷。次山自衣帶巾¶
裘。雖不為時人大惡。亦嘗辱其嗤誚。方欲雜古人衣帶以¶
自免辱。贈及皮弁。與凡裘正相宜。若風霜慘然。出行林野。¶
次山則戴皮弁衣凡裘。若大暑蒸溼。出見賓客。次山則戴¶
愚巾衣野服。野服大抵緇褐布葛為之也。腰擔為裳。短襟¶
為衣。裳下及履。衣垂及膝下。不審夫子異時歸休。適在山¶ 
<pb:NFKB_QTW_p0381-14a>
野。能衣戴此者不乎。若以為宜。當各造一副送往。元次山¶
白。¶ 

** 自釋書¶ 
:PROPERTIES:
:TITID: QTWTIT08016
:PERSID: QTWAUT0819
:END:

河南元氏望也。結元子名也。次山結字也。世業載國史。世¶
系在家牒。少居商餘山。著元子十篇。故以元子為稱。天下¶
兵興。逃亂入猗玗洞。始稱猗玗子。後家瀼濱。乃自稱浪士。¶
及有官。人以為浪者亦漫為官乎。呼為漫郎。既客樊上。漫¶
遂顯。樊左右皆漁者。少長相戲。更曰聱叟。彼誚以聱者。為¶
其不相從聽。不相鉤加。帶笭箵而盡船。獨聱齖而揮車。酒¶
<pb:NFKB_QTW_p0381-14b>
徒得此又曰。公之漫。其猶聱乎。公守著作。不帶笭箵乎。又¶
漫浪於人間。得非聱齖乎。公漫久矣。可以漫為叟。於戲。吾¶
不從聽於時俗。不鉤加於當世。誰是聱者。吾欲從之。彼聱¶
叟不慚帶乎笭箵。吾又安能薄乎著作。彼聱叟不羞聱齖¶
於隣里。吾又安能慙漫浪於人間。取而醉人議。當以漫叟¶
為稱。直荒浪其情性。誕漫其所為。使人知無所存有。無所¶
將待。乃為語曰。能帶笭箵者。全獨而保生。能學聱齖者。保¶
宗而全家。聱也如此。漫乎非邪。¶ 

** 文編序¶ 
:PROPERTIES:
:TITID: QTWTIT08017
:PERSID: QTWAUT0819
:END:

<pb:NFKB_QTW_p0381-15a>

天寶十二年。漫叟以進士獲薦。名在禮部。會有司考校舊¶
文。作文編納於有司。當時叟方年少。在顯名跡。切恥時人¶
諂邪以取進。姦亂以致身。徑欲填陷穽於方正之路。推時¶
人於禮讓之庭。不能得之。故優游於林壑。怏恨於當世。是¶
以所為之文。可戒可勸。可安可順。侍郎楊公見文編歎曰。¶
以上第汚元子耳。有司得元子是賴。叟少師友仲行公。公¶
聞之。諭叟曰。於戲。吾嘗恐直道絕而不續。不虞楊公於子¶
相續如縷。明年。有司於都堂策問㣥士。叟竟在上第。爾來¶
<pb:NFKB_QTW_p0381-15b>
十五年矣。更經喪亂。所望全活。豈欲跡參戎旅。苟在冠冕。¶
觸踐危機。以為榮利。蓋辭謝不免。未能逃命。故所為之文。¶
多退讓者。多激發者。多嗟恨者。多傷閔者。其意必欲勸之¶
忠孝。誘以仁惠。急於公直。守其節分。如此。非救時勸俗之¶
所須者歟。叟在此州今五年矣。地偏事簡。得以文史自娛。¶
乃次第近作。合於舊編。凡二百三首。分為十卷。復命曰文¶
編。示門人子弟。可傳之於筐篋耳。叟之命稱。則著於自釋¶
云。不錄。時大歷二年丁未中冬也。¶ 

** 篋中集序¶ 
:PROPERTIES:
:TITID: QTWTIT08018
:PERSID: QTWAUT0819
:END:

元結作篋中集。或問曰。公所集之詩。何以訂之。對曰。風雅¶ 
<pb:NFKB_QTW_p0381-16a>
不興。幾及千歲。溺於時者。世無人哉。嗚呼。有名位不顯。年¶
壽不終。獨無知音。不見稱頌。死而已矣。誰云無之。近世作¶
者。更相沿襲。拘限聲病。喜尚形似。且以流易為辭。不知喪¶
於雅正。然哉。彼則指詠時物。會諧絲竹。與歌兒舞女生汙¶
惑之聲於私可矣。若令方直之士。大雅君子。聽而誦之。則¶
未見其可矣。吳興沈千運。獨挺於流俗之中。強攘於已溺¶
之後。窮老不惑。五十餘年。凡所為文。皆與時異。故朋友後¶
生。稍見師效。能似類者。有五六人。於戲。自沈公及二三子。¶
皆以正直而無祿位。皆以忠信而久貧賤。皆以仁讓而至¶
<pb:NFKB_QTW_p0381-16b>
喪亡。異於是者。顯榮當世。誰為辯士。吾欲問之。天下兵興。¶
於今六歲。人皆務武。斯焉誰嗣。已長逝者。遺文散失。方阻¶
絕者。不見近作。盡篋中所有。總編次之。命曰篋中集。且欲¶
傳之親故。冀其不亡。於今凡七人。詩二十二首。時乾元三¶
年也。¶ 

** 送張元武序¶ 
:PROPERTIES:
:TITID: QTWTIT08019
:PERSID: QTWAUT0819
:END:

乙未中。詔吳興張公為元武縣大夫。公舊友河東柳潛夫¶
裴季安扶風竇伯明趙郡李長源河南元次山。將辭讌言。¶
悉以言贈。上有勸仁惠卹勞苦之風。下有惜離異戒行役¶ 
<pb:NFKB_QTW_p0381-17a>
之論。元子聞之。中有所指。國家將日極太寧。垂休八荒。故¶
自近年。兵出滇外。訂者或曰。西南少疲。是以天子特有命¶
也。將天之命。斯未易然。於戲。蜀之遺民。化於秦漢。純古之¶
道。其由未知。無置此焉。姑取廢也。如德以涵灌。義以封植。¶
其教遲遠。其人迎喁。至乎不可。固未必也。則曰保仁以敦¶
養。流惠以懷恤。知其所勞。示其所安。無以醜之。當可然也。¶
潛夫聞之。中興不樂。歎曰。吾嘗與朋友有四方之異。不甚¶
感人如今之心。多問其故。對曰。嗟嗟子能有是言也。吾故¶
感焉。行有規矣多。無曰我四十於此。無曰我時祿位下哉。¶
<pb:NFKB_QTW_p0381-17b>
公乃復曰。當不失於二公之意。為異年觀會之方也已。敢¶
戒行役。敢自清慎。終不貽朋友之憂何如。於是醉歌中堂。¶
極樂而已。諸公有贈。遞相編次。¶ 

** 送王及之容州序¶ 
:PROPERTIES:
:TITID: QTWTIT08020
:PERSID: QTWAUT0819
:END:

乾元初。漫叟浪家於瀼溪之濱。以耕釣自全而已。九江之¶
人。未相喜愛。其意似懼叟衣食之不足耳。叟亦不促促而¶
從之。有王及者。異夫鄉人焉。以文學相求。不以羈旅見懼。¶
以相安為意。不以可否自擇。及於叟也如是之多。叟在舂¶
陵。及能相從遊。歲餘而去。將行。規之曰。叟愛及者也。無惑¶ 
<pb:NFKB_QTW_p0381-18a>
叟言。及方壯。可強藝業。勿以遊方為意。人生若不能師表¶
朝廷。即當老死山谷。彼區區於財貨之末。局局於權勢之¶
門。縱得鍾鼎。亦胡顏受納。行矣自愛。耿容州歡於叟者。及¶
到容州。為叟謝主人。聞幕府野次久矣。正宜收擇謀夫。引¶
信才士。有如及也。能收引乎。二三子賦送遠之什。以系此¶
云。¶ 

** 送譚山人歸雲陽序¶ 
:PROPERTIES:
:TITID: QTWTIT08021
:PERSID: QTWAUT0819
:END:

吾於九疑之下。賞愛泉石。今幾三年。能扁舟數千里來遊¶
者。獨雲陽譚子。譚子文學。隱名山野。隱身雲陽之阿。世如¶
<pb:NFKB_QTW_p0381-18b>
君何。牧犢愛雲陽之宰。峻公不出南岳三十年。今得雲陽¶
一峯。譚子又在焉。彼真可家之者邪。子去為吾謀於牧犢。¶
近峻公有泉石老樹。壽藤縈垂。水可灌田一區。火可燒種¶
菽粟。近泉可為十數間茅舍。所詣纔通小船。吾則往而家¶
矣。此邦舜祠之奇怪。陽華之殊異。潓泉之勝絕。見峻公與¶
牧犢。當一一說之。松竹滿庭。水石滿堂。石魚負樽。鳧舫運¶
觴。醉送譚子。歸於雲陽。漫叟元次山序。¶ 

** 別韓方源序¶ 
:PROPERTIES:
:TITID: QTWTIT08022
:PERSID: QTWAUT0819
:END:

昔元次山與韓方源別於商餘。約不終歲。復相見於此山。¶ 

<pb:NFKB_QTW_p0381-19a>

忽八年於今。始復相見。悲懽之至。言可極邪。次山與方源。¶
昔年俱頤於山谷。有終焉之意。今方源得如其心。次山汙¶
在冠冕。次山一顧方源。再三慙羞。時復飲酒。求其安我。今¶
方源欲安家肥陽。次山方理兵九江。相醉相辭。不必如昔¶
年之約。此情豈易然者邪。乙未之前。次山有元子。乙未之¶
後。次山有猗玗子。戊戌中。次山有浪說。悉贈方源。庶方源¶
見次山之意。¶ 

** 別王佐卿序¶ 
:PROPERTIES:
:TITID: QTWTIT08023
:PERSID: QTWAUT0819
:END:
¶
<pb:NFKB_QTW_p0381-19b>

癸卯歲。京兆王契佐卿年四十六。河南元結次山年四十¶
五。時次山頃日浪遊吳中。佐卿頃日去西蜀。對酒欲別。此¶
情易邪。在少年時。握手笑別。雖遠不恨。以天下無事。志氣¶
猶壯。今與佐卿年近五十。又逢戰爭未息。相去萬里。欲強¶
笑別。其可得乎。與佐卿去者有清河崔異。與次山住者有¶
彭城劉灣。相醉相留。幾日江畔。主人鄂州刺史韋延安令¶
四座作詩。命余為序。以送遠云。¶ 

** 別崔曼序¶ 
:PROPERTIES:
:TITID: QTWTIT08024
:PERSID: QTWAUT0819
:END:

漫叟年將五十。與時不合。垂三十年。愛惡之聲。紛紛人間。¶
博陵崔曼。惑叟所為。遊而辨之。數月未去。會潭州都督張¶ 
<pb:NFKB_QTW_p0381-20a>
正言薦曼為蜀邑長。將行。叟謂曰。叟異時乃山林一病民¶
耳。宜不相罔。行矣勿惑。吾子有才業。且明辨。又方年少。必¶
能樹勳庸。垂名聲。若求先達賢異。能相抆拭。正在張公。張¶
公往年在西域。主人能用其一言。遂開境千里。威振絕域。¶
寵榮當世。公往在淮南。逡巡指麾。萬夫風從。遭逢猜疑。弛¶
而不為。今海內兵革未息。張公必為時用。吾子勉之。所相¶
規者。宜緩步富貴。從容謀畫。少節酒。平氣㮣耳。¶ 

¶
