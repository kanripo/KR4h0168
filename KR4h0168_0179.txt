#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID KR4H0168
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:KR4h0168_NKFB_0178-24a> 
#+PROPERTY: JUAN 0179
欽定全唐文卷一百七十九¶ 

<pb:KR4h0168_NKFB_0179-01a>
　王勃(三)¶ 

** 上拜南郊頌表¶ 
:PROPERTIES:
:TITID: QTWTIT04641
:PERSID: QTWAUT0239
:END:

臣伏見總章元年十二月四日詔。既清東寇。將覲南岳。甫¶
資元勳。旋窺大典。伏惟皇帝陛下黼藻神器。銜策睿圖。用¶
天老之前機。戮防風之後至。為而不恃。懸寶位於中宸。卑¶
以自居。託靈符於上帝。禮凝蒼璧。瑞溢元珪。紫旻降祜。黃¶
祇叶矩。微臣學不照古。才不曠時。窺宇宙之神功。覩郊禋¶
之盛節。時非苟遇。懷雅頌而知歸。道不虛行。想謳歌而有¶
志。豈與夫周傳考室。裁稱棟宇之規。漢奏甘泉。未息嬉遊¶
<pb:KR4h0168_NKFB_0179-01b>
之諷。比興衰於前代。較馳驟於同衢而已。謹憑天則。輒貢¶
拜南郊頌十章。文不足奇。意有遺美。臣誠惶誠恐。謹言。¶ 

** 上九成宮頌表¶ 
:PROPERTIES:
:TITID: QTWTIT04642
:PERSID: QTWAUT0239
:END:

臣某言。臣聞帝機無眹。道洽則時邕。靈化不言。功成則頌¶
顯。伏惟陛下體元纂極。模神建隧。棟梁三氣。庭階六合。松¶
軒夜警。杳冥姑射之心。茅殿晨凝。寥廓峒山之駕。臣霑風¶
太上。庇影華胥。仰衢室而無階。候襄城而有地。雖望卑平¶
叔。空勤景福之詞。而文謝子雲。願竭甘泉之思。謹憑天造。¶ 

<pb:KR4h0168_NKFB_0179-02a>

輒貢九成宮頌二十四章。攀紫墀而絕望。叫丹闕而累息。¶
臣誠惶誠恐死罪死罪。謹言。¶ 

** 為原州趙長史請為兦父度人表¶ 
:PROPERTIES:
:TITID: QTWTIT04643
:PERSID: QTWAUT0239
:END:

臣某言。臣聞奉忠履義。帝業所資。昭德報功。王風是切。臣[●¶
]父故臣使持節都督豐州諸軍事豐州刺史上柱國南¶
康郡王士達。往因隋季。預奉皇初。于時九洛未清。雙崤尚¶
梗。江淮海岳。王公數十。兦父身羈偽鄭。寵極戎庭。掃千載¶
之風雲。擁三河之士馬。情思奉順。義不圖生。綿越寇場。密¶
<pb:KR4h0168_NKFB_0179-02b>
歸誠欵。登太行而耀甲。則建德離心。出函谷而揚麾。則王¶
充破膽。天書屢降。手勅仍存。洎乎九服乂安。四方無事。謀¶
臣出鎮。猛將臨邊。西窮赤水之源。東究青邱之境。橫戈北¶
塞。盡沙漠之風塵。授鉞南荒。被牂牁之矢石。義形夷險。迹¶
遍疆場。分閫淹榮。懸車遂禮。雖死於牖下。實懷天子之恩。¶
力盡方隅。無愧忠臣之節。今者歸藏有日。先遠戒期。陛下¶
德被遊魂。惠流枯骨。高班厚祿。已極於生前。列鼓鳴簫。復¶
光於身後。誠非毀滅。所能投報。但臣霜露之感。瞻彼岸而¶
神銷。烏鳥之誠。俯寒泉而思咽。希開淨福。庶補窮埏。伏惟¶
陛下恢不次之恩。錄無涯之請。使獲從朝例。賜許度人。濟¶ 
<pb:KR4h0168_NKFB_0179-03a>
沈識於昏塗。拯兦靈於燬宅。則陛下乾坤之施。既不隔於¶
幽明。微臣螻蟻之心。豈忘情於家國。是所圖也。非敢望也。¶
輕黷冕旒。若墜氷谷。¶ 

** 上百里昌言疏¶ 
:PROPERTIES:
:TITID: QTWTIT04644
:PERSID: QTWAUT0239
:END:

勃言。鄉人奉五月一日誨。子弟各陳百里之術宣於政者。¶
承命惶灼。伏增悲悚。勃聞古人有言。明君不能畜無用之¶
臣。慈父不能愛無用之子。何則。以其無益於國而累於家¶
也。嗚呼。如勃尚何言哉。辱親可謂深矣。誠宜灰身粉骨。以¶
謝君父。復何面目以談天下之事哉。所以遲迴忍恥而已¶
<pb:KR4h0168_NKFB_0179-03b>
者。徒以虛死不如立節。苟殞不如成名。悔過儻存於已。為¶
仁不假於物。是以孟明不屑三奔之誚而罷匡秦之心。馮¶
異不恥一敗之失而摧輔漢之氣。故其志卒行也。其功卒¶
就也。此言雖小。可以喻大。此勃所以懷既往而不咎。指將¶
來而駿奔。割萬恨於生涯。進一簣於平地者。今大人上延¶
國譴。遠宰邊邑。出三江而浮五湖。越東甌而度南海。嗟乎。¶
此皆勃之罪也。無所逃於天地之間矣。然勃嘗聞之大易¶
曰。人之所助者信也。天之所助者順也。是以君子不以否¶
屈而易方。故屈而終泰。忠臣不以困窮而喪志。故窮而必¶ 
<pb:KR4h0168_NKFB_0179-04a>
亨。今交趾雖遠。還珠者嘗用之矣。書不云乎。弗慮胡獲。弗¶
為胡成。不勝憤激之至。謹上百里昌言一部。列為十八篇。¶
分為上下卷。庶竭私欵。少裨公政。追思罪戾。若投氷谷。謹¶
奉言疏不備。勃再拜。¶ 

** 上劉右相書¶ 
:PROPERTIES:
:TITID: QTWTIT04645
:PERSID: QTWAUT0239
:END:

蓋聞聖人以四海為家。英宰與千齡合契。用能不行而至。¶
春霆仗天地之威。以息相吹。時雨鬱山川之兆。故有元蛟¶
晚集。憑鶴鼎而先鳴。蒼兕晨驚。運龍韜而首出。並能風騰¶
霧躍。指麾成烈士之功。蠖屈虬奔。談笑坐㣥卿之右。未如¶
<pb:KR4h0168_NKFB_0179-04b>
越蒼海。棄行間。排紫微。謁天子。於是遭不諱之主。擁非常¶
之位。龍章鳳黻照其前。鏘金鳴玉謺其後。三靈叶贊。超然¶
奉天下之圖。四海承平。高步取寰中之託。君侯之富貴足¶
矣。聖朝之付遇深矣。故知陽侯息浪。長鯨臥橫海之鱗。風¶
伯停機。大鵬鎩垂天之翼。及其投形巨壑。觸丹浦而雷奔。¶
假勢靈飈。指青霄而電擊。神氣洋洋。謂鱗翮使之然也。殊¶
不知兩儀超忽。動止繫於無垠。萬化糾紛。舒卷存乎非我。¶
是以陳平昔之智士也。俯同降卒。百里奚曩之達人也。親¶
為餓隸。當其背強敵。轉康衢。雄慮耿於風雲。危途迫於朝¶ 
<pb:KR4h0168_NKFB_0179-05a>
夕。豈自期榮稱相府。西藩開虎據之圖。寵冠齋壇。東向舉¶
熊飛之策。顧盼可以蕩川岳。咄嗟可以降雷雨。遂令用與¶
不用。是非於楚漢之間。知與不知。得失於虞秦之際。故曰¶
死生有數。審窮達者繫於天。材運相符。決行藏者定於已。¶
君侯足下可不謂然乎。借如勃者。眇小之一書生耳。曾無¶
擊鐘鼎食之榮。非有南鄰北閣之援。山野悖其心跡。煙霧¶
養其神爽。未嘗降身摧氣。逡巡於列相之門。竊譽干時。匍¶
匐於㣥公之室。所以慷慨於君侯者。有氣存乎心耳。實以¶
四海兄弟。齊遠契於蕭韓。千載風雲。託神知於管鮑。不然。¶
<pb:KR4h0168_NKFB_0179-05b>
則荷裳桂檝。拂衣於東海之東。菌閣松楹。高枕於北山之¶
北。焉復區區屑屑。踐名利之門哉。至尊以搖河徙岳之威。¶
當立地開天之運。聖人有作。㣥材畢舉。星辰入仕。揖讓朱¶
鳥之門。風雨稱臣。奔走蒼龍之闕。方欲停旒金室。引成康¶
於已往。闢纊瑤林。復堯舜於茲日。可謂明明穆穆。盡天子¶
之容貌矣。抑嘗聞之。丹山九仞。煙峰非數簣之功。紫極千¶
門。雲臺俟萬楹之力。故天下至曠。神器不可獨專。天道無¶
私。元勳有待而立。書曰。元首明哉。股肱良哉。好問則裕。自¶
用則小。况掌萬國之權。受一人之寵。動見臧否。言知利害。¶ 

<pb:KR4h0168_NKFB_0179-06a>

君侯足下何時易耶。雖國有大命。不資童子之言。而恭此¶
小心。敢進狂夫之說。伏見遼陽未靖。大軍頻進。有識寒心。¶
㣥黎破膽。昔明王之制國也。自近而及遠。先仁而後罰。徵¶
實則效存。徇名則功淺。是以農疏十野。僅踰重石之鄉。禹¶
截九州。不敘流沙之境。豈才不及而智有遺哉。將以辨離¶
方而存正功也。雖至人無外。甲兵曜天子之威。王事有征。¶
金鼓發將軍之氣。而長城在界。秦漢所以失全昌。巨海橫¶
流。天地所以限殊俗。闢土數千里。無益神封。勒兵十八萬。¶
<pb:KR4h0168_NKFB_0179-06b>
空疲帝卒。驚烽走傳。駭秦洛之甿。飛芻輓粟。竭淮海之費。¶
於是乘奸放命者出繩纆以生威。因公挾私者入閭閻而¶
競法。雖一物失所。太階延旰食之憂。而百戰方雄。中國鮮¶
終年之樂。圖得而不圖失。知利而不知害。移手足之病。成¶
心腹之疾。征稅屈於東西。威信蹇於表裏。語曰。勝之不武。¶
不勝為辱。天下之責。四面至矣。誠可遠凝高策。上薦忠言。¶
決人事於去就。合天情於終始。遂令回麾轉檄。背青邱而¶
騖。列障分亭。巡蒼波而守。昔者齊侯以力。方城為楚國之¶
辭。虞帝崇文。苗人失洞庭之險。况乎仗德綏亂。以直乘邪。¶
明逆順之端。聳華夷之望。雖復舳艫沸海。旌旗觸天。鐵山¶ 
<pb:KR4h0168_NKFB_0179-07a>
四面。金城千里。亦不能為敵人計矣。此君侯之未諭一也。¶
蓋聞星迴日運。御洪荒者貞夫一。電照風行。制寥廓者歸¶
乎靜。易曰。復其見天地之心乎。語曰。動之斯和。綏之斯來。¶
是知源潔則流清。形端則影直。大道起而仁義息。神化周¶
而市獄定。雖復體元立教。眚災耀知遠之書。順時宰物。宥¶
罪發精微之典。而况澆風易漸。淳化難歸。孔明耿介於當¶
朝。子輿殷勤於易簀。蓋有由也。伏見邊凶尚梗。殊恩屢發。[●¶
]命山澤者。日月相趨。朝脫桎梏。夕還囹圄。姦徒抱袂。因¶
時立僥倖之謀。頑夫頓足。中路紆吁嗟之慘。皆由寬勝於¶
<pb:KR4h0168_NKFB_0179-07b>
猛。人迷所習。勸沮不彰。廉恥相冒。亦有公卿失職。恥受珪¶
符之任。郎官有釁。俯捨銅墨之榮。又焉可以宏長風流。抑¶
揚眾務者也。且夫朽索充羈。不收奔馬之逸。輕緡振網。或¶
隨吞舟之勢。况非常之化。方洽於齊人。無妄之恩。乃及於¶
㣥小。將恐匡衡管仲。復靈詔於下泉矣。古之善為國者不¶
然。信賞而必罰。道德而齊禮。澤配風雨而無曲惠。威振雷¶
霆而絕私戮。交書聳幣。伏慈厚之師。投金散璧。樹仁明之¶
長。故雖開衢室。葢明堂。亦將四三皇而六五帝矣。此君侯¶
之未諭二也。蓋易曰。天地之大德曰生。聖人之大寶曰位。¶ 

<pb:KR4h0168_NKFB_0179-08a>

何以守位曰仁。何以聚人曰財。是知發揮地利。農桑啟其¶
業。振蕩天功。泉貝流其用。伏覩前制屢擾。事非畫一。廛市¶
蕭然。人情怪動。夫煩簡並用。未盡交易之宜。輕重齊行。適¶
啟兼幷之路。於是連闤掩闠者。閉肆而乘其屈。布衣韋帶¶
者。闔門而受其困。五方競爽。務淺術以相雄。百郡爭勝。驅¶
末技而成弊。田夫織婦。衣食鮮終朝之給。巨駔洪商。輿馬¶
挾封君之勢。蓋有由來矣。故曰國儲闕於九載。則公上無¶
所給。家廩乏於三年。則妻子非其有。夫陰陽覆逆。天地之¶
<pb:KR4h0168_NKFB_0179-08b>
常數。百六運窮。湯堯所不免。一旦洪泉決地。大旱焦山。風¶
雨於一嵗之間。霜雹於數州之境。繁運廣役。首尾於中外。¶
沓稅增徭。日夕於都鄙。燮陰陽者。將何以處之。一夫竊議。¶
公之盛德虧矣。愚謂嚴程峻法。絕輕陋之貨。則奸鎔之源¶
塞矣。沿風正典。重耕耘之務。則邪贏之計沮矣。然後遠宏¶
教旨。大變流俗。法立有犯而必施。令出唯行而不返。違公¶
竊鑄者。具五刑之戮。因時力田者。懸一命之賞。不然。則賈¶
生晁錯。復流涕而言矣。此君侯之未諭三也。嵩衡不拒細¶
壤。故能崇其峻。江海不讓纖流。所以存其廣。是以星臺曉¶
闢。上台忘吐握之勞。月殿宵興。中宇軫山林之慕。知夫御¶ 
<pb:KR4h0168_NKFB_0179-09a>
天下者。必待人也。詩曰。濟濟多士。文王以寧。未見君子。憂¶
心如醉。伏見皇明遠燭。帝采遐宣。張樂岱郊。騰勳社首。徵¶
廉察孝。瑤壇虛不次之階。署行議年。璿檢動非常之詔。天¶
下可謂幸甚矣。於是友月朋霞之客。背青皋而至。馮唐顏¶
駟之才。排紫閣而集。夫豈知終始異數。涇渭同流。蘿薜失¶
圖。簪纓解體。惜哉。㣥英霧散。名侯招蔽善之嫌。天下雷同。¶
君子鮮長鳴之地。而欲招絕足。致真龍。難矣。此君侯之未¶
諭四也。易曰。拔茅連茹。以其彙征吉。豈非順物不若招類。¶
報國不如進賢。陽事昇而雨露歸。陰駕凝而風霜厲。莫不¶
<pb:KR4h0168_NKFB_0179-09b>
觀時有記。撫氣相求。窮則獨善其私。達則兼善天下。而利¶
已疵物者。以自任為身謀。知進忘退者。謂專榮而得計。豈¶
知夫尺波易謝。寸晷難留。陵谷好遷。乾坤忌滿。君侯足下¶
出納王命。升降天衢。激揚鳳扆之前。趨步麟臺之上。亦復¶
知天下有遺俊乎。夫心之精微。口不能言也。言之微妙。書¶
不能文也。伏願闢東閣。開北堂。待之以上賓。期之以國士。¶
使得披肝膽。布腹心。大論古今之利害。高談帝王之綱紀。¶
然後鷹揚豹變。出蓬戶而拜青墀。附景摶風。捨薹衣而見¶
絳闕。幸甚。斯不為難矣。庶幾乎麑卵不棄。終感元枵之精。¶ 

<pb:KR4h0168_NKFB_0179-10a>

駿骨時收。或致飛黃之錫。書生王勃死罪死罪再拜。¶ 

** 上絳州上官司馬書¶ 
:PROPERTIES:
:TITID: QTWTIT04646
:PERSID: QTWAUT0239
:END:

月日。龍門百姓某。謹再拜奉書於司馬上官公足下。蓋聞¶
靈化出於窈冥。帝圖寄於寥廓。聖人生而萬物覩。太階平¶
而四國會。故曰有非常之后者。必有非常之臣。有非常之¶
臣者。必有非常之績。至今雷奔雨嘯。風旋電轉。拾青紫於¶
俯仰。取公卿於朝夕。雲臺迫漢。南宮列元宰之圖。霜㦸羅¶
門。北闕據名臣之第。嘗見之矣。至若時非我與。雄畧頓於¶
<pb:KR4h0168_NKFB_0179-10b>
窮途。道不吾行。高材屈於卑勢。孔宣父之英達。位未列於¶
陪臣。管公明之傑秀。名僅終於郡屬。有時無主。賈生獻流¶
涕之書。有志無時。孟子養浩然之氣。則亦有焉。豈非妙造¶
無端。盛衰止乎其域。神期有待。動靜牽乎所遇。向使太公¶
失於周伯。則旗亭之屠父。韓信屈於蕭何。則轅門之餓隷。¶
又焉得鷹揚豹變。吐納風雲者哉。故曰知與不知。用與不¶
用。觀夫得失之際。亦窮達之有數乎。其有邀時譽。忘廉恥。¶
徇苟得。設向背於朝廷。立縱橫於勢利。舉三寸之舌。屈辱¶
豪門。奉咫尺之書。逡巡下席。皆自謂材足以動俗。智足以¶
濟時。鐘鼎輝其顧盼。冠葢生其藉甚。豈知夫四海君子。攘¶ 
<pb:KR4h0168_NKFB_0179-11a>
袂而恥之乎。五尺微童。所以固窮而不為也。此蓋莊周有¶
言。所以得意而忘象。得象而忘言。語曰談何容易。易稱書¶
不盡言。知談之不易。而欲言之盡。以是思之。良可知矣。下¶
官者。康衢之賤耳。嘗聞闕里之言。頗挂平輿之目。豈不知¶
塵形俗狀。游水鏡而多慙。抱鼓援鼙。過雷門而自失。而欲¶
刻鵠飾鳧。唐突扃鑰者耶。徒以登山泛海。庶測高深。執炬¶
傳螢。希增日月。三奔九合。下官聞管仲之風。千載一時。君¶
侯受鮑卿之託。是以敢陳其逕庭。不然。則秋風明月。西江¶
留獨往之因。桂嶠松巖。南山有不㣥之地。矧區區者。而重¶
<pb:KR4h0168_NKFB_0179-11b>
高明之閫閾哉。君侯極天分構。振瓊樹而韜霞。帶地疏源。¶
握珠胎而冠月。鱗軒羽殿。瑤臺降卿相之榮。鵲印蟬簪。金¶
社發公侯之始。青皋獨唳。望鴻漸而翻霞。丹穴高鳴。對鵷¶
池而矯霧。嚴助以賢良待詔。未厭承明。汲黯以方正拾遺。¶
終榮臥理。藩維克振。既參來暮之歌。邦國不空。自有康沂¶
之相。加以雄材廣度。散琬玉於胷懷。逸氣遒文。運風霜於¶
掌握。迫青霄而構舍。煙霞之涯涘莫尋。振滄渤以流謙。江¶
漢之波瀾未測。耀靈珪於趙席。垂棘知歸。辯㣥籟於莊軒。¶
懸匏自託。賓階夕敞。清河銷驥縶之虞。虛榻晨披。元禮得¶ 
<pb:KR4h0168_NKFB_0179-12a>
龍驅之地。方當翊贊宸極。羽儀台屏。豈徒偃仰州縣。勞事¶
藩庭而已哉。借如僕者。言不滿於鄉黨。聲不出於堂閾。東¶
海取樂於簞瓢。南山異志於文史。餐花佩葉。入蘭室而談¶
元。挹露攀霞。坐松扃而嘯逸。揚子雲之澹泊。心竊慕之。嵇¶
叔夜之逍遙。真其好也。未嘗露才揚已。飾小智以驚愚。假¶
勢憑時。託中人而樹迹。遍遊天下。寒心於將相之門。獨守¶
太元。側身於名利之境。嘗謂奉琴巵於北牖。詠詩禮於南¶
陔。坐商洛而折雲英。臨江湖而採煙液。生願畢矣。而屬鸞¶
扃停逸。頻虛不次之階。鶴板徵賢。累發非常之詔。天下有¶
<pb:KR4h0168_NKFB_0179-12b>
道。吾豈匏瓜。承達人一顧之榮。辱公車再辟之禮。平津侯¶
之博物。終屈奉常。賈大夫之才名。猶逢綘灌。况庸者而可¶
免於此乎。君侯要津先據。圖海盛於當時。下官覆簣方勤。¶
為山始於今日。雖陵深谷變。終非入室之賓。而晝詠宵吟。¶
敢預升堂之列。夫以幽明不測。尺標見天下之心。巨細相¶
傾。寸管合羲舒之度。豈非道存斯貴。理在必亨。霸畧近發¶
於輿歌。皇圖不隔於芻議。故有榮枯絕等。奉推轂而欣然。¶
年勢不侔。受分庭而罔愧。風規可接。惟君侯體之。今古未¶
殊。則下官願矣。常恨霜松列澗。萬尋無罩月之期。露草滋¶ 
<pb:KR4h0168_NKFB_0179-13a>
山。寸莖有梢雲之望。斯則聲實困於兼濟。才位難於俱立。¶
况乎地勢不足以誇俗。容貌不足以動人。遑遑藪澤。安足¶
以奉高明之咳唾也。所冀蠅階賤質。附雲足而追飈。蚋序¶
輕姿。託霜毛而絕海。委名勵已。蛟鐔申獨斷之能。偶跡當¶
仁。驪珠鮮闇投之懼。天衢可望。指鵬程而三休。巨壑難遊。¶
伏龍門而一息。勃死罪死罪。¶ 

** 與契苾將軍書¶ 
:PROPERTIES:
:TITID: QTWTIT04647
:PERSID: QTWAUT0239
:END:

昊天不忱。哲人終否。畢公逝矣。傷如之何。敬想情則懿親。¶
義惟良執。非夫人之為慟。其誰為慟乎。僕與此公。早投交¶
<pb:KR4h0168_NKFB_0179-13b>
契。夷險之際。終始如一。常思並建忠孝之績。共申家國之¶
讐。壯志不就。古人所悲。何圖一旦長訣。嗚乎哀哉。管仲不¶
存。叔牙空在。子皮已喪。子產何依。興言追昔。良增痛悼。適¶
得韋四郎書。具承大郎雅意。知欲以此公碑誌。託之下走。¶
夫撫今懷昔。理寄斯文。旌德敘功。事屬知已。是以子期幽¶
思。感叔夜之形言。伯喈雄藻。待林宗而無愧。下走雖不敏。¶
幸託深期。此而不為。誰當為者。但恐位卑先達。才非拔萃。¶
虛承厚睠。不副高聞。謹遣舍弟勛往。面取進止。臨書啜泣。¶
慘惶不次。¶ 

<pb:KR4h0168_NKFB_0179-14a>

** 為人與蜀城父老書¶ 
:PROPERTIES:
:TITID: QTWTIT04648
:PERSID: QTWAUT0239
:END:

蓋聞天地作極。不能遷否泰之期。川岳薦靈。不能改窮通¶
之數。豈非聖賢同業。存乎我者所謂才。榮辱異流。牽乎彼¶
者所謂命。是以龍驤鳳峙。伊周成翊贊之功。含糗羹藜。顏¶
冉困棲遲之病。或先號而後笑。或始吉而終凶。事不可量。¶
功未必定。則知洪濤未接。長鯨多陸死之憂。層風未翔。大¶
鵬有雲傾之勢。池鰌井鮒。亦將鼓鱗而輕之。田鳩野鷃。亦¶
將鶱翮而侮之。及其衡溟渤。接扶搖。吹波則江漢倒流。騰¶
<pb:KR4h0168_NKFB_0179-14b>
氣則虹霓掩彩。摩赤岸。負蒼天。然後知其力焉。吁。韓信之¶
無津也。昌亭之一餓夫耳。馬卿之失路也。臨卭之一食客¶
耳。武不足以服眾。文不足以動時。長劍屈於無知。洪筆淪¶
於不用。洎乎雄圖躡運。至尊納背水之謀。麗藻昇朝。天子¶
賞淩雲之作。威加海岳。聲振廊廟。彼淮陰之俠少。成都之¶
遺老也。又焉能知遠近哉。是以鑒物於肇不於成。賞士於¶
窮不於達。是知卞和之得玉也。精存於岸谷之間。張華之¶
得劍也。氣發於星辰之際。夫豈琢磨成器。然後知其寶。剸¶
斷為能。然後知其用哉。仰惟鄉耆等。並玉山高族。金隄勝¶
侶。列子弟於千城。耀衣冠於百代。或以風雲去國。公孫躍¶ 
<pb:KR4h0168_NKFB_0179-15a>
馬之年。鐘鼎從王。諸葛攀龍之日。門庭相接。雕薨將綺棟¶
連陳。機杼相和。鳳鑷將虬梭交響。金漿玉饌。食客三千。綠¶
幘青裳。家僮數百。沖襟渺識。人多江漢之靈。麗藻華文。代¶
有雲淵之氣。北齋開敞。南館虛閒。詩酒同歸。琴書合契。忘¶
機得意。恥嵇阮之交疎。虛席延賓。恨原嘗之客少。實煙霞¶
之藪澤。風月之津梁者乎。劉仲文之遠識。不以乾沒詣梁¶
城。閔仲叔之高風。不以口腹累安邑。雖其已沒。生氣猶存。¶
况乎屬宇宙之明。當天下之泰。不能俯拾青紫。高視搢紳。¶
攀北極而謁帝王。入南宮而取卿相。脅肩側足。求哀鍾釜¶
<pb:KR4h0168_NKFB_0179-15b>
之間。低首俯眉。取濟斗升之未。嗟乎。誠下官所以仰天漢¶
而鬱拂。臨江山而慷慨者也。但時可以未遇。道可以未行。¶
志願可以未成。功業可以未就。古之才足以輔王業。躡跡¶
屠釣之門。功可以濟巨川。藏身版築之下。百里奚之負販。¶
陳湯之丐貸。而况於庸者哉。此僕所以駿奔於顧盼之餘。¶
自致於恩光之末也。且夫精誠所感。尚動神明。意氣相交。¶
豈慙車馬。倘能投心季子。遙存素紵之恩。援手應侯。先立¶
綈袍之贈。豈人之情也。能無報乎。方今白藏紹序。朱律謝¶
期。天高而林野疎。候肅而江山靜。輕蟬送夏。驚晚吹於風¶ 
<pb:KR4h0168_NKFB_0179-16a>
園。旅鴈乘秋。動宵吟於露渚。絲纊成於南畝。秔黍被於東¶
阡。時計有儲。願履多福。下官薄游綿載。飄寓淹時。歡躓相¶
仍。憂虞自積。陟梁鴻之峻岳。何暇長謠。臨阮籍之長途。惟¶
知慟哭。庶憑賙給。以濟飄危。輕訴短懷。佇流嘉耗。¶ 

** 為人與蜀城父老第二書¶ 
:PROPERTIES:
:TITID: QTWTIT04649
:PERSID: QTWAUT0239
:END:

蜀都廣鎮。岷墟奧壤。山分玉宇。水向金陵。景貺有期。英靈¶
間出。榮問休暢。幸甚幸甚。夫神有可迫。淥波驚七柱之音。¶
道有可符。元霜扣九鐘之節。豈道窮精祕。妙聽察於無聲。¶
理實杳冥。元應通於不測。波流柱響。波無入柱之因。霜落¶
<pb:KR4h0168_NKFB_0179-16b>
鐘鳴。霜非扣鐘之具矣。况乎言忘意得。臭味相求。目擊道¶
在。神明已接。鄭僑之逢吳札。無謂殊方。阮籍之對嵇康。自¶
然同氣。僕雖不敏。嘗從事於斯矣。嘗謂薰蕕不共器。梟鸞¶
不比翼。是以類乎方者。接風雲於千里。乖乎類者。起山川¶
於一面。抑嘗聞之。士之生也。其跡可擯而道不可藏。其身¶
可辱而志不可奪。其有拂衣投臂。遁形滄海之隅。裂裳裏¶
足。獨立高山之頂。量腹而食。度身而衣。以鐘鼎為芻豢。以¶
衣冠為縲絏。方欲策鸞鳳而撫雲英。鞭虹霓而採煙液。其¶
次排玉闕。指金門。成賈誼之謨。樹終軍之策。因機入務。懷¶ 
<pb:KR4h0168_NKFB_0179-17a>
素將相之門。沐露沾霜。擁篲公侯之室。然則拾青紫於旦¶
暮。取功名於俄項。演文物而動寰中。騰聲名而振天下。若¶
下官者。可謂慙二途矣。而斂手長揖。強顏高視。低心於蹇¶
躓之辰。忍恥於恓惶之日者哉。渭濱留釣。鷹揚之業未萌。¶
淄源滯牧。鴻漸之資蓋寡。及其攀穹運。接靈期。乘雲雷而¶
清八極。和陰陽而調萬品。則知冥機所運。吉凶於倏忽之¶
間。元命所移。飛伏於斯須之際。以日月自至。聊復爾耳。方¶
今炎飈謝節。爽候開辰。風高而宇宙清。霜下而亭郊肅。歸¶
雲止鴈。流曙響於東津。落照開鴻。寫晴規於北岸。螢疎夕¶
<pb:KR4h0168_NKFB_0179-17b>
砌。蟬促朝林。感序緣情。登高寄賞。僕一違秦隴。再革炎涼。¶
戒征軸而無因。指歸途而有倦。故鄉超曠。層山重複。吳宮¶
尚遠。頻驚去燕之心。楚峽猶賒。已下聞猿之淚。徒以風猷¶
未隔。道義相存。幸承知已之心。稍緩他鄉之思。昔者虞公¶
再見。懸光白璧之前。季布一言。猶定黃金之諾。况乎交已¶
成於杵臼。道已茂於金蘭。希照窮途。遠流嘉貺。若使恩裁¶
口腹。空留安邑之賓。惠闕始終。取恨昌亭之客。¶ 

¶
