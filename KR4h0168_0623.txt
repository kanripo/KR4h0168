#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:KR4h0168_NKFB_0622-23a> 
#+PROPERTY: JUAN 0623
欽定全唐文卷六百二十三¶ 

<pb:KR4h0168_NKFB_0623-01a>

* 宋申錫¶ 
:PROPERTIES:
:PERSID: QTWAUT1578
:END:

申錫字慶臣。史失其何所人。第進士。寶歷中累轉禮部員¶
外郎。充翰林侍講學士。文宗大和二年拜尚書左丞。進同¶
中書門下平章事。五年罷為右庶子。再貶開州司馬。七年¶
卒。開成元年詔復正議大夫尚書左丞同中書門下平章¶
事。贈兵部尚書。諡曰貞。¶ 

** 義成軍節度鄭滑潁等州觀察處置等使金紫光祿大夫檢校司徒使持節滑州諸軍事兼滑州刺史御史大夫上柱國隴西縣開國公食邑一千八百戶李公德政碑銘(并序)¶ 

:PROPERTIES:
:TITID: QTWTIT12243
:PERSID: QTWAUT1578
:END:
¶
<pb:KR4h0168_NKFB_0623-01b>

夫辰象上分於天。聖人以躔次而辯乎九土。川嶽下鎮於¶
地。王者以疆理而準乎四海。我唐受命。以立人極。參天地¶
之數。體皇王之道。懸爵祿。裂郡縣。以牧兆庶。以敘㣥材。是¶
以內有宰衡宗工之職。尹正天下。緝熙庶績。外有方伯連¶
率之任。董訓戎律。考察風俗。伸之而憲章大備。本之而神¶
人協和。交暢龐鴻。耿耀休烈。故能光宅萬國。德隆三代。忠¶
賢間出。翼戴扶衞。騰英聲於夷夏。炳洪模於簡冊。建中四¶ 
<pb:KR4h0168_NKFB_0623-02a>
祀。盜據宮闕。德宗皇帝遵避翟之義。行巴漢之狩。時則有¶
若太師西平王。戡大難。定大功。拯遏橫流。匡復社稷。精誠¶
貫於日月。神用迅於風雷。陰德感於生靈。元忠書於甲令。¶
超卓百氏。芬華一門。此公之代業也。至若貳師成功於西¶
域。飛將名播於北平。校尉奪胡虜之氣。侍中踐戎馬之地。¶
太尉父子以大議佐國。樂安弟兄以持功居位。博士講論¶
於武觀。諫議朝拜於蘭臺。[:#AS-8862:⿱亠兊]州以清約率下。白馬以功直¶
著績。植節抱義。秉武興文。何代無人。今古相望。此公之冑¶
緒也。以言乎西平王。則長源峻址。從而可知也。以言乎公。¶
<pb:KR4h0168_NKFB_0623-02b>
則蕃衍茂大。推而可知也。公名聽。字正思。西平王第八子¶
也。幼有遠略。長而喜書。辛賢將帥之風。推歸慶忌。周勃簡¶
重之體。多屬條侯。常加心義揣磨。功名感激。探前古成敗¶
之事。識先儒勸懼之旨。雖任子以著令。輕起家而就拜。釋¶
褐三遷。調補祕書省著作佐郎。鴻翼將摶於九霄。驥足未¶
展於千里。始慷慨而徇志。故優游以從軍。自是改殿中侍¶
御史。領襄陽行府之職。有酈定進者。故為西平王麾下小¶
將也。後以事獲罪。械傳靈臺。公知其有武力。他日之可用¶
也。以部曲故吏。送之咸陽。定進感公之知。唯恐不得其死。¶ 

<pb:KR4h0168_NKFB_0623-03a>

及討劉闢。負羽前驅。以功入為左神策軍將軍。因以激語¶
感動軍尉曰。西平王嘗以此軍收京師。宜選子弟。參用慰¶
撫。詧常山恣睢。不修職貢。詔發禁旅。涉河問罪。公欲因事¶
自顯。決然請行。至止之日。公陰察潞帥盧從史首鼠兩端。¶
輔車合眾。公獻策於護軍中尉吐突承璀。請遂擒之。承璀¶
不之應也。以權不在已。未敢先動。乃察疏其事。指言可取。¶
雖將不內御。而詔已中決。頃刻未就。危變在慮。公曰。事集。¶
國家無遺鏃之費。坐復五州之地。不集。獨可斬一夫之首。¶
<pb:KR4h0168_NKFB_0623-03b>
以徇三軍之士。給出潞壘。縳於檻車。協力同功。以時參定。¶
特拜左驍衞將軍兼御史中丞。破虜書勳。功高出冠於諸¶
將。疇庸茂典。衞尉入侍於未央。朝廷益器全才。將委重任。¶
試以牧人之術。觀其馭眾之能。旋授蔚州刺史。自蔚州五¶
遷至楚州刺史。以忠信治軍旅。以慈惠恤鰥孤。以易簡為¶
吏師。以謹嚴親警衞。守三郡。將兩軍。去如始至。言皆可復。¶
而富利之及於人。功實之濟於國者。布在州里。播於聲詩。¶
公之守飛狐也。屬艱難之後。開元舊制。寖以隳廢。鎔冶牟¶
利。殽雜為巧。雖死罪必報。而奸弊不禁。公剏開五鑪。日鑄¶
炫錢五萬。作為儉式。無敢誤犯。人受其賜。於今稱之。公之¶ 
<pb:KR4h0168_NKFB_0623-04a>
據安陸也。以上蔡不庭。專部進討。公提徒步之卒。餌狼虎¶
之口。當矢石者十七戰。拔營柵者十四所。麾申州外壁。摲¶
鍾山全邑。其所挫敗。不可勝紀。公之牧山陽也。會鄆盜挺¶
禍。天兵壓境。公引壽春金痍之旅。雜淮陰篙楫之師。與五¶
諸侯。分疆夾擊。水陸兼道。直趨昫山。公獨當一面。首下四¶
邑。奉詔最後。成功最先。傳海拒河。人心惶駭。繫公勇進。殆¶
至撲滅。自楚州三遷至太原尹河東道節度使。自中憲六¶
加至檢校右僕射司徒。若貫珠疊玉。天與神授。不知其所¶
以然也。公之節制夏臺也。執專征之弓矢。驅犯塞之犬羊。¶
<pb:KR4h0168_NKFB_0623-04b>
堡壁作固於金湯。烽燧不驚於疆埸。三月而報政。周歲而¶
策勳。去病轉戰於隴西。張堪殷富於河北。我有餘俗。時多¶
與能。公之分閫靈武也。兵三覆以敗戎虜。田萬畝以實倉¶
箱。地搜遺利百千計。歲省公費二十萬。破羌之略。合充國¶
之前規。積粟之多。曷唱沙之有備。公之居守太原也。一年¶
而枹鼓不鳴。刑政以清。二年而足食足兵。荒閑輯寧。三年¶
而事有常經。皆可作程。五倫之去會稽。攀車叩馬。陳暠之¶
離益部。老泣幼啼。各極一時。不謝二子。寶歷元祀。公朝京¶
師。敬宗皇帝引對便殿。勞問之禮。有以加等。秉圭入覲。韓¶ 
<pb:KR4h0168_NKFB_0623-05a>
侯更錫其輅車。鳴玉在朝。士會亦加於冕服。賜諸侯以鈇¶
鉞。換大將之旌旗。改拜義成軍節度使鄭滑潁等州觀察¶
處置等使兼滑州刺史。餘並如故。崇廟中受脤之重。膺闑¶
外推轂之寄。威令先路。仁聲載途。班白孩提。踊悅相賀。畏¶
賈父而來晚。恐杜母之不至。公行將入境。坐鮮溫席。問黎¶
人之疾苦。推征賦之輕重。相山川之頹壞。審倉廩之虛實。¶
閱甲卒之眾寡。量衣食之薄厚。如風偃草。大革[:#AS-83AD:⿰言為]俗。元和¶
中歲。師旅薦興。鄰境官軍。寄食吾地。物力殫屈。比屋流離。¶
簿書有堆委之煩。閭井有徵責之弊。逋租宿貿。繫於空文。¶
<pb:KR4h0168_NKFB_0623-05b>
一旦之間。盡削名數。以度量權衡緡鏹可計者。大凡七十¶
八萬。若大旱之沐膏澤。窮陰之煦陽和。感動人心。聲走區¶
夏。朱暉之明惠貸。劉寵之去煩苛。方其事實。不啻過也。施¶
於有政。曾未逾時。爰適樂郊。就庇德宇。視遠猶邇。相與如¶
歸。外入版籍者二千家。新墾荒萊者三千頃。信臣之耕農¶
歲闢。桓階之人戶月增。比其惠懷。曷足多也。先是瀕河之¶
地。殆百萬畝。以權力相假。以富利相瞻。因其饒衍。竊占經¶
界。公視其沃瘠之上下。與其藝植之勞逸。稽夫家之數。計¶
種食之費。度地任力。隨而受之。農其茂功。土化甘壤。一軍¶ 
<pb:KR4h0168_NKFB_0623-06a>
絕歉食之歎。萬井興多稼之謠。王景之起廢蕪。崔瑗之變¶
蒲藺。較其功利。無以加也。日者水旱無備。帑藏不充。兵食¶
有菽麥之雜。軍裝乏繒纊之制。公省溢員之職。罷冗貿之¶
徒。收散墜之羨財。减浮靡之甚費。用此惠濟。沛然有餘。行¶
及其期。不愆於數。耿秉簡易以經務。叚頻仁愛以垂聲。參¶
其能否。非所貴也。戎馬之地。氣尚雜習。三河之所殷會。四¶
方之所枕帶。逋逃容隱而為藪。萑蒲積習以成風。人用輕¶
生。吏不知禁。公糾察有制。寬猛相濟。涉道途者。若游於堂¶
室。設門廬者。罕用於關鍵。重裝大賈。通行晝夕。岑熙之犬¶
<pb:KR4h0168_NKFB_0623-06b>
不驚吠。黃霸之路不拾遺。考其政術。詎可稱也。軍有親老。¶
加之以衣服。卒有死喪。賻之以布帛。籍有虛缺。差第其功¶
勞。職有罷免。選任其子弟。而又勤其部伍。習其武藝。辯背¶
水登山之形勢。明攻城野戰之便利。校弓矢之疏密。試劍¶
㦸之鋩鈍。人百其勇。士一其誠。懷德惠而恐沒其身。負恩¶
澤而不愛其死。郄縠之義府斯在。韓信之軍法以行。宜乎¶
表正㣥方。藩屏王略。居三公之府。作十連之率。自朔方以¶
抵於右輔。自沛郡以至於滑臺。出入數十年。[:#AS-92F9:⿰帛⿱丿糸]亘數千里。¶
重侯奕業。龍節武符。森棨㦸以連戶。擁旌軒而接壤。皆公¶ 
<pb:KR4h0168_NKFB_0623-07a>
之弟兄。更拜迭代。自兩漢以來。未有如公茂族顯赫於天¶
下也。握重兵。居要地。而人心不厭。受高壽。食厚祿。而時情¶
未滿。實以西平王勳德方傳於帶礪。而公之績用克紹於¶
堂構者也。聖皇踐位之明年。以大和紀歲號。庶政惟新。萬¶
物更始。雲龍協而君臣同德。天地交而邦國泰寧。三州耆¶
艾。百城庶吏。介冑之士。緇黃之徒。莫不感公之仁。飲公之¶
惠。填城溢郭。越月逾時。或裹糧以即路。或零涕而乞拜。公¶
始諭之以義。終則詰之以威。而人心逾熾。勢不可遏。監軍¶
使宋守義列疏其事。上方憂勤理道。屬任長帥。於是降發¶
<pb:KR4h0168_NKFB_0623-07b>
中之命。旌得賢之舉。披文以徵乎衞鼎。述德以方乎晉鐘。¶
宣暢能事。允歸行實。公抗疏牢讓。謙懼不稱。然帝心所重。¶
終不得請。君子謂公之建一碑也。獲三善焉。邦人愛戴。形¶
於文奏。一善也。懇辭疊至。乞寢篆紀。二善也。茂功顯跡。存¶
乎不朽。三善也。成此異美。煥乎國風。庶元凱之勳。永垂芳¶
於峴首。竇憲之績。不專耀於燕然。詞臣奉詔。勒銘貞石。其¶
詞曰。¶ 

天地正氣。間生人傑。雲雷遘屯。卓立勳節。社稷匡復。神祇¶
感悅。方夏乂寧。祆氛盪滅。德不望報。功無自伐。拯彼生靈。¶ 

<pb:KR4h0168_NKFB_0623-08a>

遏其潰穴。公之代業兮。耿乎前烈。(其一)海嶽粹精。炳為英靈。¶
代濟忠賢。國有典刑。下績侯服。上應將星。桓桓武功。郁郁¶
文經。才實兼姿。登翼泰寧。出車受脤。疊耀帝庭。公之似續¶
兮。播乎德馨。(其二)剖符三郡。鈇鉞四鎮。待物以誠。示人必信。¶
靈邱法鑄。安陸接刃。淮陰降旗。朔方乘釁。鳴沙翦寇。并州¶
不陣。惟道是從。惟義是順。公之報政兮。秉圭入覲。(其三)郊勞¶
有禮。宴喜有容。披呈肝膽。協契雲龍。振耀來儀。欣戴時邕。¶
宏宣利澤。懋建功庸。錫以輅車。賜之歌鐘。麾幢迭代。帶礪¶
<pb:KR4h0168_NKFB_0623-08b>
分封。公之事業兮。載援高蹤。(其四)西自朔方。亘於右輔。東及¶
淮徐。達於鄭圃。政循兄弟。軍傳子父。陟為龍光。襲彼龜組。¶
並列門㦸。俱開幕府。輝煥丹青。超卓今古。公之慶鍾兮。享¶
此多祜。(其五)廣武絕澗。黎陽要津。河山氣象。京洛風塵。勁卒¶
利兵。暢轂文茵。殿於是邦。牧彼疲人。當朝受命。指日遄臻。¶
華巔熙熙。翦髮欣欣。公之戾止兮。煦然如春。(其六)淄右不虔。¶
王師問罪。兵車騷動。道途繁會。徵責征營。伏竄顛沛。昭布¶
惠訓。周知利害。虛籍必除。逋租盡貸。罔不禮畏。罔不愛戴。¶
公之去弊兮。同傷是賴。(其七)商歸市井。農復田疇。甍棟雲羅。¶
轝馬川流。昔歎兩岐。今也惟杯。昔歌五袴。今也重裘。門罕¶ 
<pb:KR4h0168_NKFB_0623-09a>
扄固。路無苛畱。俾之懽康。不復勞愁。公之惠化兮。實在賢¶
侯。(其八)邈岐壘垣。增除戎器。精練武旅。馳驅介駟。屝履餘資。¶
倉儲大備。其下皆讓。與人共利。金散廊廡。風行土地。善則¶
歸人。材無所棄。公之諮訪兮。允協軍志。(其九)輝宣理行。旌別¶
循良。尊臨千里。表率一方。彼邦之人。出言有章。媚於天子。¶
觀為國光。豈無竹帛。豈無旂常。願茲篆刻。可揭康莊。公之¶
德政兮。垂休無疆。(其十)¶ 

* 熊執易¶ 
:PROPERTIES:
:PERSID: QTWAUT1579
:END:

執易。貞元元年進士。官右補闕。¶ 
¶
<pb:KR4h0168_NKFB_0623-09b>

** 武陵郡王馬公神道碑¶ 
:PROPERTIES:
:TITID: QTWTIT12244
:PERSID: QTWAUT1579
:END:

大唐將軍能扶贊神武斬艾不王者。曰太尉扶風王。薨二¶
十二年。而長子蔚州牧御史大夫武陵王鉞。自朔易歸葬¶
於萬年銅人原。貞元戊寅歲五月六日克窆焉。禮也。嗚呼。¶
自代宗末洎今上貞元。二紀之間。所求乎高明昌盛之家。¶
伯仲肯構之力。而能保勳烈於上。繼事業於下。包前慶以¶
滋大。食舊德而日新者。蔚州有焉。公諱某。字某。其先茂陵¶
人。在堯舜揖讓之盛。則庭堅作士。而五刑五流克明。伯益¶
作虞。而草木鳥獸咸若。在殷周質文之際。則造父啟封而¶ 
<pb:KR4h0168_NKFB_0623-10a>
秦始大。宣孟作忠而晉蕃衍。此其泉源之奧焉。洎炎靈反¶
動。伏波為漢室天柱。文教中興。南郡為孔門木鐸。此其祖¶
宗之表焉。在皇朝松安嶲鄯四府都督隴右節度加郿鄜¶
三州刺史右武左武二衞大將軍扶風公食邑千戶贈光¶
祿卿府君諱正會。公之曾祖也。左司禦率府兵曹參軍贈¶
太子少保府君諱晟。公之皇祖也。四鎮北庭涇原鄭潁等¶
節度使開府儀同三司尚書左僕射知省事兼御史大夫¶
扶風郡王贈司徒太尉府君諱璘。公之烈考也。於戲。在元¶
宗時。太尉仗劍萬里。建績二庭。實獵邊陲。振揚公閫。七戎¶
<pb:KR4h0168_NKFB_0623-10b>
六狄。莫敢內侮。蓋神貺靈慶。公生伊西。實忠精是感也。在¶
肅宗時。太尉乃唱大義以踰絕域。提一旅以應王師。既清¶
西夏。乃定有洛。功葢郡帥。勳在二京。公與母弟績。戀於大¶
荒。來寧上國。覩茲盛業。實勳烈有嗣也。在代宗時。太尉乃¶
總大兵。居上將。載雲旗。控朔陲。旄頭銷於舁穀。蟻聚遁於¶
虎落。業揮而載。氣讋戎旃。火烈其威。金聲方革。羶腥不敢¶
邇邊者十年。公實耳目旌門。手足閨壺。萬鍾之賦。自我以¶
財成。七校之雄。多予以暢遂。實父蠱裕而天寵浹。內行積¶
而公議歸也。故公自初命四遷至太子左贊善大夫。歷光¶ 
<pb:KR4h0168_NKFB_0623-11a>
祿少卿左驍衞將軍。從祖司徒節制太原。奏統中軍兵馬。¶
拜左衞將軍武陵王。尋加御史丞。丁內艱。起復右衞將軍¶
兼雲州刺史大同軍使。遷代州刺史石嶺鎮北兵馬使代¶
北軍使。為本道所請。復將中軍兼御史大夫。遷蔚州刺史¶
橫野軍使代北都知兵馬使。嗚呼。公之致身也。以言乎天¶
性。則挺奇表於勁俗。叶嘉慶於神州。徇國可以彰忠。克家¶
可以明孝。以言乎朝容。則階貴冑以統環衞。著通籍以履¶
周行。仍朱戶可稱。赫翼宸居。是謂嚴重。以言乎邦政。則本¶
慈惠以撫三郡。導滋殖以厚萬人。乘塞寢柝。智也。告終罷¶
<pb:KR4h0168_NKFB_0623-11b>
市。仁也。以言乎戎律。則盡瘁以被乎戰陣。戮力以承其師¶
帥。書功在代郊。可不曰勇哉。啟手足歸全。可不曰果哉。總¶
眾美而可覆。恤平昔其如在。藹有茂實。念無媿辭。夫人南¶
陽郡樊氏。故侍御史衢州別駕晁之女。之死之歎。母天莫¶
移。嗣子前汾州平遙尉澹。次泳湘漸汭深。免喪之哀。心目¶
皆瞿。長女歸濮陽吳會。次服沙門之教。次歸汝南周邕。洎¶
幼女三人。婉稚年以室處。公之令弟皓。右神武軍將兼御¶
史中丞。稟天策以警紫垣。統禁旅而環黃屋。貞忠一德。同¶
力帝家。存沒永違。茹哀天壤。次晞。前太常寺奉禮郎。次煜。¶ 

<pb:KR4h0168_NKFB_0623-12a>

前揚州參軍。並擢宏文館明經。盛矣夫。光祿之威憺西陲。¶
少保之道高齊俗。太尉之神扶聖祚。君侯之惠敷朔郊。將¶
軍之忠衞宸極。君子曰。田宗三王。彼可全矣。石氏萬石。我¶
何謝焉。嗚呼。非夫人明柔慈愛。孰撫吾室。非愛弟仁厚忠¶
肅。孰昌吾族。而諸孤能承佐先軌。懼隕厥問。周爰叔父之¶
仁旨。載揚景行之遺烈。敢稽代緒。以表道周。銘曰。¶ 

將星有耀。燭天煌煌。武庫多材。我宗最良。在昔光祿。登壇¶
保疆。乃擁節旄。以扼河湟。左袵畏慕。右地雄張。降及司徒。¶
<pb:KR4h0168_NKFB_0623-12b>
其道大彰。遭德孔艱。致命一匡。既復區夏。乃軌豺狼。彤弓¶
專征。元戎啟行。實倡九牧。以定四方。賢哉長嗣。居焉廟堂。¶
庸勳是承。父子皆王。再秉龍韜。中軍以揚。出授魚符。北地¶
周康。古人有言。遏逸前光。令子罔愆。繼序不忘。精騰魄復。¶
天望地藏。高墳揭然。豐碑在旁。雨露既濡。松柏蒼蒼。獨有¶
代功。著於縑緗。¶ 

* 崔膺¶ 
:PROPERTIES:
:PERSID: QTWAUT1580
:END:

膺。博陵人。為徐泗濠節度使張建封客。¶ 

** 金鏡賦(有序)¶ 

:PROPERTIES:
:TITID: QTWTIT12245
:PERSID: QTWAUT1580
:END:

鏡之鑒也。雲不能蔽。風不能搖。涵虛待物。物莫之撓。有同¶ 
<pb:KR4h0168_NKFB_0623-13a>
君子。執恒德不惑於變。故志而賦焉。¶ 

太陰之精。流為金英。隱耀山谷。待人啟明。在鏡未辨。因扣¶
得聲。良工揀擇。銷鍊專誠。我非工不能成器。工非我無以¶
發名。於是考斗建。候天清。波上飛焰。日中鑄成。磨洗既畢。¶
澄瑩秋日。玉匣初開。寒光飛出。仰映晴空。天地洞通。萬象¶
在中。虛涵不窮。湛為寒潭。搖為飛電。任在公以無心。有妍¶
媸而自見。鬼無遁靈。怪無隱形。潛應變蝕。氣運青冥。向陽¶
烏而燧發。照金波而水泠。或青春曉霽。挂於廣庭。照耀承¶
霤。皓景延晝。乍見紅顏之外透。忽驚粉壁而中漏。待物以¶
<pb:KR4h0168_NKFB_0623-13b>
虛。無大不受。煙蘿遙列於階前。青翠倒寫於堂後。或夜懸¶
高閣。或遠臨澄江。色合天而為一。規分月而成雙。元蟾躍¶
影於藻井。姮娥飛艷於前窗。有時深房。倚在暗壁。隔簾帷¶
之重掩。誘雲山而入隙。方高臨以思元。見寥天之凝碧。若¶
乃窮陰歲暮。風沙號怒。雲掩七曜而光絕。波揚百川而影¶
滅。宇宙晦蒙。我獨皎潔。㣥物蕩搖。不撓澄澈。時清則動日¶
月而揚輝。天昏則與氛霧而迴別。人皆持此以飾容。予將¶
鑒之以明節。¶ 

** 靈識和尚塔銘¶ 
:PROPERTIES:
:TITID: QTWTIT12246
:PERSID: QTWAUT1580
:END:

<pb:KR4h0168_NKFB_0623-14a>

至道惟微。明者見之。佛性本空。達者悟之。若根非宿植。智¶
非天假。叩虛求有。終無得焉。爰有高門之慶。鍾為釋門之¶
秀。曰靈識和尚。俗姓趙氏。本天水人。唐御史大夫范陽節¶
度使章之孫。侍御史陶之子。不敢遠述世德。尊梵教也。和¶
尚生而聰明。嬰孩有異。鶴不舉翼。居然沖天之姿。蓮未出¶
池。已為不染之質。弱歲不樂浮華。稽請父母入道。年十五¶
削髮。二十受具。一悟真乘。永離纏縛。地超殊境。愛斷俗緣。¶
心游寂寞。縱自在於方外。身等池水。遺哀樂於世間。遂衲¶
<pb:KR4h0168_NKFB_0623-14b>
衣蔬食。趺坐一床。身不偃臥。以至終壽。水澄則照。萬象皆¶
澄。心湛不動。眾自來歸。法既流行。身乃歸化。以貞元十六¶
年五月二十三日夜。右脅著地。疊足涅槃於揚州江陽縣¶
向善寺。春秋六十。夏臘三十。弟子自悟等。心受遺教。耳絕¶
惠音。雙樹既枯。百身何逮。今與弟子志悟等建塔於江陽¶
縣弦歌里。以膺久閱行實。故命為銘曰。¶ 

雲生虛空。行無所止。偶過為雨。施澤則已。㣥生既蘇。昏醉¶
醒起。乃順大化。反真太始。默誨黎甿。哀傾都市。人妄悲傷。¶
我無生死。示身於世。如漚浮水。起滅相尋。夭壽一矣。塔閑¶
九原。法流千祀。後人聞風。仰德於此。¶ 

<pb:KR4h0168_NKFB_0623-15a>

* 李宣¶ 
:PROPERTIES:
:PERSID: QTWAUT1581
:END:

宣。貞元時人。¶ 

** 對立生祠判¶ 
:PROPERTIES:
:TITID: QTWTIT12247
:PERSID: QTWAUT1581
:END:

** 　甲有惠政被立生祠百姓祈禱因而獲福或告有妖術訴云非所能致¶ 
:PROPERTIES:
:TITID: QTWTIT12247
:PERSID: QTWAUT1581
:END:

考龔黃之跡。窮卓魯之化。不孤良吏。可謂能賢。甲惠訓聿¶
修。仁政斯舉。丕變舊染。化居恒風。歎歌邵之徒勤。想借寇¶
之無及。冀全遺愛。遂建生祠。歿無媿於張蒼。存不謝於王¶
渙。因心所感。縱獲福而何傷。唯道是從。豈為術之能致。告¶
<pb:KR4h0168_NKFB_0623-15b>
之誠謬。訴乃有孚。¶ 

* 韋渠牟¶ 
:PROPERTIES:
:PERSID: QTWAUT1582
:END:

渠牟。京兆萬年人。初為道士。復為僧。興元中。韓滉鎮浙西。¶
奏授校書郎。進四門博士。貞元十二年擢右補闕內供奉。¶
歲中至諫議大夫。再擢太常卿。貞元十七年卒。年五十三。¶
贈刑部尚書。諡曰忠。¶ 

** 商山四皓畫圖贊(并序)¶ 

:PROPERTIES:
:TITID: QTWTIT12248
:PERSID: QTWAUT1582
:END:

故人清河房茂長刺商山。成簡靜之化。曰。隱居之類也。畫¶
茲圖以貽予。緬乎沈吟。想似之不足。故為文以懿之。詞曰。¶ 

<pb:KR4h0168_NKFB_0623-16a>

煥煥煌煌。為圭為璋。孰光乎不耀之光。幽幽深深。為山為¶
林。孰繫乎不繫之心。足知乎虛室生白。元門不關。流水去¶
住。清風往還。豈比夫稷契在世。巢由在山。一物有累。兩心¶
不閑者哉。閑之謂何。簪裾薜蘿。本不干我。豈云其他。熙熙¶
忻忻。與時為春。匡漢避秦。惟茲四人。於德之鄰。不孤其身。¶
於澗之濱。不迷其津。繪事後素。孰知其故。想像儀形。念茲¶
丹青。煜煜紫芝。深谷逶迤。俛仰今古。空林住時。鳳豈無德。¶
鸞皆有㣥。出處語默。商山白雲。¶ 
¶
<pb:KR4h0168_NKFB_0623-16b>

* 韓臯¶ 
:PROPERTIES:
:PERSID: QTWAUT1583
:END:

臯字仲聞。太傅滉子。擢賢良科。貞元中累拜尚書右丞。元¶
和時授忠武軍節度使。入為吏部尚書兼太子少傅。長慶¶
元年拜尚書右僕射。為東都畱守。卒年七十九。贈太子太¶
保。諡曰貞。¶ 

** 廣陵散解¶ 
:PROPERTIES:
:TITID: QTWTIT12249
:PERSID: QTWAUT1583
:END:

妙哉嵇生之為是曲也。其當晉魏之際乎。其音商。主秋聲。¶
秋也者。天將搖落肅殺。其歲之晏乎。又晉成金運。商金聲¶
也。所以知魏云季。而晉將代也。慢其商絃。而與宮同音。是¶
臣奪君之義也。此所以知司馬氏將篡也。司馬懿受魏明¶ 
<pb:KR4h0168_NKFB_0623-17a>
帝顧託後嗣。反有篡奪之心。自誅曹爽。逆節彌露。王陵都¶
督揚州。謀立荊王彪。毋邱儉文欽諸葛誕前後相繼為揚¶
州都督。咸有匡復魏室之謀。皆為懿父子所殺。叔夜以揚¶
州故廣陵之地。彼四人者。皆魏室文武大臣。咸敗散於廣¶
陵。故名其曲為廣陵散。言魏氏散。自廣陵始也。止息者。晉¶
雖暴興。終止息於此也。其哀憤躁蹙憯痛迫脅之旨。盡在¶
於是矣。永嘉之亂其應乎。叔夜撰此。將貽後代之知音者。¶
且避晉魏之禍。所以託之神鬼也。¶ 

¶
<pb:KR4h0168_NKFB_0623-17b>
