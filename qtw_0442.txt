#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0441-18a> ¶¶¶
#+PROPERTY: JUAN 0442
欽定全唐文卷四百四十二¶ 

<pb:NFKB_QTW_p0442-01a>

* 息夫牧¶ 
:PROPERTIES:
:PERSID: QTWAUT1202
:END:

牧。蕭㯋士弟子。¶ 

** 冬夜宴蕭十丈因餞殷郭二子西上詩序¶ 
:PROPERTIES:
:TITID: QTWTIT09315
:PERSID: QTWAUT1202
:END:

志有之。事三如一者。惟君父師乎。所以生之教之祿之。生¶
而不教。不可立也。教而不成。不可祿也。故師勉乎教。而學¶
者勵乎已。已立學成。而會友以講之。是以伯魚趨庭。曾參¶
避席。卜商投杖。厥義於是乎在。冬十有二月。家君宰邑許¶
下。夫子問津潁上。二賢將馳會府。皆適茲土。夜處狹室。列¶
<pb:NFKB_QTW_p0442-01b>
坐有位。尊卑儼如。或捧觴上壽。或摳衣請益。始敦詩以說¶
禮。終講信而修睦。然後文飽於德。義潤其身。頃夫子升堂¶
之後。若盧賈劉尹之徒。半紀間接武鳴躍。實夫子訓之導¶
之斯至也。今殷郭二子。天資才幹。而加之鏃羽。觀光王庭。¶
俯拾地芥。其誰曰不然。飛霜靄林。寒氣總至。月落西戶。夜¶
將向晨。座隅謙謙。畢醉溫克。則知孔門宴餞。異於他日。二¶
三子終身識之。夫子以家君政事。百里無事。命門弟子賦¶
鳴琴。亦以釋仳離之怨焉。小子不敏。忝居門人之末。敢不¶
敬書其事云。¶ 

<pb:NFKB_QTW_p0442-02a>

* 王季友¶ 
:PROPERTIES:
:PERSID: QTWAUT1203
:END:

季友。河南人。為豫章太守李勉賓客。¶ 

** 商邱開泳得明珠賦¶ 
:PROPERTIES:
:TITID: QTWTIT09316
:PERSID: QTWAUT1203
:END:

專心所感。偽物皆成。若商邱之始泳。得明珠於至精。以荷¶
畚之窘。揖乘軒之榮。曾狎侮之不暇。孰招延而有情。惟此¶
翁者。古之愚也。存已性之任真。謂人言之無假。守其抱樸¶
之意。不知翫人之事。信河水之深曲。是寶珠之所置。洪流¶
沃日。呀萬丈之層潭。絕岸排雲。抱千艘之險地。無烏獸之¶
<pb:NFKB_QTW_p0442-02b>
敢近。豈泥沙之可得。何長舌之見欺。遂投身於不測。膺騰¶
於泉客之繳。足跡於馮夷之域。奫淪未遠。覺圓質之當捫。¶
滉瀁無涯。見孤光之上逼。於是握照乘之珍。出重泉之濱。¶
星輝耀掌。雪彩環身。當太陽之益照。射眾象而驚新。虛白¶
無瑕。粲瓊華而納景。清規半濕。烱冰狀而流津。足供居常¶
者駭異。輕薄者居厚。瞪睢盱之拙目。鉗胡盧之笑口。不待¶
驪龍之睡。無勞巨蚌之剖。超萬頃而一合。由素無而忽有。¶
彼非他能。道在至信。苟志氣之克專。實神靈之與進。脫用¶
心之疑惑。必在物而多吝。故事無可否。精求乃獲。泉非合¶
浦。尚謂出其明珠。地比荊山。固可營其拱璧。彼移山於海。¶ 

<pb:NFKB_QTW_p0442-03a>

飲羽於石。皆非自然之致。力繄敢而後適。¶ 

** 鑒止水賦(以澄虛納照遇象分形為韻)¶ 

:PROPERTIES:
:TITID: QTWTIT09317
:PERSID: QTWAUT1203
:END:

鑒於水者。不在於廣大。而在於澄渟。奔流則崇山莫辨。靜¶
息則纎芥必形。故能任人倫之巨細。隨物色之丹青。皆一¶
鑒而洞達。若三光之出冥。因見厎之清。成照膽之朗。以無¶
心而應物。皆潔已而呈象。如白日之輝輝。無孤蓬之振盪。¶
馮虛之狀。信有妍而有媸。閱實之明。固無偏而無黨。若乃¶
<pb:NFKB_QTW_p0442-03b>
仙井舊渫。華池既瀦。中無浴鳥。下絕游魚。疑金鏡之湛寂。¶
若琉璃之至虛。當其來。見威儀之酷似。及其去。無眹迹於¶
淪胥。向使潺湲不息。噴薄長注。將沃日而騰虹。或因山而¶
瀑布。遭駭飇之猋[:#AS-FBED:●]欠起。值潛蚪之交騖。雖有清明之本¶
質。豈能使形影之相遇。是知專而靜可以居要。明而動亦¶
不能照。斯大道之指歸。豈常情之感召。得懲躁之為誡。知¶
飾容之惟肖。人觀於水。既定而後詳。水鑒於人。當止而為¶
妙。照其美也非所愛。照其惡也非所憎。不分明於有位。不¶
掩映於無朋。諒可移性。俾居於正直。豈懷鑒貌。獨貴於清¶
澄。想夫烟雨初霽。泥沙不雜。明看練皎。止若冰合。忽形來¶
而影見。類聲往而響答。在良賢而暫窺。宜陋軀之愧納。今¶
者貞¶ 
<pb:NFKB_QTW_p0442-04a>
清特異。熲耀前聞。雖萬形之森列。終一鑒而區分。¶ 

* 韓洄¶ 
:PROPERTIES:
:PERSID: QTWAUT1204
:END:

洄字幼深。宰相休子。蔭補宏文生。乾元中拜諫議大夫知¶
制誥。興元元年為兵部侍郎。轉京兆尹。加御史大夫。貞元¶
十年終國子祭酒。贈戶部尚書。¶ 

** 請諸司於刑部檢事奏¶ 
:PROPERTIES:
:TITID: QTWTIT09318
:PERSID: QTWAUT1204
:END:

刑部掌律令刑名。按覆大理及諸州應奏之事。並無為諸¶
司尋格式文。比年諸司每有予奪。悉出檢頭。下吏得以生¶
姦。法直因之輕重。又先有敕。當司格令。並書廳事之壁。此¶
<pb:NFKB_QTW_p0442-04b>
則百司皆合自有程式。不惟刑部獨有典章。訛獘日深。事¶
須改正。敕旨宜委諸曹各以本司雜錢置所要律令格式。¶
其中要節。仍准舊例錄郎官廳壁。左右丞勾當事畢日奏¶
其所請諸司於刑部檢事。待本司寫格令等了日停。¶ 

** 請裁江淮七監奏¶ 
:PROPERTIES:
:TITID: QTWTIT09319
:PERSID: QTWAUT1204
:END:

江淮七監。歲鑄錢四萬五千緡輸京師。工用運轉每緡度¶
二千。是本倍於子。今商州紅崖冶產銅。而洛源監久廢。請¶
鑿山取銅。即冶舊監置十爐鑄之。歲得錢七萬二千緡。度¶
費每緡九百。則得可浮本矣。¶ 

<pb:NFKB_QTW_p0442-05a>

* 潘炎¶ 
:PROPERTIES:
:PERSID: QTWAUT1205
:END:

炎。史亡何所人。大歷末官右庶子。進禮部侍郎。貶澧州司¶
馬。¶ 

** 君臣相遇樂賦(以聖作物覩聞韶喪味為韻并序)¶ 

:PROPERTIES:
:TITID: QTWTIT09320
:PERSID: QTWAUT1205
:END:

繼天者君也。戴天者臣也。下之事上。作股肱耳目。上之任¶
下。敷心腹腎腸。甚矣哉君之難。臣之不易也。今聖上高九¶
皇之道。賢臣合一德之義。風雲元感。魚水冥符。作樂崇德。¶
<pb:NFKB_QTW_p0442-05b>
于是乎在。詩有六義。請賦歌之曰。¶ 

於赫我皇。受天明命。平六府。和八政。天合德。日躋聖。神生¶
甫而山出雲。在玉衡而照金鏡。考金石以和樂。美鹽梅之¶
克正。超百王之至理。冠六代之尤盛。至矣哉。鴻鈞之代。何¶
物不樂。仰乾坤之德。知樂之所由興。觀君臣之和。知樂之¶
所由作。在宇宙而皆滿。鼓陰陽而合漠。且宮為君。商為臣。¶
其德斯溥。羽為物。徵為事。其宜咸若。諧宰相之燮理。象天¶
子之經畧。可以頌猗那。可以美於鑠。正南面。陳黼黻。於以¶
紀聲明。於以展文物。進旅退旅。撞鐘考鼓。四方皆聞。萬物¶
咸覩。事無事明主之衣已垂。為無為大臣之袞何補。雲干¶
呂而風入律。進成規兮退成矩。無不幬也。象乎三天。無不¶ 
<pb:NFKB_QTW_p0442-06a>
載也。均乎九土。小仲尼之在齊。狹季札之觀魯。惟太平之¶
和樂。按前史之未聞。不殊東戶之代。何謝南風之薰。遠無¶
攜而邇不逼。夔為臣而堯為君。肅雍和鳴。越詩人之作。發¶
揚蹈厲。薄武王之勳。節有序。聲成文。豈徒以諧鼓舞。蓋所¶
以調氤氳。允所謂奏大音兮當聖朝。合六英兮和九韶。陳¶
威儀之穆穆。表至德之昭昭。奏之以人。奚異洞庭之響。莫¶
匪爾極。何必康衢之謠。一屈一伸。下兢上讓。或右文而左¶
武。或先吁而後唱。端拱者上帝之君。賡歌者濟時之相。大¶
化優洽。淳風溥暢。元元本本。形難為狀。州之北。邈矣可遊。¶
<pb:NFKB_QTW_p0442-06b>
汾水之陽。杳然自喪。所以表大道之理。豈徒知皇帝之貴。¶
徐則文足昭。疾則武足畏。俯仰之際。見旒扆之情。綴兆之¶
間。知鼎鼐之味。不聞於柏皇栗陸。何有於殷周漢魏。敢獻¶
幽蘭之曲。希從拔茅之彙。¶ 

** 李樹連理賦(有序)¶ 

:PROPERTIES:
:TITID: QTWTIT09321
:PERSID: QTWAUT1205
:END:

帝在上黨。延唐寺有李樹連理。上親視焉。賦曰。¶ 

惟彼嘉樹。列星之精。耀本扶疎。當元光之降誕。盤根連理。¶
應我后之文明。天之發祥。豈無他木。必曰茲樹。是光皇族。¶
所以並修榦。連高枝。青房表異。朱仲稱奇。察以休徵。不假¶ 
<pb:NFKB_QTW_p0442-07a>
終軍之識。同於樹德。寧為簡主之知。族茂宗榮。盤根合理。¶
花之發也。霰每亂於青春。實之繁兮。珠更深於寒水。豈徒¶
生於靈井。植彼東園。自感義以相待。但成蹊而不言。此乃¶
興聖主之符。表天家之姓。一人親覩。六合稱慶。至若鍾山¶
之實。玉井之仙。或正冠而垂訓。或投贈以成篇。比德於我。¶
彼何有焉。臣炎作賦。天子萬年。¶ 

** 日抱戴賦(有序)¶ 

:PROPERTIES:
:TITID: QTWTIT09322
:PERSID: QTWAUT1205
:END:

景龍元年四月二十四日。皇帝初臨上黨。日抱戴。皇天告¶
<pb:NFKB_QTW_p0442-07b>
符。微臣頌之。蓋古詩之流也。賦曰。¶ 

日麗於天。是曰太陽。經千里。臨八方。符一人之元聖。曜五¶
色之重光。祚我休徵。莫先懸象。表至聖之無二。呈繼照於¶
明兩。陽光杲耀。抱黃道而再中。喜氣氤氳。戴赤霄而直上。¶
聖有感。天無私。八紘占其瑞色。六合仰其重離。終古不虧。¶
得天長久。豈止大章之步。非齊夸父之走。惟抱也。同眾星¶
之拱北辰。惟戴也。比萬邦之奉元后。則知天為父。日為兄。¶
同符叶慶。以應文明。我皇首出而御極。光被無垠而太平。¶ 

** 月重輪賦(有序)¶ 

:PROPERTIES:
:TITID: QTWTIT09323
:PERSID: QTWAUT1205
:END:

抱戴之秋。八月十有四日。夜月重輪。瑞之大者。天意若曰¶ 
<pb:NFKB_QTW_p0442-08a>
將俾吾君姊事之。賦曰。¶ 

我皇初列唐侯。潛蟠藩國。英武方斷。文明表德。穆然思道。¶
順帝之則。既而動三合。奔百神。廓太清而萬里。耀朗月以¶
重輪。時屬高秋。瑞彰元后。光泛皎潔之斜漢。色映闌干之¶
北斗。金波耀景。非懸闞澤之名。璧彩揚輝。不入士衡之手。¶
理殊吳夢。符炳漢謠。淨桂花於日道。環水鏡於丹霄。臺榭¶
冰潔。郊原霜縞。月之揚光。天不愛道。一盈一缺。則惟其常。¶
彩溢重輪。告於天表。大人占之。夏啟以兆。亦所以類星珠。¶
表金鏡。兩耀齊美。一人之慶。於萬斯年。受天之命。¶ 
¶
<pb:NFKB_QTW_p0442-08b>

** 赤龍據桉賦(有序)¶ 

:PROPERTIES:
:TITID: QTWTIT09324
:PERSID: QTWAUT1205
:END:

景龍二年夏四月十七日。帝在廳事假寐。白鶴觀道士宋¶
大辯等三十人同見赤龍據桉。至矣哉。神妙無方。不可得¶
而稱也。賦曰。¶ 

元天之龍兮見而在田。我后之龍兮飛以御天。據聖人之¶
大寶。與列祖而同元。高出而潛。躍以自試。來定天寶。居然¶
假寐。合而成體。散而成章。若窺於牖。若施於堂。且據桉而¶
向明。負扆以當陽。日月在身。有舐天之嘉夢。風雨合氣。將¶
振翼而雄驤。㣥居愕視。聖作物覩。赫然龍光。真我明主。祈¶ 
<pb:NFKB_QTW_p0442-09a>
券表異。亦惟前聞。曠然振古。卓有吾君。王人之瑞。比之龍¶
首。高居而遠望。以臨乎九有。天子之威。比之龍鱗。皇之可¶
畏。以肅乎萬人。徒稱其象。未覩其真。恭惟我后。近取諸身。¶
於昭巨唐。其命維新。永據九五。斯焉萬春。¶ 

** 嘉禾合穗賦(有序)¶ 

:PROPERTIES:
:TITID: QTWTIT09325
:PERSID: QTWAUT1205
:END:

景龍二年秋八月。屬縣長子有嘉禾合穗。瑞不虛月。侯其¶
禕而。乃賦曰。¶ 

天祚明德兮降之嘉生。按彼靈篇兮莫之與京。脈震土膏。¶
<pb:NFKB_QTW_p0442-09b>
且分苗于南畝。駟臨天漢。爰合穗以西成。當元后之歷試。¶
表休徵於太平。不莠不稂。實堅實好。引薰風於和氣。承湛¶
露於蒼昊。生非百里。騐管仲之虛辭。出異崑山。自我皇之¶
所寶。在瑞圖之右。為曠代之祥。唐叔得之而合穎。周成得¶
之以充箱。雙米一稃。稱之表異。孤莖六穗。頌以非常。今也¶
尤盛。居然允臧。轉風而屢騰佳氣。就日而交見祥光。獨天¶
不生。托厚載於富媼。非聖不感。效元符於我皇。我皇得之¶
熾而昌。風之起兮雲之揚。嘉禾之瑞未可量。天子億載臨¶
萬方。¶ 

** 潞河逐鹿賦(有序)¶ 

:PROPERTIES:
:TITID: QTWTIT09326
:PERSID: QTWAUT1205
:END:

<pb:NFKB_QTW_p0442-10a>

景龍二年八月。帝逐鹿於潞河。惟河也。深三丈。濶倍之。鹿¶
迫而入水。因鞭而逐之。水不及韉。應弦獲鹿。後騎入者溺¶
焉。賦曰。¶ 

大君于田兮巷無居人。四鍭如樹兮六轡既均。定俞騎而¶
百靈奔命。騰雨師而四野清塵。鳴獸駭殫。川原飛伏。事非¶
定霸。不求陳寶之雞。位在至尊。故取中原之鹿。驚而決驟。¶
鳴不擇音。將投身以赴水。非順命而前禽。駭浪溢湧。揮鞭¶
電爍。烏號滿月而方開。驥足撇波而巨躍。乘流既濟。赫怒¶
<pb:NFKB_QTW_p0442-10b>
中止。斃駭鹿之一發。振驚弦而未已。洞胸絕系。左角右觭。¶
雖復驅兩⺨[:#AS-FBED:●]开而獲五豵。發小豝而殪大兕。皆平陸之¶
常事。曾何足以踰此。誰為河廣。一馬馳之。大人將興。靈感¶
若茲。諒神明之所輔。何後乘之可追。從此繼天而作主。元¶
元日用而不知。¶ 

** 童謠賦(有序)¶ 

:PROPERTIES:
:TITID: QTWTIT09327
:PERSID: QTWAUT1205
:END:

景龍二年九月後。常有童謠云。羊頭山。作朝堂。郡南六十¶
里有羊頭山。今興唐宮。即當之矣。賦曰。¶ 

熒惑之星兮列天文。降為童謠兮告聖君。發自鳩車之歲。¶
稱為竹馬之㣥。其言伊何。克明寶位。惟山之北。正應天邸¶ 
<pb:NFKB_QTW_p0442-11a>
之居。曰興朝堂。用彰天子之置。大人占之而自負。黎庶聞¶
之而屬意。天人合慶。歷運其昌。同康衢聞於翼善。比歸亳¶
順於成湯。言且表微。諒人神之應。事惟在昔。殊飛走之祥。¶
豈比卯金稱為劉氏。赤伏徵於漢光。且游童之謳謠。羌見¶
偉於疇昔。千古所記。百王不易。豈徒采於茅茨。空用書於¶
竹帛。天贊我皇。時高列辟。惟一人之有應。振六合之光宅。¶ 

** 黃龍見賦(有序)¶ 

:PROPERTIES:
:TITID: QTWTIT09328
:PERSID: QTWAUT1205
:END:

景龍二年秋九月五日。黃龍見於上黨伏牛山之南岡。遲¶
<pb:NFKB_QTW_p0442-11b>
畱久之。表彰聖人之德也。賦曰。¶ 

龍之來兮乘其陽。躍於泉兮臨高岡。龍之至兮歸有德。符¶
於黃兮土之色。精曜曜。光雄雄。上不在天兮接於物。下不¶
在田兮蟠於空。列四靈智稱其首。居五位色表其中。將衒¶
甲以無比。與負舟而不同。明皇家之王氣。符歷數於聖躬。¶
飛煙噴霧。若動若顧。聲雖虩虩。非同三尺之劒。色乃煌煌。¶
下映五花之樹。誠帝王之嘉兆。寧朝夕之可遇。何虵螾之¶
足言。諒騰黃之匪喻。同翠龜之薦綠圖。彰大人兮告元符。¶
覽史墨之言。未之聞也。驗登殷之祀。不其然乎。¶ 

** 漳河赤鯉賦(有序)¶ 

:PROPERTIES:
:TITID: QTWTIT09329
:PERSID: QTWAUT1205
:END:

<pb:NFKB_QTW_p0442-12a>

景龍三年春二月。帝巡屬縣。至於襄垣。漳水有赤鯉躍。聖¶
帝之瑞也。賦曰。¶ 

魚在在藻兮躍於中流。吾君戾止兮樂我王遊。惟赤鯉之¶
呈祥。殊白鱗之入舟。非竹箭之危湍。無聞點額。同昆明之¶
望幸。非為吞鉤。豈其為祥。必河之鯉。用表皇族。克繁帝祉。¶
雖云水物。宜紫鼉綠鼇之同身。是曰元符。亦赤雁丹烏之¶
可比。赬鱗耀彩。碧水無波。非應瓠巴之清角。何言甯戚之¶
高歌。周文之時躍於沼。漢宣之代舞於河。且合符於圖牒。¶
<pb:NFKB_QTW_p0442-12b>
宜入頌於猗那。豈徒鏤甲葺鱗。下沿上泝。皆為儔匹。文鰩¶
是喻。吐尚父之兵鈐。傳遠人之尺素。事稱嘉瑞。匪琴高之¶
所乘。詩有樂胥。似相如之獻賦。¶ 

** 黃龍再見賦(有序)¶ 

:PROPERTIES:
:TITID: QTWTIT09330
:PERSID: QTWAUT1205
:END:

景龍三年六月十五日。黃龍再見於牛山。天意汲汲於聖¶
人。賦曰。¶ 

龍之見也。春分而登於天。龍之潛也。秋分而入於川。假崇¶
山而再見。應元聖而通元。蜿蜒孤蟠。雲霧四發。目中精耀。¶
光飛列缺之火。頷下珠懸。色奪蟾蜍之月。方將遊彼池囿。¶
豈徒止於郊野。非同上天之五虵。有異渡江之一馬。孫權¶ 
<pb:NFKB_QTW_p0442-13a>
象之而置於軍中。魏帝範之而在於殿下。永言於此。我皇¶
是宜。秦王之夢。立乎鄜畤。漢后之時。見於成紀。彼皆一至。¶
此則重光。采色炫燿。文明焜煌。錯甲鏤鱗。既以成乎字。分¶
官紀號。可以表其祥。超紫鳳於丹穴。越青鸞於女牀。龍德¶
相承而無悔。天家久久而蕃昌。¶ 

** 九日紫氣賦(有序)¶ 

:PROPERTIES:
:TITID: QTWTIT09331
:PERSID: QTWAUT1205
:END:

景龍三年九月九日。帝與㣥官壺口山升高。時有紫氣。光¶
彩照日。賦曰。¶ 
¶
<pb:NFKB_QTW_p0442-13b>

吾王不遊。人何以休。望壺口之千里。值重陽之九秋。山對¶
翠屏。動暉光之赫赫。雲成紫葢。扶晚日之油油。宛轉浮空。¶
輪囷不散。應一人之盛德。為萬歲之榮觀。氤氳瑞色。無孤¶
峰斷陣之嵯峨。搖曳晴空。雜玉葉金枝之燦爛。亦何異出¶
蒼梧。入大梁。為漢武之葢。升軒轅之堂。忽兮改容。形難為¶
狀。紛紛郁郁。用表靈貺。迺同芒碭之間。非比崑崙之上。豈¶
徒合以膚寸。垂以飄扇。河汾永兮天之眷。紫氣凝兮人罕¶
見。位當用九。果符九日之祥。運極通三。永御三雲之殿。¶ 

** 神蓍立賦(有序)¶ 

:PROPERTIES:
:TITID: QTWTIT09332
:PERSID: QTWAUT1205
:END:

景龍三年九月十七日。上使韓從禮蓍筮。卦未成。蓍自立。¶ 

<pb:NFKB_QTW_p0442-14a>

從禮曰。大人之瑞也。賦曰。¶ 

惟彼神蓍。生而有知。用之不測。明以稽疑。擢九尺之纎榦。¶
伏千年之寶龜。德圓而神兮無幽不及。其生三百兮其用¶
五十。惟聖人之觀象。乃神動而鬼入。列八卦以效變。翹孤¶
莖而孑立。數彰得一。命乃自天。同大橫之有夏。表或躍而¶
在田。其察也深。其功也大。稱美名於神物。齊妙用於神蔡。¶
是曰元后。茲為筮從。氣受陰陽。夜分而彩露兼涵。幽贊天¶
地。朝覆而輕雲數重。蓍而有靈。立定天保。可謂神助。用光¶
<pb:NFKB_QTW_p0442-14b>
天造。功深莫善。仲尼且許以鉤深。屈於不知。太公徒言乎¶
腐草。蓍之立兮發其祥。吾君得之尊以光。明乎太極。演彼¶
歸藏。因卜祝之符瑞。應天人之會昌。¶ 

** 金橋賦(有序)¶ 

:PROPERTIES:
:TITID: QTWTIT09333
:PERSID: QTWAUT1205
:END:

金橋在上黨南二里。常有童謠云。聖人執節渡金橋。景龍¶
三年十月二十五日。帝經此橋之京師。賦曰。¶ 

沔彼流水兮清且漣漪。度木為梁兮於焉在斯。成金橋之¶
巨麗。得鐵鎻之宏規。當其受以金模。觀其曲面。經始也則¶
大火朝流。成功焉乃天根夕見。彰於聖德。發彼謳歌。千人¶
唱。萬人和。丹雘蜿蜒。倚晴空之螮蝀。瑰材櫛比。超渡海之¶ 
<pb:NFKB_QTW_p0442-15a>
黿鼉。人且告符。功惟用壯。非填鵲之可比。法牽牛而為狀。¶
鶴鳴陰處。雁覆晴川。異東明擊水而投步。匪秦帝驅山而¶
著鞭。惟彼童謠兮言猶在耳。大人應運兮奉天而起。乘彼¶
橋以徑度。按周道以如砥。于是提三尺。乘六龍。懷萬邦。入¶
九重。¶ 

** 寢堂紫氣賦(有序)¶ 

:PROPERTIES:
:TITID: QTWTIT09334
:PERSID: QTWAUT1205
:END:

景龍三年十月二十五日。帝還京後。州內所居寢堂上有¶
紫氣。七日不散。賦曰。¶ 
¶
<pb:NFKB_QTW_p0442-15b>

於穆聖王。先天不違。謳歌既洽。朝覲攸歸。往京邑而經千¶
里。自潞郊而乘六飛。洪惟此邦。初九之地。翬飛鳥跂。謂尚¶
諸侯之宮。虎踞龍驤。忽成天子之氣。方凝紫色。是謂非烟。¶
乍蕭索乎空外。更霏微乎日邊。若動非虛。似浮有實。覆彩¶
鴛之瓦。髣髴升堂。繞文杏之梁。氤氳入室。是作興王之兆。¶
克符來復之日。遠而望之。乃散亂浮空。近而觀之。則希微¶
無質。欲見峰巖之上。先形藩邸之間。異張華之寶氣衝斗。¶
殊尹喜之真人度關。若乃廣野之宮闕化成。漲海之樓臺¶
迴映。諒陰陽之盡美。非福應之攸盛。惟紫氣之來集。實皇¶
家之大慶。休哉聖君。有天下之成命。¶ 

<pb:NFKB_QTW_p0442-16a>

** 冊雍王為皇太子文¶ 
:PROPERTIES:
:TITID: QTWTIT09335
:PERSID: QTWAUT1205
:END:

維廣德二年歲次甲辰三月戊辰朔二日已。巳皇帝若曰。¶
昔者哲王。必建元子。上以奉宗廟。下以係民生。固本乃安。¶
立長乃順。經明者是稱其兩。樂善者不止於三。資於君父¶
之間。運在神明之側。稽古承式。肆予命汝。天下兵馬元帥¶
尚書令雍王适。智崇天錫。德茂日新。文實志經。武兼講藝。¶
孝深於性。尤切於問安。識蘊其明。更精於簡牘。奉辭伐叛。¶
稟命成師。積稔逋誅。一戎底定。業著於內。功加於時。萬方¶
<pb:NFKB_QTW_p0442-16b>
以貞。朕志允定。是用命爾為皇太子。以踐於儲宮。往欽哉。¶
無以不副忘其恭。無以不會易其度。觀圖書之得失。思締¶
搆之艱難。夙夜惟寅。主茲匕鬯。永懷我高祖太宗之丕命。¶
可不慎歟。¶ 

** 蕭尚書拜命路尚書就林亭宴集序¶ 
:PROPERTIES:
:TITID: QTWTIT09336
:PERSID: QTWAUT1205
:END:

文昌貴臣。新受厥服。再拜稽首。對揚休命。逶迤而退。則展¶
慶賀之禮。下舍之閑。則懷宴語之好。所以昵僚友。宣寵光。¶
敵者易親。懽焉而至。是以蕭公膺納言之職。路公徵賀遷¶
之會。洎冡宰司寇。作者三人。國老如壎箎之和。陽春屬星¶
鳥之序。欣榮相合。辰當美景。形制所選。地從主人。窮土木¶ 
<pb:NFKB_QTW_p0442-17a>
之幽荒。尋柏亭之奇構。賓主有禮。旨酒以柔之。清言以發¶
之。庖盈而不侈。筵肆而不雜。狎而不黷。酣而不流。有太平¶
君子之光。見可久賢人之德。風調日暖。煙靄無陰。松茂草¶
滋。泉石通氣。鶯出幽而初囀。花含愁而將歸。外物獻美。中¶
懷有融。高興格於丹霄。餘思垂乎清晝。四座相顧。請予所¶
尊。悅題賦詩。無忘盛集。¶ 

¶
