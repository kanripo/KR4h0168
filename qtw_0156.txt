#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0155-18a> ¶¶
#+PROPERTY: JUAN 0156
欽定全唐文卷一百五十六¶ 

<pb:NFKB_QTW_p0156-01a>

* 謝偃¶ 
:PROPERTIES:
:PERSID: QTWAUT0153
:END:

偃。衞州衞人。本姓直勒氏。貞觀初應詔對策高第。歷高陵¶
主簿。十一年穀洛溢。詔求直言。偃上封事。擢宏文館直學¶
士。拜魏王府功曹。府廢。出為湘潭令。¶ 

** 述聖賦¶ 
:PROPERTIES:
:TITID: QTWTIT04325
:PERSID: QTWAUT0153
:END:

臣聞立極著紀之初。闢乾開歷之始。上所以分垂象曜。下¶
所以疆括地里。惟大人之有作。越百代而孤峙。飛五位以¶
龍奮。騰九萬而鵬起。曩者炎運將終。鼎命云絕。四溟波駭。¶
<pb:NFKB_QTW_p0156-01b>
八維幅裂。羽檄交馳。邊烽並。長星夜掃。陣雲朝結。莫不望¶
壁壘以靡旗。對轅門而亂轍。故得百城冰潰。千里煙滅。固¶
靈命之有在。乃慷慨而投袂。驅八駿以雷擊。馭六飛而電¶
逝。騰星劍以外倚。振雲鋒而高彗。既後事而先謀。亦先勝¶
而後制。兵有臨而必剋。功無往而不濟。龜策叶以符兆。人¶
神應而合契。諒包頊以駕軒。實孕皇而育帝。足以光燭千¶
祀。足以祚隆萬世。於是戢兵偃武。銘功紀勣。採三代之逸¶
經。刊八方之遺籍。搜隱遁於林藪。訪棲遲於巖石。然後調¶
玉律以定時。測金儀而考歷。符洛下之前驗。嗣容成之¶ 
<pb:NFKB_QTW_p0156-02a>
絕迹。若夫流惠澤於瀛表。被仁風於區外。窮八際以來庭。¶
踰九譯而浹會。莫不削袵而崇禮樂。解辮而襲冠帶。參兩¶
曜以齊明。混二儀以稱大。信一人之致感。實萬方之攸賴。¶
聖皇以令叶先甲。時惟仲春。乃整法駕。馭華輪。六軍雷動。¶
萬乘星陳。臨濁河以北睠。指清洛而東巡。乃升雲闕。俯天¶
津。朝萬國。禮百神。琛賮咸集。要荒畢臻。夫其地也。據三川¶
以設險。憑四闕而作固。總奔湊於八方。測圭影於中度。既¶
定鼎於周業。亦克昌於漢祚。望嵩巒之邐迤。臨崤坂之迴¶
互。所以仰叶辰象。所以俯清天步。若夫削靈巖以表闕。疏¶
<pb:NFKB_QTW_p0156-02b>
清派而為池。極皇居之壯麗。窮大厦之宏規。抗修廊之窈¶
窕。屬輦道而逶迤。夕霞臨而錯落。晨光照而陸離。至如雲¶
觀晨開。風亭夜敞。迴長飈於輕翼。凝濃露於仙掌。沈落月¶
於璧臺。挂奔星於珠網。羅紈飄而散馥。環珮動而流響。垂¶
密葉於綺窗。散飛花於翠幌。復有天池濛氾。以嬉以遊。鼓¶
輕枻。漾仙舟。蔭喬木。鏡清流。魚鳥陵亂。蘋藻沈浮。控飛梁¶
以架迥。列層閣以環洲。漬檀欒之修竹。映迢遞之危樓。風¶
未生而葉動。景將昃而光收。若夫瑞草奇色。祥樹嘉名。霏¶
紅曜紫。垂緗拖青。或玲瓏於玉砌。或點綴於金楹。交九衢¶ 
<pb:NFKB_QTW_p0156-03a>
而結影。分四照以開榮。浥朝露而逾馥。帶晨風而更輕。於¶
是登崇觀以周覽。闢層軒而遐矚。樹含嶺而共青。草帶原¶
而同綠。俯八紘而非遠。顧千里而為局。飛霞斂而復舒。輕¶
烟斷而還續。既神怡以情暢。乃遣累而思足。聆天籟之晨¶
響。想鳳簫之夜聲。窺藂雲之朝散。思鶴蓋之後清。捐大位¶
而不寶。脫萬乘而為輕。訪真人於姑射。問至理於廣成。志¶
眇眇以遐顧。心遙遙而上征。踐太微之崇閣。闢閶闔之天¶
扃。拖紅旗於絳闕。翼芝蓋於紫庭。咀靈(一作沖)氣而還壽。吸¶
元液以駐齡。若夫北瞰太行。南臨少室。積峯遠而逾翠。重¶
<pb:NFKB_QTW_p0156-03b>
巖隱而復出。乍鬱律以干霄。又岧嶢而㮣日。松翳空而難¶
辨。鳥翔高而易失。屬天下之無事。聊逍遙以自逸。方欲登¶
日觀以摐金。覽云亭而竚蹕。於是凝聖情以遠慮。思成敗¶
於終古。美揖讓於有虞。壯成功於大禹。恥用兵於中冀。鄙¶
窮戰於丹浦。每有違於汝弼。恒知失而思補。乃命促苑囿。¶
散積聚。改制度。易規矩。削侈麗於樓臺。崇質素於階宇。仁¶
好生而必遂。德無貰而不輔。習嘉禮於玉帛。和大樂於鐘¶
鼓。上可以降集㣥瑞。下可以安懷率土。惟聖作之可觀。實¶
萬物而斯覩。顧微臣之庸朽。濫叨選於詞林。恒戒盈以獻¶ 
<pb:NFKB_QTW_p0156-04a>
賦。每規過而進箴。幸天地之覆載。欣日月之照臨。豈窺天¶
而識象。寧測海而知深。徒望雲以考澤。空就日而傾心。漸¶
九皋而戢翰。望天路以揚音。美皇運之方永。嗟頹齡之遽¶
侵。顧鴻恩之未答。徒頌德以長吟。¶ 

** 惟皇誡德賦(幷序)¶ 

:PROPERTIES:
:TITID: QTWTIT04326
:PERSID: QTWAUT0153
:END:

臣聞理忘亂。安忘危。逸忘勞。得忘失。此四者莫不皆然。是¶
以夏桀以瑤臺瓊室為麗。而不悟鳴條南巢之禍。殷辛以¶
象箸玉杯為華。而不知牧野白旗之敗。故當其盛也。謂四¶
<pb:NFKB_QTW_p0156-04b>
海為已力。及其衰焉。乃匹夫之不制。當其信也。謂天下為¶
一心。及其疑焉。則顧盼皆為讎敵。是知必有其德。則誠結¶
戎夷。化行荒裔。苟失其度。則變生骨肉。釁起腹心矣。是以¶
為人主者。不可忘初。處殿堂則思前主之所以失。朝萬國¶
則思今已之所以貴。巡府庫則思今日之所以得。視功臣¶
則思其為已之始。見名將則思其用力之初。苟弗忘舊。則¶
人無易心。則何患乎天下之不化。故朝行之則為堯舜。暮¶
失之則為桀紂。豈異人哉。其辭曰。¶ 

周墳籍以遐觀。總宇宙而一窺。結繩往而莫紀。書契來而¶
可知。惟皇王之迭代。信步驟之恒規。莫不慮失者常得。懷¶ 
<pb:NFKB_QTW_p0156-05a>
安者必危。是以戰戰慄慄。日慎一日。守勤守儉。去奢去逸。¶
外無荒禽。內無荒色。唯賢是授。唯人斯恤。則四王不足五。¶
六帝不足七。(一作三皇不足六五帝不足十)若夫恃聖驕力。狠戾倔彊。忠¶
良是棄。諂佞斯奬。構崇臺以造天。穿深池以絕壤。厚賦重¶
斂。積寶藏鏹。無罪加刑。有功不賞。則夏桀可二。殷辛易兩。¶
在危所恃。居勿忘想。功臣無逐。故人無放。放故者[●]。逐功¶
者喪。四海岌岌。九土漫漫。覆之甚易。存之實難。是以一人¶
有悅。萬國同歡。一人失所。兆庶俱殘。喜則嚴寒為熱。怒則¶
盛夏成寒。一動而八方亂。一言而天下安。舉君過者為忠。¶
<pb:NFKB_QTW_p0156-05b>
述主美者為佞。苟承顏以順旨。必蔽視而掩聽。動雖非而¶
謂神。言縱失而稱聖。故曲者亂直。邪者醜正。改華服以就¶
紫。變雅音而入鄭。雖往古之軌躅。亦當今之龜鏡。崔巍龍¶
殿。赫奕鳳門。包四海以稱主。冠天下而獨尊。既兄日而姊¶
月。亦父乾而母坤。視則金翠溢目。聽則絲竹盈耳。信賞罰¶
之在躬。實榮辱之由已。謂羲皇而易匹。言堯舜之可擬。驕¶
志自此而生。侈心因茲而起。常懼顛而懼覆。必思足而思¶
止。勿忘潛龍之初。常懷布衣之始。在位稱寶。居器曰神。鼓¶
鐘庭設。玉帛階陳。得必有兆。失必有因。一替一立。或周或¶ 
<pb:NFKB_QTW_p0156-06a>
秦。既承前代。當思後人。唯德可以久。天道無常親。¶ 

** 觀舞賦¶ 
:PROPERTIES:
:TITID: QTWTIT04327
:PERSID: QTWAUT0153
:END:

惟欽明之昌運。應靈圖而嗣籙。紐三代之離術。正千齡之¶
差朔。可以治定制禮。可以功成變樂。實磐石之攸寄。固維¶
城之斯屬。欣微生之多幸。濫高選於名藩。列通籍之渥惠。¶
承置醴之殊恩。晨曳裾於東閣。夕侍宴於西園。於時霜氣¶
斂靄。夜景澄廓。雲撤層臺。煙銷連閣。流月華以昭耀。間星¶
文而灼爍。巖桂偃而未彫。宮梧紛而就落。於是羅薦周設。¶
黼帳高舒。露凝珠網。風清玉除。烟浮輝於緹幕。燭籠光於¶
<pb:NFKB_QTW_p0156-06b>
綺疏。爾乃咀清哇。揚激徵。金石奏。絲桐理。奇調間發。新聲¶
互起。促宴冶而忘疲。歡情暢而未已。於是燕餘齊列。絳樹¶
分行。曳綃裾兮拖瑤珮。簪羽[:#AS-8465:⿰金义]兮珥明璫。擢纖腰之孤立。¶
若卷旌之未揚。紆脩袂而將舉。似驚鴻之欲翔。退不失倫。¶
進不踰曲。流而不滯。急而不促。絃無差袖。聲必應足。香散¶
飛巾。光流轉玉。若乃巴姬並進。鄭媛俱前。對席齊舉。分庭¶
共旋。乍差池以燕接。又颯沓而鳧連。止有餘態。動無遺妍。¶
似兩艷之同發。類雙花之偶然。進止合度。俯仰若一。節緩¶
則顧遲。唱速則迴疾。殊姿異制。不可殫悉。若夫金翠的皪。¶ 

<pb:NFKB_QTW_p0156-07a>

緗綺參差。方趨應矩。圓步中規。飛鈿雪落。頹鬢雲垂。舒類¶
飛霞曳清漢。屈若垂柳縈華池。既而曲變終。雅奏闋。清角¶
止。流商絕。頓華履以自持。整文袿而竚節。始綽約而迴步。¶
乃遷延而就列。於是君王悠然懷古。怡然自適。遷思迴慮。¶
弛縣改夕。揖摛藻之賓。引良談之客。然後討覈八索。詆訶¶
六籍。語妙則眾絕希夷。論遠則喻窮開闢。議先哲之往軌。¶
考前王之餘迹。方欲革登封之頌。勒云亭之石。與日月而¶
齊明。同天地之不易。¶ 
¶
<pb:NFKB_QTW_p0156-07b>

** 聽歌賦¶ 
:PROPERTIES:
:TITID: QTWTIT04328
:PERSID: QTWAUT0153
:END:

君王以政隙務閑。披翫餘日。闢華軒以遐想。臨風庭而自¶
逸。於是屏青編。收縹帙。息柔翰。韜雅瑟。情廓志遠。慮靜神¶
謐。於時日下梧宮。陰清竹殿。鮮雲始發。光風初扇。餘霞未¶
斂。殘虹猶見。玉斚既陳。蘭肴乃薦。登龍閣而騁目。臨曲池¶
而遊眄。於是徵趙女。命齊倡。動瓊珮。出蘭房。橫寶[:#AS-8465:⿰金义]而耀¶
首。靚鉛華而飾粧。低翠蛾而斂色。睇橫波而流光。聲欲伸¶
而含態。氣未理而騰芳。乍連延以爛熳。時頓挫而抑揚。始¶
折宮以合徵。終分角而扣商。掩餘韻於雕扇。散輕塵於畫¶
梁。若夫振幽蘭。飛激楚。俯仰豔逸。顧盼容與。其繁會也。類¶ 
<pb:NFKB_QTW_p0156-08a>
春禽振響而流變。其微引也。若秋蟬輕吟而曳緒。似將絕¶
而更連。疑欲止而復舉。短不可續。長不可去。延促合度。舒¶
縱有所。聽之者慮蕩而憂忘。聞之者意悅而情抒。歌未終。¶
君王乃喟然歎曰。夫樂者。所以通神明。節情欲。和天地。調¶
風俗。觀往代之遺風。覽前賢之軌躅。莫不治亂斯在。興[●]¶
攸屬。是故聖人以為深誡。君子以之自勗。於是放鄭衞。引¶
鄒枚。臨廣苑。陟崇臺。肆東平之樂。包天下之才。盛矣美矣。¶
優哉游哉。¶ 

** 明河賦¶ 
:PROPERTIES:
:TITID: QTWTIT04329
:PERSID: QTWAUT0153
:END:
¶
<pb:NFKB_QTW_p0156-08b>

月初迴於夕陽。日夜沒於天綱。步庭砌以游衍。覺雲霄之¶
杳茫。氣象萬殊。緬星河而盡列。光輝一道。羅銀漢之靈長。¶
徒觀其粲兮如磋。潔兮如磨。明月照而不失其素。飄風驚¶
而匪揚其波。莫測其深。含天際之四氣。莫度其遠。掩人間¶
之眾河。及夫嵗入三秋。勢直千里。度龍駕而容曳。搆鵲橋¶
而迤邐。霞妝星靨。知婺女之不如。雜珮明璫。必姮娥之相¶
似。七夕作之以良會。㣥方於是而仰止。固能流不可準。涯¶
不可度。既莫見乎端倪。亦焉知其厚薄。夫其為謙也。太陽¶
曜而不爭其光。夫其為德也。巨海枯而莫之能涸。奪凝霜¶ 
<pb:NFKB_QTW_p0156-09a>
之漫漫。方白石之鑿鑿。居崇高而不危。體虛無而自若。名¶
連地脉。影雜天文。當霽夕而逾曉。凝微雨以暫曛。明白可¶
稱。則皓如曳練。正平可緝。亦矗似長雲。亘紫極以斜轉。橫¶
碧空而中分。吐霄光而澹灩。含曙色而氤氳。將欲問之於¶
槎客。如何欲決於嚴君。¶ 

** 高松賦¶ 
:PROPERTIES:
:TITID: QTWTIT04330
:PERSID: QTWAUT0153
:END:

登靈岳以遊目。極千里兮周睇。盡山川之重沓。容雲物之¶
詭怪。何茲松之挺茂。擢脩幹於孤林。映丹霄而有葉。淩青¶
霞而矯心。前絕萬仞。却倚千尋。俯崢嶸之深谷。仰迢遞之¶
<pb:NFKB_QTW_p0156-09b>
層岑。霏夕煙而曖景。度神飈而流音。若乃月起陽爻。嵗窮¶
陰律。匝地冰厚。周空霧密。雪積巖而逾峻。風乘林而轉疾。¶
結晻霮之愁雲。黯蒼茫之寒日。於是眾草零。㣥木墜。千巖¶
槁。萬嶺悴。獨潔固而不渝。常猗猗而結翠。始見貞而表潔。¶
乃以叢而辨類。夫其深山遂性。委液流津。感天地之粹質。¶
禀陰陽之精純。根含冰而彌固。枝負雪而更新。既無懼於¶
元月。寧有悅乎芳春。含奇文而養勁。收高節而自珍。恥取¶
媲於嵇子。[:#AS-9777:⿰口⿱厶虫]受封於[●]秦。本絕希於雕刻。詎有憂於斧斤。¶
若乃流膏可咀。嘉賓可薦。香有四飛。味逾九轉。延促齡於¶ 
<pb:NFKB_QTW_p0156-10a>
度隙。駐生涯於流電。故餌之者目改。服之者容變。紛羽翼¶
而上騰。排紫虛而高扇。起九垓而憇息。周四海而顧盼。信¶
神經而最品。實秘錄而精選。嗟美材之無用。悲側路之嶮¶
巇。動跬步而致阻。投一足而必危。傷拙目之眾毀。慨名工¶
之獨知。仰徑寸而靡及。屈百尺而自卑。縈白雲以舒蓋。接¶
丹桂而交枝。凝暉遠而澹景。纖羅挂而輕颸。窮萬祀而不¶
異。歷千秋而不萎。豈茲木之足歎。亦前賢之所規。何吾生¶
之命舛。懷丹誠而莫披。心炳朗而無報。情蕩滌而不羈。任¶
儻來之否泰。委元運之遭隨。戢輕翮而未舉。踠逸足而莫¶
<pb:NFKB_QTW_p0156-10b>
馳。實未榮而先怠。寧泛駕而致疲。誠責躬而咎已。豈藏瑕¶
而掩疵。恒怯進而勇退。每知雄而守雌。庶比茲以自勗。履¶
貞固而不虧。¶ 

** 影賦¶ 
:PROPERTIES:
:TITID: QTWTIT04331
:PERSID: QTWAUT0153
:END:

何物類之實繁。各異形而辨色。惟茲影之靈化。獨元妍而¶
莫測。若乃體無定質。應變隨方。因物成象。不拘厥常。苟圭¶
表之有度。信天地之可量。同寒暑之延促。故夏短而冬長。¶
在清明而必朗。若晦濁而斯[●]。同至人之隱顯。類君子之¶
行藏。若夫長短侔形。曲直應質。細故則一毫必具。大物則¶ 
<pb:NFKB_QTW_p0156-11a>
萬象無失。並片魚而為比。偶孤鳥而成匹。帶秋林而暫疎。¶
含春樹而還密。將度雲而俱遠。與奔駟而同疾。至如景霽¶
氛收。波清風止。平湖數百。澄江千里。有象必圖。無物不擬。¶
㣥木懸植。叢山倒峙。崖底天迴。浪中霞起。咸巨細其若一。¶
各委曲而相似。窺之者莫測其淺深。尋之者罔知其終始。¶
苟煙霞之可乘。何神丹之足鍊。流金液以命酌。指玉京而¶
高宴。含虛無以成體。故日中而不見。同希夷以寂寞。何罔¶
兩之能眩。若夫往來絕跡。出入無間。走不可避。速不可捐。¶
非可以智察。難可以理詮。向夜月而處後。背朝日而居前。¶
<pb:NFKB_QTW_p0156-11b>
何變化之無定。同瞻之而忽焉。安仁覽以生悲。士龍觀而¶
興笑。孫惠顧以致悚。田巴臨而獨照。想古人之遺烈。(一作¶
形)哀吾生之不劭。守愚直以固窮。無明畧以求効。嵗月忽¶
其代序。斑鬢倏而改貌。誠既往而莫追。徒鑒流以自弔。若¶
夫色動秋水。光澄鍊金。翠羽朝映。珠星夜臨。近看若淺。遠¶
矚如深。信不入而疑入。實非沈而似沈。既寄形於流豔。又¶
匿跡於凝陰。類聖人之無巳。以萬物而為心。福應善而斯¶
臻。禍緣愆而必至。念全德以守一。思改過而無二。寧受屈¶
以懷道。不求伸以邀利。庶履危以自勗。終餘年而不墜。苟¶
刑¶ 
<pb:NFKB_QTW_p0156-12a>
網之所加。雖在親而無肆。誠言行之可錄。縱居嫌而勿棄。¶
必取舍而無私。故捫心而不愧。獨水鏡之鑑物。窮妍媸而¶
莫祕。誠斯道之可寶。請貽戒乎在位。¶ 

** 塵賦(幷序　應魏王教)¶ 

:PROPERTIES:
:TITID: QTWTIT04332
:PERSID: QTWAUT0153
:END:

余執性介直。動多違忤。茲讀老子。至和光同塵。竊有慕焉。¶
因而賦之。¶ 

伊大噫之煽物。氣無擊而不揚。惟茲塵之宜昧。何動息之¶
順常。若乃寄形大飈。託質厚地。倏爾而往。忽焉而至。乍徘¶
<pb:NFKB_QTW_p0156-12b>
徊以上騰。或飄颻而下墜。起彼集此。不失厥位。居無不安。¶
涉無不利。似達人之推理。任逍遙以自肆。若夫陰風發。陣¶
雲屯。鼉鼓震。紅旗飜。千乘動。萬騎奔。中原以之黯色。白日¶
為之晝昏。其興也勃。其息也漸。或聚或散。乍舒乍斂。細不¶
可捨。輕不可掩。蒙籠篋笥。羃[:#AS-FEE3:●]¶ 
[:#AS-FBEC:●]歷茵簟。隨時無競。應物¶
不違。值細雨而暫息。逢輕風而復飛。靃靃靡靡。雰雰霏霏。¶
將晨軒而並出。與暮蓋而同歸。任動靜而無累。似識變而¶
知機。若夫拂珠履。生羅韈。積菱鏡而鸞沈。下雕梁而歌發。¶
散瓊臺而類粉。布玉階而似雪。蒙鳳輦於銅衢。翳龍媒於¶
金埒。有動必隨。(一作發)無空不遍。出入青瑣。遊揚紫殿。流細¶
影於¶ 
<pb:NFKB_QTW_p0156-13a>
迴裾。亂浮香於舉扇。隱洞房而難覩。因隟光而可見。既洋¶
溢若浮煙。又散漫如流霰。至如化衣京洛。鍊石仙家。色侔¶
雨壤。影若飄沙。逐奔蹄而起亂。隨驚輪而飛斜。近則昏阡¶
蔽陌。遠則晦景韜霞。疑竊食於顏子。先甘餌於元蛇。惟紛¶
吾之孤介。驟萍流而蓬徙。既守愚以周直。每受訕而招毀。¶
屢空范丹之甑。時臥李恂之被。未齊物於莊生。庶同塵於¶
老氏。¶ 

** 玉牒真記¶ 
:PROPERTIES:
:TITID: QTWTIT04333
:PERSID: QTWAUT0153
:END:

粤一氣未分之前。二儀肇闢之始。綿哉邈矣。固無得而稱¶
<pb:NFKB_QTW_p0156-13b>
焉。洎乎立極斷鼇。補天煉石。三光抱石之帝。九色乘雲之¶
皇。龜文發而八封成。鳥跡命而六體備。於是書契著焉。文¶
籍興焉。是以襃貶定於一言。美惡在乎千里。或揖讓以崇¶
文德。或干戈而擅武功。雖五運代昌。三正更襲。質文殊軌。¶
馳驟異規。莫不詳諸典策。可備而言矣。爰自近代。迄乎周¶
秦。兵革迭興。英雄互起。假名竊號者三分有二。干紀亂常¶
者十居其九。是以八維幅裂。四海瓜分。玉壘稱王。金陵謀¶
帝。重以中原塗炭。戎羯憑陵。衣冠禮樂。掃地將盡。數百年¶
間。未聞正朔。我聖王之受命也。則九服翹心。三靈竚睠。振¶ 
<pb:NFKB_QTW_p0156-14a>
乾維以綴象。舉地絡以籠人。曩者炎運將終。九域淪陷。於¶
是披丹霄而軒鵬翼。駕元海而截鯨鱗。俯拔嵩華。仰迴星¶
漢。納風雲於懷抱。鼓雷電於胸臆。流雕矢於日谷。橫大劍¶
於天外。所以八秋乘風。九夷請朔。固可以包鎮虞夏。跨躡¶
殷周。於是體天制作。順時立極。進力牧於沮澤。求風后於¶
海隅。所以三傑並臻。十亂咸集。故能佐命垂統。飾化開業¶
也。所以神功茂績。通幽洞冥。反無為於上皇。復淳朴於太¶
素。是以歌五英則八風順。奏六德則百獸舞。至於素毳丹¶
羽。極飛走之祥。頳萼華叢。窮草木之瑞。天無所秘。地無所¶
<pb:NFKB_QTW_p0156-14b>
隱。圖史所莫紀。篆諜所未詳。莫不昭晰相暉。紛綸交映。充¶
庭滿囿。盈郊洽野。豈止二氣運而景星出。三文著而神鳳¶
儀而已哉。於皇上帝。於始月首日。乃負斧扆。御華軒。駐金¶
根。陳玉輦。千門既啟。萬國咸萃。金石備列。琛贐畢陳。於是¶
九司三事。㣥公百辟。相與端紱理纓。趨而進曰。臣聞惟天¶
為大。聖人所以取則。謂地蓋厚。皇王所以受圖。是知仰觀¶
俯察。明靈斯在。上戴下履。福應攸歸。莫不順之者獲昌。違¶
之者致咎。臣逖聽邃古。遐觀往諜。睿君哲主。無易茲道。雖¶
復七十二代。書契莫可。至於登介邱。基厚地。建顯號。施尊¶ 
<pb:NFKB_QTW_p0156-15a>
名。展禮告成。其義一也。此乃百王之壯觀。萬古之丕業。昔¶
齊桓以三代之功。處諸侯之位。尚睥睨梁甫。睠顧太山。况¶
乎扼四海。吞萬國。寵九域。括八荒。如何湮沒而無聞哉。夫¶
登封者。所以易姓奉繼。興絕崇功。不可闕也。是可闕也。則¶
神可誣而天可欺矣。今陛下乃欲貶惡百靈。拒絕㣥議。虧¶
厥真紀。昧茲懿德。使泰山指望。梁甫失幸。金繩脫檢。玉牒¶
收文。瑞日潛暉。德星晦色。此非所以發榮舒德。應天順時。¶
垂裕百代。激流千祀者也。臣等盡慮悉心。不敢奉詔。胸計¶
腹議。切欲獻忠。往者九章淪次。五緯失方。遂令歸餘爽終。¶
<pb:NFKB_QTW_p0156-15b>
履端乖始。陛下既考之以玉律。又則之以金儀。定千載之¶
差辰。正百王之廢朔。符落下之明驗。復容成之妙旨。此又¶
聖德之盛也。伏願陛下上祗天庥。下順坤德。叶㣥神之望。¶
從億兆之心。清蹕云亭。鳴鑾岱岳。肆射牛之禮。展大澤之¶
詩。垂紺幄而佇㣥神。謁紫壇而陳眾瑞。使白雲朝起。靈光¶
夜燭。應千齡之期。流萬歲之響。則四溟受福。天下稱泰。臣¶
等敢資靈貺。合符瑞之至極。願以固請。於是乃凜然動色¶
曰。過乎何辭之飾也。朕聞惟德弗逮罔有克。惟言弗審罔¶
有徵。觀乎周漢之苟進。良足惡矣。縱天命有在。予將崇讓¶ 
<pb:NFKB_QTW_p0156-16a>
焉。於是搢紳之徒。俯而謝。仰而頌德曰。¶ 

明明聖範。巍巍至德。元化難名。神功靡測。上包乾象。下括¶
坤域。五岳塵消。四溟波息。仁風綿浹。惠澤下霈。船海極琛。¶
梯山窮貝。九譯同德。萬里齊信。宿彗收芒。朝雲解陳。階蓂¶
晦落。庭軼晨鮮。氤氳和氣。蕭索非煙。輪重璧合。星次珠聯。¶
鴻名始茂。景祚方延。霧闢雲岸。霞褰日觀。山川致祗。人神¶
叶贊。靈貺凝祥。光華啟旦。播美貞石。馳芳柔翰。德盈彌損。¶
道積逾沖。禮成思大。樂變推功。讓為政始。益寡謙終。千齡¶
展美。萬古承風。¶ 
¶
<pb:NFKB_QTW_p0156-16b>

** 正名論¶ 
:PROPERTIES:
:TITID: QTWTIT04334
:PERSID: QTWAUT0153
:END:

有宏文先生。禀氣沖和。資靈傑秀。理在微而必察。言無賾¶
而不探。加以體局凝沈。風骨峻遠。縱班馬而高出。嗣顏冉¶
而委蛇。於時日暖朱墀。風清紫陌。長廊赫奕。高閣陰岑。先¶
生方該祕紀於千載。釋凝滯於萬古。於是席長筵。列髦俊。¶
散縹帙。布青編。簪纓畢萃。綺紈咸集。乃有以司鎧丈人。戎¶
服而至。蓬首垢面。頰削背傴。左挈㦸。右提鞬。頖汗蒙塵。不¶
讓而坐。先生逆而目之。顧而誚曰。夫杖者位之基。器者名¶
之實。苟有叨竊。咎悔必臻。當今天下文明。會昌御運。舉宇¶ 
<pb:NFKB_QTW_p0156-17a>
宙以籠物。馳日月而燭幽。居概盈朝。鵷鷺成列。是以鳴玉¶
曜輝者恥方於周召。披堅執銳者羞比於韓彭。至於採擇¶
人倫。捃摭要言。有美斯達。在器無假。文武異容。正位辨方。¶
朱紫無雜。任能授用。咸得其所。是以山無逋客。野絕遺賢。¶
方欲闡文儒。銷鋒刃。陳俎豆。散牛馬。肆志於禮塲。遊心乎¶
文囿。大啟石渠之署。廣開天祿之門。搜寰內之琳球。擢天¶
下之梓。旅之於東觀。會之於北閣。考往聖之遺逸。正先賢¶
之紕紊。欲令微言隱而更顯。至德晦而復明。然後草封岱¶
之儀。備射牛之皮。今子齒既盡矣。形又槁焉。上不敢貢策¶
<pb:NFKB_QTW_p0156-17b>
獻奇。析珪分祿。下不能收視反聽。養真存神。以螢燭之末¶
光。而方增耀於日月。涓滴之微潤。而欲擬浸於江湖。其於¶
餘生。固亦勞矣。猶不免佩弦荷箙。坐甲操鋒。見長劍而折¶
腰。對危冠而屏氣。以茲疲朽。預此戎班。點汚我文門。虧辱¶
我宰塾。顧瞻傳素。能不恧乎。丈人於是俯而慙。仰而謝。逡¶
巡避席。斂衽而對曰。僕聞用舍時也。窮達命也。物固有欲¶
而不可棄。此蓋有力者走之。豈在吾之所筭也。且夫苟非¶
其用。則周孔無以措其心。當其所能。則犬馬猶足効其力。¶
今請正名改服。從子而遊可乎。先生曰。噫。子其不言。幾¶ 
<pb:NFKB_QTW_p0156-18a>
失子矣。苟能易位。余何簡焉。¶ 

** 愚夫哲婦論¶ 
:PROPERTIES:
:TITID: QTWTIT04335
:PERSID: QTWAUT0153
:END:

昔有愚夫者。家本大賈。積資巨萬。既生豪門。長乃潤屋。所¶
以衣必極麗。食必窮珍。而禀性頑魯。不閑貨殖。既而父終¶
兄喪。生計歸之。每有貨易。動多遺利。其妻敏而有識。常思¶
歎曰。若此子。家貧無日矣。夫常市珠及玉。所費萬計。唯獲¶
燕石魚目而還。妻覩而誚之曰。此非真也。何失鑒其若是¶
乎。於是愚夫乃作色虬鬚。攘袂瞋目。顧而呵其妻曰。吾訪¶
肆人。皆云美玉也。問諸闤吏。咸云美珠也。吾固先訪而後¶
<pb:NFKB_QTW_p0156-18b>
市。先問而後買。豈吾不擇而擅取哉。其妻怒而復曰。夫玉¶
石異體。珠目殊狀。雖色類相似。而明潤懸絕。但子愚昧未¶
詳耳。若使人言是而隨是之。人言非而隨非之。此即取捨¶
在彼。子何預焉。故有離珠之目者。不可惑之以色。有師曠¶
之耳者。不可惑之以音。今若問人而後識者。此乃聾瞽之¶
事也。豈有耳目者所為哉。於是夫妻怨競。累日不息。時隣¶
家有寓居遊士。聞而歎曰。誠哉哲婦之言。可謂信而有徵。¶ 

** 可汗山銘¶ 
:PROPERTIES:
:TITID: QTWTIT04336
:PERSID: QTWAUT0153
:END:

維貞觀十三年歲在已亥二月甲戌朔八日辛巳。聖唐大¶ 
<pb:NFKB_QTW_p0156-19a>
使右武衞大將軍慕容寶節度副使朝散大夫任雅相等¶
肅奉明詔。冊授大單于真珠毗伽可汗嫡嗣為肆葉護可¶
汗。安懷率土。廓裁宇外。曩者隋歷既終。九域淪覆。天資聖¶
明。光啟有唐。而頡利背恩。虐我邊域。是以輕賫電發。直掩¶
虜庭。驅縱驍雄。奔放忠烈。百弩俱彀。萬鋒齊舉。鞭雷鼓霓。¶
動天維於上。拔山蹴岳。移地軸於下。雲騎騰盪。則川野晝¶
昏。風旗揚曳。則辰離黯色。擒谷蠡於谷口。曾未崇朝。斬日¶
逐於轅門。景不移晷。龍庭柳塞之外。煙滅雲銷。瀚海天山¶
之前。波澄霧卷。上以震皇威於萬葉。下以安億兆於千齡。¶
<pb:NFKB_QTW_p0156-19b>
雖有靈祗贊我有唐。亦所以恢崇今單于地。(一作也)是以萬¶
里齊契。四海同規。始驗秦防徒營。漢城虛築。在德非險。皇¶
哉唐哉。勒石紀功。騰聲不朽。詞曰。振天威兮橫朔方。星劍¶
騰兮虹旗揚。窮絕漢兮越幽荒。拜單于兮冊名王。歷千載¶
兮聲彌光。¶ 

* 竇靜¶ 
:PROPERTIES:
:PERSID: QTWAUT0154
:END:

靜字元休。贈司空抗子。武德初累轉幷州大總管府長史¶
檢校幷州大總管。太宗朝授司農卿。封信都縣男。改夏州¶
都督。再遷民部尚書。卒諡曰肅。¶ 

<pb:NFKB_QTW_p0156-20a>

** 論頡利部眾不便處南河封事¶ 
:PROPERTIES:
:TITID: QTWTIT04337
:PERSID: QTWAUT0154
:END:

臣聞夷狄者。同夫禽獸。窮則搏噬。㣥則聚麀。不可以刑法¶
繩。不可以仁義教。衣食仰給。不務耕桑。徒損有為之甿。以¶
資無知之虜。得之則無益於化。失之則無損於時。然彼首¶
邱之情。未易忘也。誠恐一旦變生。犯我王畧。愚臣之所深¶
慮。如臣計者。莫若因其敗[●]之後。加其無妄之福。假以賢¶
王之號。妻以宗室之女。分其土地。析其部落。使其權弱勢¶
分。易為羈制。自可永保邊塞。代為藩臣。此實長轡遠御之¶
<pb:NFKB_QTW_p0156-20b>
道。¶ 

* 盧士牟¶ 
:PROPERTIES:
:PERSID: QTWAUT0155
:END:

士牟。貞觀初官河南府伊陽縣主簿。¶ 

** 段干木廟記¶ 
:PROPERTIES:
:TITID: QTWTIT04338
:PERSID: QTWAUT0155
:END:

陜之苪東有祠。署於道曰魏文侯師段干木廟。謹按史傳。¶
語文侯過其廬必式。呂覽云。秦攻苪。司馬康以先生深諫¶
其君。又按圖經云。先生以原上草廬中。高枕而臥。秦遂解¶
兵。昔子貢救魯。挾辯詐。扶危主。然後僅而獲免。豈若先生¶
靡勞師徒。曠然晏息。而國不加害。民受其賜。誠以德充氣¶
融。道義純備者矣。貞觀元年秋八月七日。將仕郎前守河¶ 
<pb:NFKB_QTW_p0156-21a>
南府伊陽縣主簿范陽盧士牟。載想遐踪。願誌遺廟。¶ 

銘曰。鼎河在南。中條在北。洪河橫流。以紀魏國。天地淑靈。¶
山澤粹精。惟公克生。為魏之楨。鄰不加兵。民用舒寧。秦號¶
虎狼。役厲重傷。毒螫斷斷。侵軼西強。瞻我仁人。沛然知方。¶
以義以暴。以柔以剛。善師不陣。古稱至德。先生晏然。婆娑¶
偃息。蓬居草廬。是敬是式。比彼干戈。俄成禮則。士之生世。¶
人爵為貴。功成不居。惟德之懿。士之避土。或蹈遐裔。公則¶
靖民。以義為利。我行其野。祠宇巋然。播詠仁風。精誠若傳。¶
條山如礪。河水如帶。先生之德。永永不昧。¶ 
¶
<pb:NFKB_QTW_p0156-21b>

* 張神安¶ 
:PROPERTIES:
:PERSID: QTWAUT0156
:END:

神安。貞觀中上大將軍。¶ 

** 唐貞觀銅鐘銘(并序)¶ 

:PROPERTIES:
:TITID: QTWTIT04339
:PERSID: QTWAUT0156
:END:

蓋如如實際。性相平等。念念虛假。緣業萬殊。是以導之以¶
解脫。禮樂未之汨。誨之以究竟。象繫所不言。鄜州寶室寺¶
上座羅漢等。漏茲獨善。府宏六度。不捨㣥生。服膺四攝。以¶
大唐貞觀三年。攝提在歲。蕤賓御律。景丁統日。已巳司辰。¶
用銅三千斤鑄鐘一口。法天地以為鑪。假飛廉而扇炭。[:#AS-8864:⿺克寸]¶
飾牟造化。巧麗若神工。感蜀山而自響。擬漢厝而遠聞。挺¶ 
<pb:NFKB_QTW_p0156-22a>
弗能發。理切含宏。扣而斯應。義均虛受。聿警四部。式遵六¶
昧。未假于箭漏。靡資於雞鸖。懺誦顧而有節。精進因而無¶
怠。方諸几杖。小大之用既殊。譬以盤盂。洪纖之理多裕。輒¶
緣斯義。乃為銘曰。¶ 

三界。悠悠四生。愛染有著。沈沒無明。法輪覺夢。慧炬照冥。¶
大空罔得。微妙焉名。無為不住。有為不盡。去彼常樂。來深¶
慈愍。然頭拯救。靡足汲引。且戒且禪。或檀或忍。爰造洪鐘。¶
晨昏取則。和會攸仰。禮懺無忒。並航欲海。俱遊西國。開物¶
成務。是鐫是勒。¶ 
¶
<pb:NFKB_QTW_p0156-22b>

* 張行成¶ 
:PROPERTIES:
:PERSID: QTWAUT0157
:END:

行成字德立。定州義豐人。隋大業末。察孝廉為謁者。臺散¶
從員外郎。後為王世充度支尚書。世充平。以隋資補宋州¶
穀熟尉。應制舉乙科。授雍州富平縣主簿。補殿中侍御史。¶
累遷侍中兼刑部尚書。高宗朝封北平縣公。拜左僕射太¶
子少傅。永徽四年卒。贈開府儀同三司幷州都督。諡曰定。¶ 

** 諫太宗書¶ 
:PROPERTIES:
:TITID: QTWTIT04340
:PERSID: QTWAUT0157
:END:

有隋失道。天下沸騰。陛下撥亂反正。拯生人于塗炭。何周¶
漢君臣之所能比擬。陛下聖德含光。規模宏遠。雖文武之¶ 
<pb:NFKB_QTW_p0156-23a>
烈。實兼將相。何用臨朝對眾。與之較量。以萬乘之尊。與㣥¶
下爭功哉。臣聞天何言哉。四時行焉。又聞汝惟不矜。天下¶
莫與汝爭能。臣備員樞近。非敢知獻替之事。輒陳狂直。伏¶
待葅醢。¶ 

** 請太子監國疏¶ 
:PROPERTIES:
:TITID: QTWTIT04341
:PERSID: QTWAUT0157
:END:

伏承皇太子從幸靈州。臣愚以為皇太子養德春宮。日月¶
未幾。華夷遠邇。佇聽嘉音。如因以監國。接對百寮。決斷庶¶
務。明習政理。既為京師重鎮。且示四方盛德。與其出陪私¶
愛。曷若俯從公道。¶ 
¶
<pb:NFKB_QTW_p0156-23b>

* 高若思¶ 
:PROPERTIES:
:PERSID: QTWAUT0158
:END:

若思。太宗時人。¶ 

** 勸封禪表¶ 
:PROPERTIES:
:TITID: QTWTIT04342
:PERSID: QTWAUT0158
:END:

伏願褰旒寫照。洽㣥請於帝俞。闢纊垂矜。遂微懇於人欲。¶
騰茲璽誥。激彼天波。徵萬玉以警途。詔八神而弭策。藉江¶
茅而陳鄗黍。飾蒼璧而奠黃琮。馳萬歲以飛聲。接九重而[:#AS-8AE4:●¶
]美。使編珠毓貺。開麗色於金泥。觸石凝禎。蕩浮華於石¶
䃭。式昭昌祚。永播鴻名。凡在生靈。義深聳踴。¶ 

* 楊師道¶ 
:PROPERTIES:
:PERSID: QTWAUT0159
:END:

<pb:NFKB_QTW_p0156-24a>

師道字景猷。宏農華陰人。隋末自洛陽歸高祖。授上儀同。¶
為備身左右。尚桂陽公主。累轉太常卿。封安德郡公。貞觀¶
朝遷侍中。轉中書令。二十一年卒。贈吏部尚書幷州都督。¶
諡曰懿。¶ 

** 聽歌管賦¶ 
:PROPERTIES:
:TITID: QTWTIT04343
:PERSID: QTWAUT0159
:END:

爾乃闢飛閣之臨空。望雕梁之架虹。奏東城之妙曲。命南¶
荊之結風。莊華豔於朝日。長袖曳於芳叢。度參差以儀鳳。¶
響嘹亮之驚鴻。伊小臣之庸瑣。預恩私之嘉宴。聞仙管於¶
<pb:NFKB_QTW_p0156-24b>
帝臺。聽鈞天於蘭殿。悵崦嵫之易晚。惜宮羽之難遍。撫長¶
笛而多慙。覽洞簫而興怨。徒隸齒於㣥龍。信庸音其已薦。¶ 

* 李君政¶ 
:PROPERTIES:
:PERSID: QTWAUT0160
:END:

君政。貞觀七年行宋州參軍武縣尉。¶ 

** 宣霧山鐫經像碑¶ 
:PROPERTIES:
:TITID: QTWTIT04344
:PERSID: QTWAUT0160
:END:

高士李惠寬。趙郡象城人也。皋陶之後。左車之允。盤石之¶
宗。連華帝籍。生而達理。長而悟元。齠齔之年。蔡伯喈聞而¶
趨步。猗嗟之歲。王平子見而絕倒。洞徹若空之理。偏知物¶
我之義。為半句而燔兩臂。為一偈而燒七指。尸毗割肉。口[:#AS-FBED:●¶
]薩捶捨身。方之厲行。畧無差等。加以飡松却粒。臥石潄¶
流。夏¶ 
<pb:NFKB_QTW_p0156-25a>
則編草為衣。冬則引茅自覆。形體雖殘。不以為苦。謗訕雖¶
至。不以為失。猛獸去骨。未足稱奇。野鳥來巢。詎將為異。屬¶
有隋失馭。區宇分萌。百郡則杼軸皆空。千城則骸骨俱滿。¶
龍驚鷁退。豕突鯨吞。蕞爾漼然。聲噭蕩蕩。惠寬及於華巔。¶
早遇太平。不恡身形。共崇福業。洎粵若稽古大唐。仰握天¶
鏡。俯案地圖。應期接統。濡足授首。據八十一萬之分。承七¶
十五代之君。類大庭華胥之時。同尊盧祝融之日。惠寬荷¶
皇穹與善。素樂獲從。值聖人既作。萬物咸覩。以武德六年¶
四月八日。乃於此山報國。修立龕巖。為室鐫石。造賢刼千¶
<pb:NFKB_QTW_p0156-25b>
佛法華經一部。營搆浩大。神靈護持。就使百億須彌。未有¶
若斯修福者也。其南則臨柏縣。龍輿避地之所。北帶茅山。¶
鶴駕遊天之處。東則神泉洶湧。遠遶滄波。西則低水漲濞。¶
近連翠嶺。彌亘千里。控帶百川。邐迤河南之垂。徘徊冀北¶
之際。下籠金闕。上跨玉京。既達退食之墟。又接還簪之境。¶
如來真範。徧滿巖崖。修多妙旨。週迴嶺岫。長松映彤庭之¶
彩。文石晃紫金之像。因竹林而起精舍。為檜樹而製香爐。¶
雲物浮沈。恒過鹿野。烏免來往。直指鷲山。窻戶平接星宮。¶
梁棟斜通月殿。既類從天化成。又若因地湧出。名僧搖錫。¶ 

<pb:NFKB_QTW_p0156-26a>

遠邑爭來。德士褰衣。他方並至。於是使持節上柱國本州¶
諸軍事定州刺史定州都督相州總管杭州刺史光祿大¶
夫呂國公士洛。佐命心膂。幹國爪牙。王白廉李之流。絳灌¶
樊滕之輩。飛旌河朔。謺鼓恒陽。發摘既類秋霜。仁明復同¶
春日。六條布德。志洽弟兄。十部垂恩。情深岵屺。魚懸犢在。¶
百姓興五袴之歌。鴈至鹿馴。四民發兩岐之詠。恭敬三寶。¶
回向十方。脫捨財帛。減徹車馬。遂與惠寬共營此福。大宏¶
妙規。深啟檀度。伯仁縣令嚴雄。撫宰百里。清肅一圻。迹同¶
<pb:NFKB_QTW_p0156-26b>
遷蝗。治侔馴雉。精誠信向。經始伽藍。勸課丹青。修飾經像。¶
雖目連之神通敏給。文殊之智慧莊嚴。[:#AS-8AE4:●]此尊崇。實為儔¶
類。有宿士李長欽李士羅李希哲李明朗牛孝祖等。並鄉¶
社髦乂。里閈清修。愛法念道。奉善樂施。惟昔微功少效。尚¶
載景鐘。細事磨言。猶書甫鼎。况布金重意。剖骨殷心。用樹¶
高碑。期傳來業。¶ 

¶
