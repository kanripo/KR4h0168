#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0287-31a> 
#+PROPERTY: JUAN 0288
欽定全唐文卷二百八十八¶ 

<pb:NFKB_QTW_p0288-01a>
　張九齡(六)¶ 

** 讓起復中書侍郎同平章事表¶ 
:PROPERTIES:
:TITID: QTWTIT06363
:PERSID: QTWAUT0502
:END:

草土臣九齡言。伏奉去年十二月十四日制。復臣中書侍¶
郎同平章事者。外沮公望。內奪私情。餘生力微。哀怖殞絕。¶
臣誠哀誠懼死罪死罪。臣伏以宰相所職。贊理庶事。陶冶¶
太和。以遂萬物。苟非所任。有受其殃。臣實單人。本無大用。¶
況在難疚。觸緒哀迷。矧以素所不堪。加之荒塞。而軍國事¶
重。翼亮誠難。臣獨何人。謬居此地。退省所有。負敗將及。雖¶
願感恩扶力。匍匐祗命。其如塵玷聖鑑。污辱台衡。於國非¶
<pb:NFKB_QTW_p0288-01b>
急。於禮虛廢。臣比年限役。多闕晨昏。疚疢之際。遽乖救藥。¶
凶諱之日。遠隔追攀。而星霜未周。冠冕載道。是以庭闈昔¶
絕。几筵今阻。凡曰名教。實所深哀。伏惟睿情。有以永錫。況¶
質言非讓。悲款不文。祈天之心。惟聖所體。實冀哀素有次。¶
喪紀獲終。俯鑒荒迷。乞遂情禮。臣無任感絕哀廹之至。謹¶
詣朝堂奉表陳乞以聞。臣誠哀誠懼頓首頓首死罪死罪。¶
謹言。開元二十二年正月二十七日。草土臣張九齡上表。¶ 

** 進千秋節金鏡錄表¶ 
:PROPERTIES:
:TITID: QTWTIT06364
:PERSID: QTWAUT0502
:END:

<pb:NFKB_QTW_p0288-02a>

臣九齡言。伏見千秋節日。王公已下悉以金寶鏡進獻。誠¶
貴尚之尢也。臣愚以謂明鏡所以鑑形者也。有妍媸則見¶
之於外。往事所以鑒心者也。有善惡則省之於內。故黃帝¶
鏡銘云。以鏡自照見形容。以人自照見吉凶。又古人云。前¶
事之不遠。後事之元龜。元龜亦猶鏡也。伏惟開元神武皇¶
帝陛下聖德之至。動與天合。本己全於道體。固不假於事¶
鑑。然覆載廣大。無所不包。聖道沖虛。有來皆應。臣敢緣此¶
義。謹於生辰節上事鑑十章。分為五卷。名曰千秋金鏡錄。¶
<pb:NFKB_QTW_p0288-02b>
雖聞見褊淺。所擇不深。至於區區效愚。其庶乎萬一。不勝¶
悃款之至。謹言。¶ 

** 荊州謝上表¶ 
:PROPERTIES:
:TITID: QTWTIT06365
:PERSID: QTWAUT0502
:END:

臣九齡言。伏奉四月十四日制。授臣荊州大都督府長史。¶
聞命皇怖。魂膽飛越。即日戒路。星夜犇馳。屬小道使多。驛¶
馬先少。以今月八日至州禮上。誠惶誠恐頓首頓首死罪¶
死罪。臣不即飲氣取死。豈敢輒惜餘命。伏念心無黨惡。死¶
則似同。以此偷生。猶希聖察。臣往年按察嶺表。便道赴使。¶
訪聞周子諒。久經推覆。遙即奏充判官。尋屬臣改官。使亦¶
有替。其後信安郡王禕奏將朔方驅使。便請授官。臣因其¶ 
<pb:NFKB_QTW_p0288-03a>
嶺外勤勞。因而奏乞。事不敢隱。未至涉私。然進用非人。誠¶
宜得罪。但臣特蒙拔擢。出自宸衷。陛下所用隱微。惟臣而¶
已。伏思報効。竊恃聖恩。每於事端。無所防避。智識雖淺。罄¶
竭則深。微誠區區。義有所在。豈復與此私協。以負累聖鑒。¶
臣雖至頑至愚。不至於此。皇天后土。照臣血誠。夙夜煩冤。¶
欲辨無路。臣聞物有窮者。必訴於昊天。人有痛者。必呼於¶
父母。臣今孤苦。不乞哀於聖君。豈蒙惡聲。遂銜冤以沒代。¶
臣受性愚鈍。闇於知人。稟命舛剝。與此凶會。誠合自死。以¶
謝天威。所以側息苟存者。臣為聖朝所用。既極榮寵。而一¶
<pb:NFKB_QTW_p0288-03b>
朝至此。恐玷明時。在臣微生。有若螻蟻。身名俱滅。誠不足¶
言。今釁咎則然。恩禮猶重。面目有靦。夙夜唯憂。戴盆望天。¶
豈期上達。又未能宣布聖澤。少答殊私。跼蹐兢皇。動失次¶
第。無任荷懼兢悚之至。謹附河西經略判官所部朝義郎¶
法曹參軍蘇銳奉表陳謝以聞。臣誠惶誠恐頓首頓首死¶
罪死罪。謹言。¶ 

** 賀赦表¶ 
:PROPERTIES:
:TITID: QTWTIT06366
:PERSID: QTWAUT0502
:END:

臣言。伏奉今月八日制恩。春郊展禮。惟新布澤。臣聞古之¶
王政。雖在方冊。將崇舊典。必俟聖君。伏惟開元神武皇帝¶ 
<pb:NFKB_QTW_p0288-04a>
陛下德合天明。道高帝載。以為春者發生之氣。氣者含育¶
之本。事乃重於歲始。禮故親於東郊。振絕代之綱。作名王¶
之法。布澤行慶。昭德順時。以合陰陽之和。以乘天地之正。¶
凡在品彙。莫不昭蘇。臣待罪荊南。亦濫承恩賜。臣無任欣¶
慶戰荷之至。謹因所部送永王俸料官當陽縣主簿陳琇¶
奉表陳賀以聞。臣誠歡誠喜頓首頓首死罪死罪。謹言。¶ 

** 賀冊皇太子表¶ 
:PROPERTIES:
:TITID: QTWTIT06367
:PERSID: QTWAUT0502
:END:

臣言。伏奉今月二十日制。冊立皇太子者。伏以皇太子天¶
實生德。睿智夙備。爰以吉辰。光膺盛典。伏惟開元神武皇¶
<pb:NFKB_QTW_p0288-04b>
帝陛下建儲固本。體天合聖。萬方之心。永貞是屬。一人之¶
慶。大賚斯在。臣某待罪荊南。不獲稱慶闕庭。欣躍之誠。實¶
百常品。無任悚踴慶躍之至。謹遣所部官宣義郎行枝江¶
縣尉楊崇先奉表陳賀以聞。臣誠歡誠喜頓首頓首死罪¶
死罪。謹言。¶ 

** 洪州進白鹿表¶ 
:PROPERTIES:
:TITID: QTWTIT06368
:PERSID: QTWAUT0502
:END:

臣聞聖法天則。至理調於元氣。天表聖則。嘉瑞託於㣥生。¶
將以幽贊王澤。覺悟生靈。知至德之所感。如虛響之必應。¶
伏見開元神武皇帝陛下道孚神化。體合乾行。品物所資。¶ 

<pb:NFKB_QTW_p0288-05a>

太和罔不叶。圖諜所載。殊祥罔不臻。故郡國上言。日月相¶
繼。臣所部豫章縣。某月某日獲白鹿一。休氣所集。靈質自¶
呈。欲效符祉。易為馴狎。臣謹按瑞應圖云。王者明惠及下。¶
則白鹿見。又按孝經援神契云。王者德至鳥獸。則白鹿見。¶
蓋鹿者仙壽之物。實為禎祥之表。雖時和歲稔。固不假於¶
羽毛。而天意人事。誠欲伸於耳目。臣不勝感慶之至。謹詣¶
某所奉瑞鹿表進以聞。臣誠歡誠喜頓首頓首死罪死罪。¶
謹言。¶ 
¶
<pb:NFKB_QTW_p0288-05b>

** 為兵部尚書王晙謝平章事表¶ 
:PROPERTIES:
:TITID: QTWTIT06369
:PERSID: QTWAUT0502
:END:

臣晙言。伏奉今月二十九日制。授臣兵部尚書同中書門¶
下三品。殊常寵榮。妄集疲朽。承恩竊喜。任重惟憂。臣誠歡¶
誠恐。臣伏以虛受之難。魯史誡以量力。滿盈之過。夏載陳¶
其招損。臣階緣試吏。際會登朝。遂得入拜尚書。比天之喉¶
舌。出典方鎮。為王之爪牙。雖忠烈之誠。心知所竭。而績用¶
之美。歲久無聞。今陛下不以為愚。寘之廟堂之上。委以軍¶
國之謀。實恐鼎足不任。鵜翼為刺。退失微臣之守。上累陛¶
下之明。是以永夕九飛。終朝三省。泉谷為懼。冰炭在懷。道¶
雖願於將行。位固慙於幸得。臣已有別狀。具所讓人。猶蒙¶ 
<pb:NFKB_QTW_p0288-06a>
曲私。未寢嚴命。方欲俯僂恭命。對揚休光。磨鉛効於一割。¶
策蹇同於十駕。臣誠懼塵台席。謬齒國華。將何以允答鴻¶
私。弻諧大化。拜命祗惕。罔知所為。臣不勝荷懼之至。謹奉¶
表謝以聞。臣誠惶誠恐。謹言。¶ 

** 為信安王獻聖真圖表¶ 
:PROPERTIES:
:TITID: QTWTIT06370
:PERSID: QTWAUT0502
:END:

臣言。臣一昨扈從。西狩岐陽。時以有年。事因農隙。整六軍¶
之眾。修大田之禮。戎卒是訓。威武載揚。屬草淺獸肥。霜清¶
氣殺。詔虞人以即鹿。命荊州而起鳥。陛下親御弧矢。紆駕¶
林衡。曾不合圍。取其背者。雖有逸㣥之狡。走險之捷。而飛¶
<pb:NFKB_QTW_p0288-06b>
黃騁轡。縈拂如組。綠沈縱鏑。宛轉若神。必命中於前期。皆¶
應弦而絕倒。其餘變態不測。神妙無窮。非臣瞽言。所能模¶
狀。既而備獻禽之禮。虔薦寢之誠。教人以孝。自天作則。此¶
外效獲。畢賜懿親。兼禁羽騎。無犯宿麥。是行也。典禮斯備。¶
仁恩允洽。三令惟肅。七德以宣。魏武何階。亦紀功於猛獸。¶
周文差擬。將比義於非熊。臣忝籍宗枝。幸陪鑾輅。竊觀神¶
武。冠絕古今。以為載之空言。不若圖之繪事。向所述聖。今¶
皆寫真。雖天顏不違。而丹青莫擬。徒極愚思。庶存萬一。謹¶
錄上陳。伏深戰汗。臣誠惶誠恐。謹言。¶ 

<pb:NFKB_QTW_p0288-07a>

** 為何給事進[:#AS-FDA1:●]父所著書表¶ 
:PROPERTIES:
:TITID: QTWTIT06371
:PERSID: QTWAUT0502
:END:

臣言。臣父某官某名。往歷樞近。志勤忠益。至於霸王大略。¶
軍國要務。事關興替。言涉箴規。因著十篇。名曰帝圖祕籙。¶
將欲獻納。纔加撰次。尋屬臣私門殃釁。夙遘閔凶。手澤所¶
存。心瞿不忍。遂未奏御。猶在緘縢。二紀及茲。遺言將墜。誠¶
愚臣不克負荷。丕揚休烈。俾[:#AS-FDA1:●]父之業。聖代莫傳。雖忝掖¶
垣。若寘冰谷。伏惟陛下聽政中昃。觀書乙夜。思上皇而合¶
道。恨古人於同時。而臣[:#AS-FDA1:●]父所論君臣之際。必欲驗之行¶
<pb:NFKB_QTW_p0288-07b>
事。非直垂於空文。誠宜上感宸衷。由沒代而匡補。下藏祕¶
府。因聖君以發明。竟未上聞。伏增悲懼。臣不勝感惕之至。¶
謹繕寫封進以聞。謹言。¶ 

** 謝賜香藥面脂表¶ 
:PROPERTIES:
:TITID: QTWTIT06372
:PERSID: QTWAUT0502
:END:

臣某言。某至。宣敕旨。賜臣裛衣香面脂。及小通中散等藥。¶
捧日月之光。寒移東海。沐雲雨之澤。春入花門。雕匳忽開。¶
珠囊暫解。蘭薰異氣。玉潤凝脂。藥自天來。不假淮王之術。¶
香宜風度。如傳荀令之衣。臣才謝中人。位參上將。疆場效¶
淺。山嶽恩深。唯因受遇之多。轉覺輕生之速。¶ 

** 諫廢黜三王奏¶ 
:PROPERTIES:
:TITID: QTWTIT06373
:PERSID: QTWAUT0502
:END:

<pb:NFKB_QTW_p0288-08a>

陛下纂嗣鴻業。將三十年。太子已下。常不離深宮。日受聖¶
訓。今天下之人。皆愛陛下享國日久。子孫蕃育。不聞有過。¶
陛下奈何以一日之閒。廢棄三子。伏惟陛下思之。且太子¶
國本。難於動搖。昔晉獻公惑寵嬖之言。太子申生憂死。國¶
乃大亂。漢武威加六合。受江充巫蠱之事。將禍及太子。遂¶
至城中流血。晉惠帝有賢子為太子。容賈后之譖。以至喪[:#AS-FDA1:●¶
]。隋文帝取寵婦之言。廢太子勇而立晉王廣。遂失天下。¶
由此而論之。不可不慎。今太子既長無過。二王又賢。臣待¶
<pb:NFKB_QTW_p0288-08b>
罪左右。敢不詳悉。¶ 

** 上封事書¶ 
:PROPERTIES:
:TITID: QTWTIT06374
:PERSID: QTWAUT0502
:END:

五月二十日。宣義郎左拾遺內供奉臣張九齡謹再拜死¶
罪死罪。上書開元神武皇帝陛下。臣所以上事。以臣愚見。¶
並當時尢切。不敢飾詞。伏願陛下親覽可否之宜。幸甚幸¶
甚。臣伏以陛下自克清內難。光宅天下。常欲躋人於富壽。¶
致國於太平。聖慮每勤。德音屢發。然猶黎人未息。水旱為¶
憂。臣竊伏思之。有由然矣。臣聞乖政之氣。發為水旱。天道¶
雖遠。其應甚速。昔者東海枉殺孝婦。旱者久之。一吏不明。¶
匹婦非命。則天為之旱。以昭其冤。況今六合之閒。元元之¶ 
<pb:NFKB_QTW_p0288-09a>
眾。莫不懸命於縣令。宅生於刺史。陛下所與共理。此尢親¶
於人者也。多非其任。徒有其名。致旱之由。豈惟孝婦一事¶
而已。是以親人之任。宜得其賢。用才之道。宜重其選。而今¶
刺史縣令。除京輔近處雄望之州。刺史猶擇其人。縣令或¶
備員而已。其餘江淮隴蜀三河諸處。除大府之外。稍稍非¶
才。但於京官之中。出為州縣者。或是緣身有累。在職無聲。¶
用於牧宰之閒。以為斥逐之地。或因勢附會。遂忝高班。比¶
其勢衰。且無他責。又謂之不稱京職。亦乃出為刺史。至於¶
武夫流外。積資而得。官成於經久。不計於有才。諸若此流。¶
<pb:NFKB_QTW_p0288-09b>
盡為刺史。其餘縣令已下。固不可勝言。蓋甿庶所繫。國家¶
之本務。本務之職。反為好進者所輕。承弊之人。每遭非才¶
者所擾。陛下聖化。從此不宣。皆由不重親人之選。以成其¶
弊。而欲天下和洽。固不可得也。古者刺史入為三公。郎官¶
出宰百里。莫不於其所重。勸其所行。臣竊怪近俗。偏輕此¶
任。今朝廷卿士。入而不出。於其私情。遂自得計。何則。京華¶
之地。衣冠所聚。子弟之閒。身名所出。從容附會。不勞而成。¶
一出外藩。有異於此。人情進取。豈忘於私。但立法制之。不¶
敢違耳。原其本意。固私是欲。今大利在於京職。而不在於¶ 
<pb:NFKB_QTW_p0288-10a>
外郡。如此。則智能之士。欲利之心。日夜營營。寧有復出為¶
刺史縣令。而陛下國家之利。方賴智能之人。此輩既自固¶
而不行。在外者又技癢而求入。如此。則智能之輩。常無親¶
人之責。陛下又未格之以法。無乃甚不可乎。故臣愚以為¶
欲理之本。莫若重刺史縣令。此官誠重。智能者可行。正宜¶
懸以科條。定其資歷。凡不歷都督刺史。雖有高第者。不得¶
入為侍郎列卿。不歷縣令有善政者。亦不得入為臺郎給¶
舍郎。雖遠處都督刺史。至於縣令。以次差降。以為出入。亦¶
不得十年頻任京職。又不得十年盡任外官。如此設科。以¶
<pb:NFKB_QTW_p0288-10b>
救其失。則內外通理。萬姓獲寧。如積習為常。遂其私計。陛¶
下獨宵衣旰食。天下亦未之理也。又古之選用賢良。取其¶
稱職。或遙聞而辟召。或一見而任之。是以士修素行。不圖¶
僥倖。㣥小不逮。亦用息心。以故姦偽自止。流品不雜。今天¶
下未必理於上古。而事務日倍於前。誠為不正其本。而設¶
巧於末。所謂末者。吏部條章。動盈千百。刀筆之吏。辨析毫¶
釐。節制搶攘。溺於文墨。胥徒之猾。又緣隙而起。臣以為始¶
造簿書。以備用人之遺[:#AS-FDA1:●]耳。今反求精於案牘。不急於人¶
才。亦何異遺劒中流。而刻舟以紀。去之彌遠。可為傷心。凡¶ 
<pb:NFKB_QTW_p0288-11a>
有稱吏部之能者。則曰從縣尉與主簿。從主簿與縣丞。斯¶
選曹執文而善知官次者也。惟據其合與不合。不論賢與¶
不肖。大略如此。豈不謬哉。陛下若不以吏部尚書侍郎為¶
賢。必不授以職事。尚書侍郎既以賢而受委。豈復不能知¶
人。知人之難。雖自古所慎。而拔十得五。其道可行。今則執¶
以格條。貴於謹守。幸其心能自覺者。每選於所拔亦有三¶
人五人。若又專固者。則亦一人不拔。據資配職。自以為能。¶
為官擇人。初無此意。故使時人有平配之議。官曹無得賢¶
之實。朱紫同色。清濁不分。是於聖朝。有何裨益。故臣以為¶
<pb:NFKB_QTW_p0288-11b>
選部之法。弊於不變。變法之易。在陛下煥然行之。假如今¶
之銓衡。欲自為意。亦限行之已久。動必見疑。遂用因循。益¶
為浮薄。今若刺史縣令。精覈其人。即每年當管之內。應有¶
合選之色。先委考其才行。堪入品流。然後送臺。臺又推擇。¶
據所用之多少。為州縣之殿最。一則州縣慎於所舉。必取¶
入官之才。二則吏部因其有成。無多庸人之數。縱有不在¶
送者。妄起怨端。且猶分謗於外臺。不至喧嘩於南省。今則¶
每歲選者。動以萬計。京師米物。為之空虛。豈多士若斯。葢¶
渝濫至此。而欲仍舊致理。難於改制。祗益文法煩碎。賢愚¶ 
<pb:NFKB_QTW_p0288-12a>
渾雜。就中以一詩一判。定其是非。適使賢人君子。從此遺¶
逸。斯亦明代之缺政。有識者之所歎息也。夫天下雖廣。朝¶
廷雖眾。而士之名賢。誠可知也。若使毀譽相亂。聽受不明。¶
事將已矣。無復可說。如知其賢能。各有品第。每一官缺。而¶
不以次用之。則是知而不為。焉用彼相。借如諸司清要之¶
職。當用第一之人。及其要官闕時。或以下等叨進。以故時¶
議無高無下。惟論得與不得。自然清議不立。名節不修。上¶
善則守志而後時。中人則躁求而易操。其故何哉。朝廷若¶
以令名而進人。士子亦以修名而獲利。而利之所出。眾則¶
<pb:NFKB_QTW_p0288-12b>
趨焉。已而名利不出於清修。所趣多歸於人事。其小者苟¶
求輒得。一變而至阿私。其大者許以分義。再變而成朋黨。¶
斯並教化漸漬。使之必然。故於用人之際。不可不第高下。¶
若高下有次。不可妄干。天下士流。必刻意修飾。思齊日眾。¶
刑政日清。此皆興衰之大端。焉可不察。易曰。履霜堅冰至。¶
言聖人之見。終始之徵矣。臣今所言上刺史縣令等事。一¶
皆指實。縱臣所欲變法。不合時宜。伏望更發睿圖。及詢於¶
執事。作為長算。振此頹風。使官修其方。人受其福。天下幸¶
甚。伏惟陛下聰明神武。動以聖斷。正當可為之運。未行反¶ 
<pb:NFKB_QTW_p0288-13a>
本之法。微臣企竦。竊有所望。伏願少留宸睠。稍覽愚誠。必¶
無可施行。棄之非晚。不勝塵露裨補之誠。¶ 

** 辥王有疾上憂變容髮請宣付史館狀¶ 
:PROPERTIES:
:TITID: QTWTIT06375
:PERSID: QTWAUT0502
:END:

右。臣等伏見邠王守禮等表并答制。以辥王業有疾。聖情¶
軫慮。宿夕之間。容髮遂變。又尋繹致倦。假寢通神。因獲異¶
方。頓解危惙。誠陛下友愛之至。冠於皇王。急難之情。達於¶
神道。所以諸王陳請。願書竹帛。然猶讓此歸美。推而不居。¶
聖德謙沖。固難名於廣大。臣子之志。敢忘義於昭宣。況臣¶
等近侍軒墀。倍百恆品。望以邠王等狀宣付史館。謹錄狀¶
<pb:NFKB_QTW_p0288-13b>
奏聞。伏聽敕旨。¶ 

** 辥王薨上損膳請復膳狀¶ 
:PROPERTIES:
:TITID: QTWTIT06376
:PERSID: QTWAUT0502
:END:

右。未經旬時。慘恤相次。聖情友愛之至。屬此天倫之戚。伏¶
聞寢膳。有改乎常。臣等下情不安。夙夜惶灼。伏願抑損恩¶
命。沖用道心。以承宗社之重。以慰臣庶之望。天下幸甚。臣¶
等不勝倍百恆情之至。謹奉狀以聞。死罪謹奏。¶ 

** 請御註道德經及疏施行狀¶ 
:PROPERTIES:
:TITID: QTWTIT06377
:PERSID: QTWAUT0502
:END:

右。臣等伏以至道無名。常善救物。所以鎮彼澆競。登諸福¶
壽。而古今殊論。穿鑿多門。徒廣津梁。何階閫閾。伏奉恩敕。¶ 

<pb:NFKB_QTW_p0288-14a>

賜臣等於集賢院與諸學士奉觀御注道德經及疏本。天¶
旨元遠。聖義發明。詞約而理豐。文省而事愜。上足以播元¶
元之至化。下足以闡來代之宗門。非陛下道極帝先。勤宣¶
祖業。何能迴日月之晷度。鑿乾坤之戶牖。使盲者返視。聾¶
者聳聽。蒙蔽頓袪。沈迷有適。凡在率土。實多慶賚。無任忻¶
戴忭躍之至。請宣付所司施行。¶ 

** 賀雨狀¶ 
:PROPERTIES:
:TITID: QTWTIT06378
:PERSID: QTWAUT0502
:END:

右。伏以自春降澤。粟麥已滋。首夏再旬。時雨稍晚。陛下念¶
<pb:NFKB_QTW_p0288-14b>
深萬姓。恩覃庶獄。將有事山川。用達精意。德音纔發。甘霔¶
滂流。此誠聖感必通。天應如答。臣等忝居近侍。倍百恆情。¶
無任忭躍之至。謹奉狀陳賀以聞。謹奏。¶ 

** 論教皇太子狀¶ 
:PROPERTIES:
:TITID: QTWTIT06379
:PERSID: QTWAUT0502
:END:

右。臣伏以皇太子是天下之本。為國之貳。今則睿質漸長。¶
猶在深宮。所與近習者。未必皆正人端士。安於逸樂。久則¶
性成。是以古者明王。恐其若此。雖在赤子。先之以教。必使¶
耆儒碩德。為之師保。故大戴禮云。周成王在襁褓之中。太¶
公為之太師。教之順也。周公為之太傅。傅其德義。召公為¶
之太保。保其身體。是故成王能聖。周道用康。秦始皇使趙¶ 
<pb:NFKB_QTW_p0288-15a>
高傅其太子胡亥。因教之以獄。所習者非斬劓人。則夷人¶
之三族也。胡亥即位。秦氏以[:#AS-FDA1:●]。則明人之性情。莫不由習。¶
若近正人。聞正事。雖欲為惡。固已不忍。若親近細人。不聞¶
教諭。縱欲行善。猶未知所適。此必然也。胡越之人。生則聲¶
同。長則語異。葢聲者天然。語者所習。習於胡則胡。習於越¶
則越。故知成於所習。不可不慎。臣伏願詳擇典故。徵用名¶
賢。執經勸學。朝夕從事。俾皇太子得於所習。天下幸甚。謹¶
奉狀以聞。謹狀。¶ 

** 論內勘別宅婦女事狀¶ 
:PROPERTIES:
:TITID: QTWTIT06380
:PERSID: QTWAUT0502
:END:
¶
<pb:NFKB_QTW_p0288-15b>

右件。婦女事緣卑褻。縱兩縣檢括。有所阿容。即願宣付憲¶
司。糾摘其罪。今便收捕入內。別加推逐。道路有云。何急於¶
此。若在外勘當。慮以相寬。其餘法獄。豈皆應就內。始可以¶
杜其請託。方益威嚴。便是法不肅而吏不懼。其弊尢重於¶
別宅者也。昔漢丞相府尚不按吏。誠以務在尊崇。體不可¶
失。況天子中禁。而有此名。丞尉極微。所緣至小。固不足以¶
塵黷聖聽。雖在內曹。外議切切。未為得所。即有聞知。不敢¶
不奏。謹狀。¶ 

** 論東北軍未可輕動狀¶ 
:PROPERTIES:
:TITID: QTWTIT06381
:PERSID: QTWAUT0502
:END:

<pb:NFKB_QTW_p0288-16a>

右。高力士宣奉敕。張守珪所進送突厥生口。具問知委曲。¶
故令劉思賢去者。臣等伏以北虜凶狡。誠亦難保其心。然¶
陛下以恩澤懷柔。歲月已久。使彼豺武。頓改頑暴。以事觀¶
察。信然不虛。何者。昨李佺使迴。虜亦具云東下。中間或言¶
難信。至今果如所說。即是輸誠於國。未有他詐。且契丹等¶
翻覆。或往或來。今其東討。雖未稟命。在於夷狄。亦不可責¶
於常理。若因而屠之。亦便除患。陛下先有聖料。以為如此。¶
臣等常竊志之。固非所及。今其來也。若契丹等偶勝。北虜¶
<pb:NFKB_QTW_p0288-16b>
勢衰。因而乘之。滅其大半。審料必取。始可決行。事若不然。¶
而軍將妄動。徒結大隙。亦以不信。為國生患。莫甚於此。臣¶
伏以在邊諸將。苟利一軍。便即行之。以邀榮賞。不思遠計。¶
誠是大失。今劉思賢往。望將降書處分守珪。必為遠圖。無¶
得妄動。防約諸將。使知聖心。縱虜庭聞之。尢彰天澤。未審¶
可否。謹錄狀奏聞。¶ 

** 請東北將刊石紀功德狀¶ 
:PROPERTIES:
:TITID: QTWTIT06382
:PERSID: QTWAUT0502
:END:

右。奚契丹尢近邊鄙。侵佚是慮。式遏成勞。臣庶常情。惟欲¶
防禦。所謂長策。無出此者。陛下獨斷宸襟。高奪㣥議。以為¶
頓兵塞下。轉粟邊軍。曠日持久。役無寧歲。若不因利乘便。¶ 

<pb:NFKB_QTW_p0288-17a>

一舉遂平。使遷善者自新。為惡者就戮。事若不爾。無息我¶
人。且令大兵臨之。凶徒必潰。不出此歲。當並成擒。臣等初¶
奉聖謀。高深未測。及聞凱捷。晷候不差。而兩蕃遺噍。莫不¶
稽顙。緣邊戍卒。咸以返耕。臥鼓滅烽。誠自此始。斯皆陛下¶
睿謀先定。神武非常。觀變早於未萌。必取預於無象。伏以¶
成功不宰。君人所以為量。有美不宣。臣子所以成罪。臣雖¶
蒙瞽。安敢無言。既預聞始謀。又幸見成事。豈可使天功虛¶
往。而日用不知。竹帛相傳。復紀何事。請具狀宣付史館。垂¶
<pb:NFKB_QTW_p0288-17b>
示將來。仍請將吏等刊石勒頌。以紀功德。臣某等不勝區¶
區忭躍之至。謹奉狀以聞。謹奏。¶ 

** 請御註經內外傳授狀¶ 
:PROPERTIES:
:TITID: QTWTIT06383
:PERSID: QTWAUT0502
:END:

右。臣等今日於九齡處。伏見集賢院奉賀御註前件。經墨¶
敕批答。兼九齡說。睿思幽贊。元關洞闢。微言奧旨。廓然昭¶
暢。臣等近識。暗於大道。粗聞九齡此傳。便若已有所得。欣¶
戴感悅。誠不克任。伏惟陛下天縱無方。有來斯應。萬殊一¶
貫。三教同歸。伏望降出御本。使內外傳授。則冀明積劫之¶
重昏。納㣥迷於正覺。朝聞夕死。尚不足恡。顧此輕生。於焉¶
何幸。臣等不勝忭躍之至。¶ 

<pb:NFKB_QTW_p0288-18a>

** 西幸改期請宣付史館狀¶ 
:PROPERTIES:
:TITID: QTWTIT06384
:PERSID: QTWAUT0502
:END:

右。臣今日面奉進止。西幸有日。般運已去。仍聞京畿百姓。¶
猶有未安。倘來歲未熟。下無所向。朕雖至彼。復有何情。欲¶
延期至來冬。待看穀麥。卿等商度。以為何似。臣等具奏。洛¶
陽城闕。雖曰皇都。至於宮苑之間。制度本狹。然風土氣候。¶
不甚宜人。陛下以萬姓為心。萬姓以陛下為命。億兆所繫。¶
誠在聖躬。聖躬若安。何顧小小。陛下遂當宁動色。再降德¶
音。苟利於人。朕何顧惜。發言惻隱。感動神祗。臣等幸聞至¶
<pb:NFKB_QTW_p0288-18b>
言。不覺承睫。聖恩愛育。遂及於此。又敕臣等商量進來者。¶
湛恩至德。焉可使朝臣不知。聖君鴻名。不可令史官無述。¶
臣望宣聖旨。改用來年十月幸西京。仍望具將本狀。徧示¶
朝列。并宣付史官等。臣不勝感戴踴躍之至。¶ 

** 上為寧王寫一切經請宣付史館狀¶ 
:PROPERTIES:
:TITID: QTWTIT06385
:PERSID: QTWAUT0502
:END:

右。臣奉敕。今日於安國觀行香。伏見天恩為寧王及故惠¶
宣代國金仙公主共寫一切道經四本。伏以睿恩友愛。情¶
深天屬。生成之德。無隔存[:#AS-FDA1:●]。利益之資。方宏道要。諸經畢¶
繕。景福雲集。稱贊茲日。功用有成。教義是先。誠所感慶。臣¶
無任欣戴之至。望宣付史館。奉狀以聞。謹奏。¶ 

<pb:NFKB_QTW_p0288-19a>

** 賀張待賓奏[:#AS-8864:⿺克寸]捷狀¶ 
:PROPERTIES:
:TITID: QTWTIT06386
:PERSID: QTWAUT0502
:END:

右。高力士宣示臣等張待賓表。臣等前因奏事。親承聖旨。¶
懸料數日當有捷書。及此使至。皆如睿略。但狂胡背誕。圍¶
逼軍州。凶力固已困窮。邊城一無所損。臣等伏料此賊。早¶
是破傷。大眾遠來。踰月乃去。馬羸則多死。人苦則計生。本¶
是烏雜之徒。足徵破[:#AS-FDA1:●]之漸。此皆皇威遠讋。氛祲坐銷。豈¶
伊邊人。所能自保。臣等幸忝樞近。承奉聖謨。邊捷有符。不¶
勝慶悅。謹奉狀陳賀以聞。仍望宣付史館。謹奏。¶ 
¶
<pb:NFKB_QTW_p0288-19b>

¶
