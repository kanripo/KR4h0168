#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0596-20a> 
#+PROPERTY: JUAN 0597
欽定全唐文卷五百九十七¶ 

<pb:NFKB_QTW_p0597-01a>
　歐陽詹(三)¶ 

** 送鹽山林少府之任序¶ 
:PROPERTIES:
:TITID: QTWTIT11775
:PERSID: QTWAUT1470
:END:

新授鹽山尉孝廉郎濟南林君。脂轄東轅莅官也。鹽山滄¶
州之屬邑也。滄州戎狄接境之地。國家虞守之會。東南居¶
恃力之卒。西北有矜功之眾。從事之劇。惟天下先。若非機¶
足應權。達能通變。則不之與也。公以二善。而時與之。夫騏¶
驥未馳。知有致遠之力。干將未割。知有剸堅之功。堂堂林¶
君。假道試使。嶧桐嶰竹。必中音律。勉以能事。為邦之光。祿¶
者所以食人為國。奉者所以衣人贊時。予知之。而君豈不¶
<pb:NFKB_QTW_p0597-01b>
知之。苟知之。何往而不利。¶ 

** 送周孝廉擢第歸覲序¶ 
:PROPERTIES:
:TITID: QTWTIT11776
:PERSID: QTWAUT1470
:END:

始未與周相接。二年間。於貢府稠人中見之。年甚華。神甚¶
清。英如穎如。若金在沙。若松在林。常奇之曰。誰家千里駒。¶
可羨也。豈權衡藻鏡。而遺於是邪。今春獻藝。果登孝廉上¶
第。予以片言隻字進。亦同年成名。既昔情所佳。又今跡斯¶
叶。或因有覿。獨與之語。宮商起於朱絃。薑桂在乎太牢。泠¶
然可聽。芬乎可嘗。已比郄詵之玉。思懷陸績之橘。夏五月。¶ 

<pb:NFKB_QTW_p0597-02a>

自京而東。賃廡陋居。迴軒見別。予則不敏。輒奉以言。會稽¶
之竹既鏃矣。宜羽之。荊山之璞既琢矣。宜礱之。雖休勿休。¶
古有光大。晨昏之暇勿忘。則謺札之望可酬。連城之價可¶
取。勉哉。有如君材。蓋不易得。¶ 

** 送裴八侃茂才[:#AS-9BF8:⿰去⻏]東遊序¶ 
:PROPERTIES:
:TITID: QTWTIT11777
:PERSID: QTWAUT1470
:END:

幼秀裴侃。昨自江湖西入關遊京師。今自京師東出關遊¶
江湖。十二斯冠。才氣卓異。身猶三尺。交友四海。著文數篇。¶
其措意規格。儲乎遠大。旬時闕下。鬱發聲聞。公卿名德。待¶
<pb:NFKB_QTW_p0597-02b>
以優禮。告離之日。祖軷相屬。由晨及暝。方容升車。軒葢相¶
追。百有餘兩。長沙歐陽某。企以芳馥。亦驅弊轏。將欲分手。¶
詔之自愛。曰。楩枏出地。知為梁為棟。鸞鳳在鷇。知摩霄薄¶
雲。子之他日。豈在乎此。不獨斯為。㣥公斯謂。子姑行無忽。¶
所謂非徒謂也。¶ 

** 送無知上人往五臺山序¶ 
:PROPERTIES:
:TITID: QTWTIT11778
:PERSID: QTWAUT1470
:END:

無生永存。旨不易源。[:#AS-92F9:⿰帛⿱丿糸]兮在煩。澄兮處渾。釋氏子味其實。¶
歸其根。其教雖傳。非言可言。唯相似者。復到其門。無知上¶
人。其到門者歟。上人從儒至道。從道至釋。如歷星月。以得¶
白日。若棄扇霎。而灑長風。真空洞照。熱惱頓盡。水其性。雲¶ 
<pb:NFKB_QTW_p0597-03a>
其身。周四海以終靜。出六合而非寄。維揚秋杪。方至自閩。¶
日未成旬。作臺山之適。目關河於不計。擬衣食乎隨施。怡¶
如也。澹如也。此行逢流得抵。虛舟無程。峨峨五峰。幾日而¶
上。登異清涼。侶善知識。所至也之至。元之又元乎。予弱冠¶
之年。同時諦之學。神不遠逮。溺在名利。禮足而別。悽然自¶
傷。歧路既殊。聊各以行。勉哉無知公。勉哉歐陽生。¶ 

** 送楊據見漳州李使君序¶ 
:PROPERTIES:
:TITID: QTWTIT11779
:PERSID: QTWAUT1470
:END:

儒有馭百行。駕六藝。曳長裾於王侯之門。以禮待。楊夫子¶
是日之告謁漳浦李太守之行。行儒之事也。子幾於儒久¶
<pb:NFKB_QTW_p0597-03b>
矣。李太守天枝之英。金鏡之明。盛物之量。秤物之衡。夫子¶
姿容不孤其鑒。多少有登其槩。何往而不利。高梧始華。瑤¶
草欲碧。去矣夫子。時景宜往。¶ 

** 送陳八秀才赴舉序¶ 
:PROPERTIES:
:TITID: QTWTIT11780
:PERSID: QTWAUT1470
:END:

諸侯歲貢俊才於天子。故陳侯今年有觀光之舉。白露肅¶
物。青天始高。雲迴鴻盤。言遵永途。吾觀夫雄心銳志。將領¶
能事。則夷山堙谷。不盡其力。何東堂一枝。南荊一片。足塵¶
其慮邪。勉哉陳。有其才。奏其試。知其成矣。¶ 

** 魯山令李胃三月三日宴僚吏序¶ 
:PROPERTIES:
:TITID: QTWTIT11781
:PERSID: QTWAUT1470
:END:

<pb:NFKB_QTW_p0597-04a>

三月三日。以酒食出於野。曰禊飲。古俗也。有唐今上御宇¶
之九年。年定三節。一以二月一日之中和。終取九月九日¶
之重陽。次取此日之禊飲。賜㣥臣大宴。登高臨流。與時所¶
宜。洎四方有土之君。亦得自宴其僚屬。貞元十二年暮春。¶
月哉生明一日。則其日也。臨汝魯山令趙郡李胃。恭國令。¶
宴於縣南滍濱。先宴曰。夫宴者。古所以示慈惠而期合歡¶
者也。國家錫以斯宴者。情亦古情焉。况食在充腸。不在充¶
目。酒在成禮。不在溺神。歌發其所自和。舞登其所自樂。窮¶
<pb:NFKB_QTW_p0597-04b>
八珍。竭千鍾。強發揚。課絲竹。則有勞有逸。豈合歡之意歟。¶
於是首設一席。肉一肩。酒一壺。命自天子命為佐者。次一¶
席。酒肉亦如之。命自已命以為吏者。次一席。酒肉亦如之。¶
命鄉閭許以耆年有德者。肉既飽。酒既酣。因化育之宿洽。¶
有歌謠者進。有舞蹈者作。皆誠激乎中。章乎形容。婆娑慷¶
慨。與習而為者不類。然後漁者請以其舟。農者請以其器。¶
圃者請以其蓄。弋者請以其鮮。啐濁嘗漉。浮泛漪瀾。風恬¶
日和。川晴野媚。以熙以怡。萬心一之。至義之門。大順之家。¶
父兄子弟。一族一堂之中。不是過也。非仁德淳化。其孰能¶
至於是邪。旅遊之子。實窺盛事。茲宴也。雖溥於天下。百里¶ 
<pb:NFKB_QTW_p0597-05a>
不同風雨。恐他邑之景物此辰。不得似公之邑也。一方不¶
同教化。恐他邑之歡樂此辰。不得似公之邑也。故序之。¶ 

** 泉州泛東湖餞裴參和南遊序¶ 
:PROPERTIES:
:TITID: QTWTIT11782
:PERSID: QTWAUT1470
:END:

泛舟餞行。別禮之重也。昔李郭有之。降自近代。名望之士。¶
亦往往而用。皆其殷勤敻出於人意。文雅足賦乎時物。俾¶
操執之容可觀。風景之媚不孤。理未符此。事罔得舉。清源¶
郡春正月。客有河東裴參和將南遊。郡司戶置同正前大¶
理評事扶風竇公。因攜俎豆。展故實。蓋厚裴而昭己德也。¶
奇哉英秀哉其裴歟。明嶷乎風姿。[:#AS-9061:⿰王褱]麗乎詞華。朗如嵩如。¶
<pb:NFKB_QTW_p0597-05b>
輝如煥如。予翰苑十年之遊。飽覩四方之彥。九霄寸步。一¶
日千里者。予得識之。如其人。如其人。是餞也。主賢賓賢。譬¶
古無怍。指方舟以直上。繞長河而屢迴。絃管鐃拍。出沒花¶
柳。勝趣則深。離觴且酣。斜日應程。賓辭及固。噫。停橈一挹。¶
裴其昇車。美哉裴。何往而不利。况此選列郡。莫非哲人。有¶
知之鑒。其豈相失。遊意儻盡。姑為時起。予從此更詣承明。¶
竇公不日應召宣室。秋風似緊。當共天衢。佇羊角而來。一¶
舉磨蒼蒼矣。詩人同志之。¶ 

** 送洪儒卿赴鄉舉序¶ 
:PROPERTIES:
:TITID: QTWTIT11783
:PERSID: QTWAUT1470
:END:

<pb:NFKB_QTW_p0597-06a>

三折肱為良醫。予五升詞場。四遭掎摭。是以竊知乎文。則¶
洪氏子舉秀才。前後勝負。予得而度。夫子黼黻之性。加好¶
勤苦之節。紡績墳典。組織篇什。觀經緯機杼。則重錦繡段。¶
日日當成。今年秋貢士。果居首薦。歌鹿鳴以飲餞。想鵬摶¶
而飭駕。金欲求鍛。玉將就磨。光鋩穎耀。朝夕以冀。迴雁賓¶
海。秋風落山。雖難別離。向慶無恨。中鵠餘矢。猶思再發。升¶
冬元月。期會於闕下。¶ 

** 曲江池記¶ 
:PROPERTIES:
:TITID: QTWTIT11784
:PERSID: QTWAUT1470
:END:
¶
<pb:NFKB_QTW_p0597-06b>

水不注川者。在藪澤則曰陂曰湖。在苑囿則為池為沼。苑¶
之沼。囿之池。力墾而成則多。天然而有則寡。茲池者。其天¶
然歟。循原北峙。迴岡旁轉。圓環四匝。中成窞坎。窙窌港洞¶
生泉噏源東西三里而遙。南北三里而近。當天邑別卜。繚¶
垣未繞。乃空山之濼。曠野之湫。然黃河作其左塹。清渭為¶
其後洫。褒斜右走。太一前橫。崇山濬川。鈎結盤護。不南不¶
北。湛然中渟。西北有地。平坦彌望。五六十里而無窪坳。紫¶
葢凝而不散。黃旗鬱以常在。實陶鈞之至。造化之功。沙汰¶
一氣之辰。財成六合之日。既以磽确。外為寰宇。敞無垠堮。¶
以居億兆。又選英精。內為區域。束以襟帶。用宅君長。若人¶ 
<pb:NFKB_QTW_p0597-07a>
斯生。支體具矣。有心以繫其神焉。若堂斯考。廊廡設矣。有¶
室以處其尊焉。彼如紫葢黃旗之氣。豈陶鈞造化者用宅¶
君長英精之所耶。夫物苟相表裏。制必同象。泄夫外則廓¶
以靈海。導夫內則融乎此湫。歷代帝王。未得而有。豈降巢¶
宅土之後。聯[:#AS-92F9:⿰帛⿱丿糸]千百之代。建卜都邑。不欲合夫天意而居¶
乎。將天意尚伺其根深蔕固。可與終畢者而命處之。故涸¶
於有隋。兆我皇唐之在孕。逮其季主。營之以須焉。揆北辰¶
以正方。度南端而制極。墉隍劃趾。勾陳定位。地迴帝室。湫¶
成厥池。既由我署。纔成伊去。真主巍巍。龍盤虎踞。爰自中¶
<pb:NFKB_QTW_p0597-07b>
而軌物。取諸象以正名。字曰曲江。儀形也。觀夫妙用在人。¶
豐功及物。則總天府之津液。疏皇居之墊隘。潢污入其洞¶
澈。銷涎漦以下澄。汙廅隨其佳氣。蕩鬱攸而上滅。萬戶無¶
重膇之患。千門就爽塏之致。其流惡含和。厚生蠲疾。有如¶
此者。皎皛如練。清明若空。俯睇沖融。得渭北之飛雁。斜窺¶
澹泞。見終南之片石。珍木周庇。奇華中縟。重樓夭矯以縈¶
映。危榭巉喦以輝燭。芬芳蔭滲。滉瀁電烻。凝煙吐靄。泛羽¶
遊鱗。斐郁郁以閑麗。謐徽徽而清肅。其涵虛抱景。氣象澄¶
鮮。有如此者。皇皇后辟。振振都人。遇佳辰於令月。就妙賞¶ 
<pb:NFKB_QTW_p0597-08a>
乎勝趣。九重繡轂。翼六龍而畢降。千門錦帳。同五侯而偕¶
至。泛菊則因高乎斷岸。祓禊則就潔乎芳沚。戲舟載酒。或¶
在中流。清芬入襟。沈昏以滌。寒光炫目。貞白以生。絲竹駢¶
羅。緹綺交錯。五色結章於下地。八音成文於上空。砰輷沸¶
渭。神仙奏鈞天於赤水。黤藹敷俞。天人曳雲霓於元都。其¶
洗慮延歡。俾人怡懌。有如此者。至若嬉遊以節。宴賞有經。¶
則纖埃不動。微波以寧。熒熒渟渟。瑞見祥形。其或淫湎以¶
情。泛覽無斁。則飄風暴振。洪濤噴射。崩騰駱驛。妖生禍覿。¶
其棲神育靈。與善懲惡。有如此者。小子幸因受遣。觀光上¶
<pb:NFKB_QTW_p0597-08b>
國。身不佞而自棄。日無名以多暇。詢奇覽物。得之於斯。矚¶
太始之元造。訪前蹤於碩老。天生地成之理。識之於性情。¶
物儀人事之端。徵之於耳目。夫流惡含和。厚生蠲疾。則去¶
陰之慝。輔陽之德也。涵虛抱景。氣象澄鮮。則藻飾神州。芳¶
榮帝宇也。洗慮延歡。俾人怡悅。則致民樂土。而安其志也。¶
棲神育靈。與善懲惡。則俗知所勸。而重其教也。號惟天邑。¶
非可謬創。一山一水。拳石草樹。皆有所謂。茲池者。其謂之¶
雄焉。意有我皇唐。須有此地以居之。有此地。須有此池以¶
毗之。佑至仁之亭毒。贊無言之化育。至矣哉。以其廣狹而¶ 
<pb:NFKB_QTW_p0597-09a>
方於大。則小矣。以其淵洞而諭夫深。則淺矣。而有功如彼。¶
有德若此。代之君子。蓋有知之而不述。令民無得而稱焉。¶
輒麤陳其旨。刊諸岸石。庶元元荷日用之力也。¶ 

** 福州南澗寺上方石像記¶ 
:PROPERTIES:
:TITID: QTWTIT11785
:PERSID: QTWAUT1470
:END:

萬物闐闐。各由襲沿。無襲無沿。而忽以然。苟非妖怪。實為¶
珍慶。斯石像者。其珍慶歟。始孕靈韞質。兆眹未見。則峨峨¶
巨石。巖峭山立。鎮郡城之前阜。壓蓮宮之上界。海若鞭而¶
莫動。天時泐而終固。皇唐天寶八年五月六日清晝。忽騰¶
雲旁涌。驟雨來集。驚飆環駭。軯訇杳冥。雄雄者雷。騞然中¶
<pb:NFKB_QTW_p0597-09b>
震。迸火噴野。大聲殷空。岑嶺躨跜。潭洞簸蕩。須臾。風雨散。¶
雲雷收。激劈輪囷。斬然中闢。南委地以梯落。北干霄而碣¶
樹。不上不下。不西不東。亭亭厥心。隱隱真像。三十二相具。¶
八十種好備。列侍環衞。品覺有序。莊嚴供養。文物咸秩。端¶
然慈面。儼矣儀形。似倚雪山而授法。如開月殿以趺坐。異¶
矣哉。不曰博聞乎。未聆於既往。不曰多智乎。罔測其所來。¶
且物之堅。莫堅於石。况高厚廣袤。又㣥石之傑。一朝瓜剖。¶
中有雕琢。其為造石之初。致有相以外封乎。其為有石之¶
後。入無間以內攻乎。噫。不可以人事徵。請試以神化察。巍¶ 
<pb:NFKB_QTW_p0597-10a>
巍釋氏。發揮道精。其身既傾。其神不生。等二儀以通變。齊¶
四大而有力。教於時有所頹靡。人於教有所忸怩。則為不¶
可思議。以煦以吹。故示此無跡之跡。難然之然。俾知我存¶
存。入我之門。經曰。千百億化身。蓋隨感而應。茲身者。則千¶
百億之一焉。昔諸佛報現。皆託於有命。有命則有生。有生¶
則有滅。曷若因其不朽之物。憑乎不動之基。形既長存。法¶
亦隨是。與夫為童男而出世。假長者以來化。元元之徼則¶
雖一。永永之利則不侔。可以禮足而悔罪。寄影以安樂。予¶
則求福不回者。焚香跪仰。或從釋子之後。故於巉巉之餘¶
<pb:NFKB_QTW_p0597-10b>
仞。聊書其所由來。¶ 

** 泉州北樓記¶ 
:PROPERTIES:
:TITID: QTWTIT11786
:PERSID: QTWAUT1470
:END:

釋名曰。樓瞜也。謂其高明覿遠。瞜瞜然也。建於第宅。則以¶
閱園林有媚。樹於雉堞。則以警寇盜不虞。故墨子曰。城三¶
十步一坐候樓。百步一立候樓。茲樓者。蓋此郡北墉之立¶
候樓也。卜築之始。微而具之。袤不倍常。廣唯再尋。製造日¶
遠。土木力殆。左騫右陊。上露下圮。有年數矣。邦牧安定席¶
公。貞元七年下車。至九年牧之三祀。重民力而未形言。是¶
年暮秋。歲豐農隙。有司率常典。告有事於土功。公曰。斯郡¶ 
<pb:NFKB_QTW_p0597-11a>
之南極也。元后帝鄉。實在於北。詩不云乎。心乎愛矣。遐不¶
謂矣。欲因戀主。向北瞻矚。惟此有樓。半傾半摧。日夜闕登¶
陴擊柝之所。風雨憂折榱復隍之患。政因時令。爾其營之。¶
俾有布席跪立之地間。更人防卒之莅事。予將時躋。展北¶
面拱辰之心焉。受命者感公之意。如公之意。野人㣥庶感¶
公之誠。如公之誠。川朝子來。坏崩易蠧。趾有餘而不剗。基¶
墌自延。材有長而不翦。棟宇自崇。既望庀徒。未晦成功。倚¶
層霄於軒檻。納千里乎牕牖。如鱗之廨署。若岸之軍壁。得¶
之之狀。若連山之有重巒。長江之蹙洪濤。氣勢繇是以雄¶
<pb:NFKB_QTW_p0597-11b>
焉。公每子牟情來。莊舄思生。俯仰於斯。徘徊於斯。夫完城¶
壯邑。有邦之本也。戀闕愛君。為臣之節也。善矣哉。公廣茲¶
樓也。遠得有邦之本。近貞為臣之節。執邦之本曰公。謹臣¶
之節曰忠。唯公與忠。公斯昭矣。小子家在委巷。多聞輿頌。¶
藝忝儒術。每侍公居。上志下衷。兩獲而達。敬書其事。為之¶
記以獻。至若眺四維之雲物。臨萬井之煙景。遐象佳致。眸¶
莫勝觀。非公有樓之素。故不之載。¶ 

** 二公亭記¶ 
:PROPERTIES:
:TITID: QTWTIT11787
:PERSID: QTWAUT1470
:END:

勝屋曰亭。優為之名也。古者創棟宇。纔禦風雨。從時適體。¶ 

<pb:NFKB_QTW_p0597-12a>

未盡其要。則夏寢冬室。春臺秋戶。寒暑酷受。不能自減。降¶
及中古。乃有樓觀臺榭。異於平居。所以便春夏而陶湮鬱¶
也。樓則重構。功用倍也。觀亦再成。勤勞厚也。臺煩版築。榭¶
加欄檻。暢耳目。達神氣。就則就矣。量其材力。實猶有蠧。近¶
代襲古增妙者。更作為亭。亭也者。藉之於人。則與樓觀臺¶
榭同。製之於人。則與樓觀臺榭殊。無重構再成之糜費。加¶
版築檻欄之可處。事約而用博。賢人君子多建之。其建之。¶
皆選之於勝境。今年暮春月。邦牧安定席公別駕置同正¶
<pb:NFKB_QTW_p0597-12b>
員前相國天水姜公。念茲邦川逼溟渤。山連蒼梧。炎氛時¶
迴。溼雲多來。又日臨胃次。斗建辰位。和氣將徂。畏景方至。¶
月令云。可以升山陵。可以居高明。蓋謂是月。况地理卑庳。¶
而不擇爽塏。以蕩夫污廅乎。因問風俗。相原隰。郭東里所。¶
共得奇阜。高不至崇。庳不至夷。形勢廣袤。四隅若一。含之¶
以澄湖萬頃。挹之以危峰千嶺。點圓水之心。當奔崖之前。¶
如鐘之紐。狀鼇之首。二公止旌輿以迴睇。假漁舟而上陟。¶
幕煙茵草。翫懌移日。心謀意籌。有建亭之算。而未之言也。¶
二公既迴。邑人踵公遊於斯者如市。登中隆。觀媚麗。前來¶
後至。異口同詞。昔漢帝不曰。百姓安其田里而無愁怨之¶ 
<pb:NFKB_QTW_p0597-13a>
聲者。其由良二千石乎。是謂政平教成。時和境清。使俗泰¶
而民以寧者也。虞書不曰。股肱良哉。庶事康哉。是謂翼帝¶
藩皇。調陰序陽。使物阜而民以昌者也。席公今日之化育。¶
吾徒是以寧。姜公昔歲之弼諧。吾徒是以昌。且以之寧。又¶
以之昌。愷悌君子也。詩云。愷悌君子。民之父母。二公者。真¶
吾父母也。茲阜二公攸選。尚而加愛。務休訟簡。必復斯至。¶
上露下蕪。忍令父母憩之乎。遂偕發言為公就亭之功。如¶
牆而前。陳誠於縣尹。縣尹允其請。而為之辨方經蹠。環當¶
上頂。誡奢訓簡。以授子來。於是家有餘粮。圃有餘木。或掬¶
<pb:NFKB_QTW_p0597-13b>
一抔土焉。或翦一枝材焉。一心百身。蜂還蟻往。榛莽可去¶
以自薙。瓦甓無脛而奔萃。一之日斤斧之功畢。二之日圬¶
塓之傭息。再晨而成。二公莫知。層梁亘以中豁。飛甍翼而¶
四翥。東西南北。方不殊致。糊白墳以呈素。雘頳壤而垂繪。¶
通以虹橋。綴以綺樹。華而非侈。儉而不陋。煙水交浮。巖巒¶
謺迥。精舍奉其旁達。都城企其遐際。容影光彩。漪入瀾澄。¶
指朱軒於潭底。閱雲岑乎波裏。爌熿由演。如飛若動。又釣¶
人飄颻於左右。游禽出沒乎前後。一盼一睞。千趣萬態。稅¶
息之者。若在蓬壺方丈之上。二公重清曠於舊賞。納衷懇¶ 
<pb:NFKB_QTW_p0597-14a>
乎㣥庶。尋幽探異常於斯。勞賓祖客常於斯。加以平疇開¶
闢。通途在下。可以親耕耨。可以采謳謠。作一亭而眾美具。¶
噫。天造茲阜。其固與人為亭歟。不然。何不遠郛郭。而博敞¶
詭秀之若此。非常之地。意待非常之人。故越千萬祀而至¶
二公方覿也。邑人想之。復言曰。事無隱義。物有正名。地為¶
二公而見。亭從二公而建。斯亭也。可署曰二公亭。雖芻蕘¶
之云。中實有謂。二公不忽。遂以為號。小子藝忝於文。曾觀¶
光上國。去之日歷越遊吳。歸之辰踰荊泛漢。會稽之蘭亭。¶
姑蘇之華亭。襄陽峴首。豫章湖中。皆古今稱為佳境。或棟¶
<pb:NFKB_QTW_p0597-14b>
宇猶在。或基趾未沒。山川物象。遍得而覽。方之於此。遠有¶
慚德。懿哉二公。智周德厚。卜地如此。感民若彼。某非飾說。¶
入吾邑者升吾亭者知之。古之製器物。造宮室。或有銘頌。¶
以昭其義。斯亭也。豈無斆古而為之章句者。小子薄劣。不¶
敢議其事。麤述其旨。姑為之記。兼借二公之名。紀於左以¶
為邦榮。在位賓僚。亦以次序從公而列。¶ 

** 泉州六曹新都堂記¶ 
:PROPERTIES:
:TITID: QTWTIT11788
:PERSID: QTWAUT1470
:END:

貞元八年。刺史安定席公為邦之二祀。冬。造六曹之都堂。¶
公表微而慮遠也。天子建六官以紀綱天下。分刺史六司。¶ 

<pb:NFKB_QTW_p0597-15a>

用經緯封中。猶天之有四時。而人之有四肢。一時不若。則¶
歲罔成功。一肢不和。則體莫全用。公以六司之掾如股肱。¶
思安之。與身之安也。火流定中。將坏城郭。親覽廨宇。首視¶
斯署。既隤而隘。非凝神揆務之所。日。撫人民不則有國。營¶
宮室是亦為政。乃量羨府以度用。指斯宇而命易。又曰。處¶
湫居卑。非智也。煩人蠧財。非仁也。吾欲全仁而就智。蕆事¶
者志之。有司於是審基址。程廣袤。山節藻梲。僣也。削而不¶
取。土階茅櫩。偪也。革而是捐。非約非豐。允執厥中。然後計¶
<pb:NFKB_QTW_p0597-15b>
具材。量日力。山木則酬之如市。人功則稅之若時。物樂民¶
願。未旬而畢。飛梁五道而通負。連楣六接以都豁。陽軒遐¶
引。陰室旁啟。挹以重屏。翼以迴廊。晻黑[:#AS-FBED:●]乞黑[:#AS-FBED:●]乞以祕¶
邃。屹崇崇而宏敞。夏處其達。則炎天以凉。冬居其隩。則凄¶
風以溫。足以寧肌靜心。以厥職者也。夫哲人有作。不唯利¶
身在利人。不惟利今在利後。相斯堂者。公侯卿士。禮隔殊¶
品。公不之降也。斯不亦利人不唯利於身歟。堅壯固護。存¶
延千祀。人不之逮也。斯不亦利後不唯利於今歟。覩斯堂。¶
見公之意。時某處某乙為司功。某處某乙為司戶。司倉司¶
法。司兵司田。皆外莊內融。懷材抱忠。無回邪以莅下。有謇¶
諤以承¶ 
<pb:NFKB_QTW_p0597-16a>
上。當時之彥也。請列於記左。庶後之君子。覩名訪德。知夫¶
是日。堂有人焉。¶ 

** 右街副使廳壁記¶ 
:PROPERTIES:
:TITID: QTWTIT11789
:PERSID: QTWAUT1470
:END:

使有副。副之言繼也。其一繼之輔也。所以繼其或缺。而又¶
輔其違焉。其亦總使之務歟。皇街使之副。其職大矣。天子¶
外有六合。故內闢六街以達之。彼為庭除。此為堂室。靜諸¶
外必先諸內。乃置使以清之。我唐新典也。蓋以警正天衢。¶
糾逖王慝。領環遊式曷之卒。專扞掫徼循之令。夫京師。豪¶
傑英俊之都會。蠻夷戎狄之來萃。排輪重足。馮眾多撓。我¶
<pb:NFKB_QTW_p0597-16b>
防則戶。伊動必由。我察則目。伊瑕必見。繇是九城之中。乘¶
避貴。負敬長。金玉可拾。遺則猶土。幼弱可欺。遇則如傷。出¶
門若有賓。讓路若有神。雲興烏合而無暴。自東自西以咸¶
萃。憧憧焉斯焉而能在其中。悖悖焉斯焉而謹在其中。六¶
合澄晏。六街源之。則街使之功。副使攸同也。貞元八年。上¶
以元舅兵部尚書大金吾濮陽公兼右街使。俾訪忠良以¶
自佐。濮陽公先以節行選。次以材能擇。加之以更歷。因之¶
以故舊。得建州別駕前尚衣奉御高陽許公以聞。上素知¶
公名。即日召見。敷對器實。有符曩聲。當錫紫綬金章於殿¶ 
<pb:NFKB_QTW_p0597-17a>
庭。而允其請。濮陽公本官用視茲佐得人。街之政悉以相¶
付。公靜而敏。清而貞。堅鑰禁樞。深鋤事根。不誡而部伍增¶
肅。不桉而逵陌倍理。日出作。日入息。三條四出。風恬月靜。¶
職斯有述。公此無怍。遷蘄州別駕。副使如故。旌其勞。且藉¶
能也。夫跡以行生。言由事立。公釐斯署之績。得國家建斯¶
署之義。遂書其義。昭其績。為公廳之壁記云。其或接公之¶
武踐茲位者。任是既重。德亦無輕。列公之左。雖百代可也。¶ 

** 太學張博士講禮記記¶ 
:PROPERTIES:
:TITID: QTWTIT11790
:PERSID: QTWAUT1470
:END:

說釋典籍謂之講。講之為言耩也。如農之耕田疇焉。田疇¶
<pb:NFKB_QTW_p0597-17b>
將植而求實。雖耕矣必耩。分其畦壟。嘉穀由是乎生。典籍¶
將肄以求明。雖習矣必講。窮其旨趣。儒術由是乎成。我國¶
庠春享先師後更日。命太學博士清河張公講禮記。成儒¶
術也。聖祖三刊九經。公通其六。精於五。而禮記在乎其中。¶
禮也者。御人之大。故首於㣥籍而講之。束脩既行。筵肆乃¶
設。公就几北坐南面。直講抗牘南坐北面。大司成端委居¶
於東。少司成率屬列於西。國子師長序公侯子孫自其館。¶
太學師長序卿大夫子孫自其館。四門師長序八方俊造¶
自其館。廣文師長序天下秀彥自其館。其餘法家墨家書¶ 
<pb:NFKB_QTW_p0597-18a>
家算家。輟業以從。亦自其館。沒堦雲來。即集鱗次。攢弁如¶
星。連襟成帷。公先申有禮之本。次陳用禮之要。正三代損¶
益得失。定百家疏義長短。鎔乎作者之意。注乎學者之耳。¶
河傾於懸。風落於天。清泠灑蕩。幽遠無泥。所昧鏡徹於靈¶
臺。所疑冰釋於心泉。後一日聞於朝。百司達官造者半。後¶
一日聞於都。九域知名造者半。皆尋聲得器。虛來實歸。予¶
職在下庠。亦掌有教。道不足訓。領徒從公。惟始洎終。覩公¶
之美。敬書盛事。記諸屋壁。并列當時執簡摳衣者於左偏。¶ 

** 同州韓城縣西尉廳壁記¶ 
:PROPERTIES:
:TITID: QTWTIT11791
:PERSID: QTWAUT1470
:END:
¶
<pb:NFKB_QTW_p0597-18b>

說文曰。尉畏也。亦慰也。主也。故字從尸示寸。寸者。寸量禮¶
度以敬上。示者。示陳教令以諭下。尸者。典職司以居位。敬¶
上所謂畏。諭下所謂慰。居位所謂主。全茲三者。以莅王爵。¶
則仕義周。是以古之人嘉用尉字為官號。陶唐有太尉。周¶
有軍尉。秦亦有太尉輿尉東南尉。洎漢則復命縣掾曰尉。¶
自是以名。至於我唐無或易。所命善也。我唐極天啟宇。窮¶
地闢土。列縣出於五千。分為七等。第一曰赤。次赤曰畿。次¶
畿曰望。次望曰緊。次緊曰上。次上曰中。次中曰下。赤縣僅¶
二十。萬年為之最。畿縣僅於百。渭南為之最。望縣出於百。¶ 

<pb:NFKB_QTW_p0597-19a>

鄭縣為之最。緊縣出於百。夏陽為之最。上縣僅三百。韓城¶
為之最。上之最次於緊之最。非最之緊無與焉。緊之最次¶
於望之最。非最之望無與焉。望之最次於畿之最。非最之¶
畿無與焉。畿之最次於赤之最。非最之赤無與焉。最之縣¶
長於餘縣。如麟鳳五靈之長於㣥靈也。數長不數類。則韓¶
城之稱。與萬年渭南鄭縣夏陽並。自緊而上。簿尉皆再命¶
三命已往而授。資歷至之而至也。上縣而下。則自解褐授。¶
韓城既上縣之最。簿尉解褐之貴者。唯三員伺其闕。非年¶
<pb:NFKB_QTW_p0597-19b>
年之有。或一員之闕。天下皆知之。授之日亦皆知之。曰某¶
人授韓城尉。是其人則頌。非其人則誹。雖一命之官。其為¶
人尚也如此。則主司慎擇才地精美。縣亦有六曹。尉二人。¶
一判功戶倉。其署曰東廳。一判兵法士。其署曰西廳。茲廳¶
兵法士之廳也。根之州。則司兵司法司士盡在。形之國。即¶
兵部刑部工部盡在。兵主武。法主刑。士主工。今武未大威¶
務尚繁。刑未大措訟尚生。工與人興無時休。州縣司或雙¶
曹。六人分其職。國則部屬僚。八九十人分其職。一人理六¶
人八九十人之理。雖大小有異。而揆緒不殊。其緒不殊。其¶
官不易。能至於易者。則人無敢易之。人無敢易之。則國必¶ 
<pb:NFKB_QTW_p0597-20a>
重之。國重之。則踐洪鈞大柄。所由乎此也。貞元十五年春。¶
余友人滎陽鄭伯義授焉。鄭自上。累葉聲名為天下聞。鄭¶
以明經登科。又三舉進士。屈於命。詞學亦流輩推內行第¶
一。其受命之年。五月余詣焉。十月又詣焉。見東廳有記。西¶
廳無記。因請書其姓氏。序於左。其或先於鄭。芳馨猶在者。¶
亦得之。至於鄭。繫於鄭譜皆繫之。若土壤廣狹。物產有無。¶
尉非得主。不敢僣序。¶ 

¶
