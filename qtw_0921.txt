#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0920-22a> 
#+PROPERTY: JUAN 0921
欽定全唐文卷九百二十一¶ 

<pb:NFKB_QTW_p0921-01a>

* 雲真¶ 
:PROPERTIES:
:PERSID: QTWAUT2690
:END:

雲真。天祐時上京右衞文章大德。本街修撰。掌內道場詞¶
疏沙門。¶ 

** 西林寺水閣院經藏銘(并序)¶ 

:PROPERTIES:
:TITID: QTWTIT18307
:PERSID: QTWAUT2690
:END:

湛湛佛身。不離三界。明明經卷。只在一塵。剖一塵而經卷¶
舒。豈俟於貝多葉上。了三界而佛身現。寧居於娑婆樹間。¶
楚金範以非真。海墨書而莫盡。是曰恭敬。是曰受持。不虧¶
<pb:NFKB_QTW_p0921-01b>
不崩。無喪無得。四魔以之恐懼。二乘以之震驚。然後從智¶
起悲。迴真入俗。於圓常路。開方便門。導彼出生死之源。令¶
其踐聖賢之轍。就泯相而示相。向絕言而演言。報化於是¶
乎垂形。漸頓於是乎立教。忉利未下。優填遂琢於旃檀。俱¶
尸已滅。迦葉乃集於妬露。金容螺髻。瞻之者萬福攸同。玉¶
軸琅函。聞之者百祿是總。津梁六趣。耳目㣥生。天上人間。¶
何莫由斯者矣。廬山者。影搖匯澤。根蘸湓江。既曰洞天。亦¶
稱德鎮。名花吐其錦繡。幽鳥嗚其笙簧。雨過長空。積翠出¶
數州之外。春來平陸。凝烟當萬戶之前。西林寺者。曇現訪¶
落已來。惠永經綸之後。陶範光祿為檀越於晉朝。歐陽率¶ 
<pb:NFKB_QTW_p0921-02a>
更撰豐碑於隋代。年既綿邈。事亦周詳。水閣院者。即貞元¶
間齊朗律師之所居也。朗師精通律部。宏護法門。屢陟香¶
壇。廣度緇侶。江西佛法。於焉而昌。天下鴻名。於焉而振。逮¶
乎皇唐再造。上德中興。真風頹而復揚。慧日昏而更曉。斯¶
院藏經。即襃國孝定公奉烈祖元宗之仙駕。答今上之睿¶
恩。捨其俸金之所造也。爰是鯉飛東海。馬化南朝。鬱為帝¶
宗。兼開相府。器度高邈。識量宏深。孝以承家。忠以奉上。闔¶
門雍睦。棣萼和諧。然而諦信佛乘。歸依法寶。雖廣陽輔魏。¶
竟陵佐齊。無以尚之。念斯院也。每萃真徒。猶虧海藏。藏之¶
<pb:NFKB_QTW_p0921-02b>
弊者。以其行之密。宇之小。施之忙。工之攘所致矣。我則加¶
其墨。增其紙。偉其軸。恢其函。俾眉壽之僧。臘高之士。或雨¶
昏凭几。雪夜臨燈。無眇視之艱哉。孝定公於是親灑神毫。¶
徧題經目。結因緣事。表殷重心。緗袠己周。錦絛告僝。追二¶
聖在天之駕。祝吾皇無疆之休。慶讚云畢。不幸孝定公薨。¶
當不渝之時。自書遺誡。囑累是經矣。保定縣公安吉縣公。¶
情切友于。心存求矣。欲資冥祐。兼助良緣。由斯建其藏殿¶
矣。市徂徠松。度豫章木。般輸獻藝。離朱督繩。獸拏綺錢。花¶
分藻井。熒熒列宿。夜逼璇題。潺潺繫湍。秋和金鐸。凡行宮¶ 
<pb:NFKB_QTW_p0921-03a>
之內藏。藏心之佛像。供養什物。靡不畢備。兼置真堂。迎孝¶
定公真容於其西序耳。亦既見止。忽驚魏邴貞姿。望之儼¶
然。似得劉雷高趣。斯院即上京右街演教大師為他年肥¶
遯之所。經藏將畢。亦命而尸之。夫報天倫之義。懷陟岡之¶
情。結勝事於名藍。樹良因於寶藏。使其覽之者。因指見月。¶
自教明心。此之為福。福亦大矣。此之為報。報無加焉。何止¶
薦香魂於安養之都。助真識於歡喜之地。故賈瓊問恕。文¶
中子曰。為人之弟者。以其兄之心。推而達於天下。斯可矣。¶
二縣公其恕乎。雲真才愧披文。詞非尚寶。叨蒙英顧。令紀¶
<pb:NFKB_QTW_p0921-03b>
芳猷。輒率愚懷。謹為銘曰。¶ 

佛即三界。經在上塵。一塵經卷。三界佛身。悟則無上。剖則¶
正真。不垢不淨。無我無人。般若觀空。區和涉有。為象王迴。¶
類獅子吼。八藏流通。三葉傳授。詮以真心。生從佛口。峩峩¶
廬阜。鬱鬱西林。惠永遁蹟。齊朗修心。水擊清響。松偃繁陰。¶
香燈熠燿。臺殿嶔岑。懿哉定公。建斯經藏。字麤軸偉。衺恢¶
函壯。齯齒之僧。龎眉之相。披閱研精。實為現量。定公薨矣。¶
疇薦重泉。怡怡情切。綽綽心專。架樹紺殿。成就元詮。惟二¶
縣公。畢此良緣。日映綺窗。雲凝繡闥。楶梲穹隆。欒櫨轇轕。¶ 

<pb:NFKB_QTW_p0921-04a>

勝果克臻。福田彌濶。用薦貞魂。永歸解脫。¶ 

* 齊已¶ 
:PROPERTIES:
:PERSID: QTWAUT2691
:END:

齊已名得生。俗姓胡氏。潭州益陽人。出家大溈山同慶寺。¶
復住衡嶽東林寺。荊南高從誨迎置龍興寺。署為僧正。自¶
號衡嶽沙門。卒於豫章西山金鼓寺。著有白蓮集十卷。¶ 

** 粥疏¶ 
:PROPERTIES:
:TITID: QTWTIT18308
:PERSID: QTWAUT2691
:END:

粥名良藥。佛所贊揚。義冠三檀。功標十利。更祈英哲。各遂¶
願心。既備清晨。永資白業。¶ 
¶
<pb:NFKB_QTW_p0921-04b>

** 淩雲峰永昌禪院記¶ 
:PROPERTIES:
:TITID: QTWTIT18309
:PERSID: QTWAUT2691
:END:

五老東西。有淩雲峯。巉崪聳峭。上插空碧。下吞江湖。飛湍¶
激瀨。連接絕壑。孰究其本。古老相傳曰。昭德源也。中有秦¶
公。徧扣南宗。既決心要。周由聖蹟。過於山前。倚錫而望。疑¶
為棲宴之場。俄有一叟。自源而出。乃問曰。君不當此山之¶
主乎。叟曰。斯國家名山。某王者百姓。然樵於上。耕於下。取¶
諸利。輸諸官爾。師曰。予欲廬於其間。可乎。叟曰。天下大嶽¶
大川。唯釋氏廟之。元元祠之。固亦多矣。士有抱浩然之氣。¶
韞清淨之德。渾於麋鹿。狎於禽猨。絕聖[:#AS-8949:⿱廾]智。大忘世間。何¶
有不可哉。師曰。予雖匪其人。竊慕久矣。叟於是引師躡屩¶ 
<pb:NFKB_QTW_p0921-05a>
擁錫。撥草而進。則左眄右視。怡然莞爾。謂其叟曰。予其終¶
焉於斯矣。時則芟蕪伐莽。夷石疏泉。初自一邱一庵。一榻¶
一席。韜光味道。影不出谷。累積嵗時。野俗相響。始覺鳥徑。¶
漸通人烟。雲遊上流。來往或擁。避之不可。復廣其堂。隱之¶
既難。乃居其額。則天祐五年。前使隴西公所給。用旌其名。¶
况乎樹植芳貞。掩映巖岫。梨橘既實。松檉欲偃。所謂荊棘¶
殞而珍卉華。蕭艾除而忍草茂。矧夫處如是之方。作如是¶
之事。又安可堅守自得之趣。無有利他之望哉。予歷於二¶
林。達於幽致。耳飫天籟。神融山光。忘歸之心。邈矣塵外。因¶
<pb:NFKB_QTW_p0921-05b>
詢其始。乃見諸末。遂命筆硯。不俟請而紀之。日光化己未¶
嵗。迄於天祐丁丑年。一十八載矣。¶ 

* 貫休¶ 
:PROPERTIES:
:PERSID: QTWAUT2692
:END:

貫休字德隱。俗姓姜氏。婺州蘭谿人。七嵗投本邑和安寺¶
圓貞禪師出家。乾寧初獻詩吳越武肅王。復北謁荊帥成¶
汭。後忤汭。黜出黔中。再遊荊南。高季昌館之龍興寺。天復¶
中入成都。王建畱住東禪院。署號禪月大師。尋建龍華道¶
場。令居之。累加龍樓待詔明因辨果功德大師翔麟殿引¶
駕內供奉經律論道門選練教授三教元逸大師守兩川¶ 
<pb:NFKB_QTW_p0921-06a>
僧籙大師賜紫大沙門。梁乾化二年卒。年八十一。¶ 

** 陳情頌¶ 
:PROPERTIES:
:TITID: QTWTIT18310
:PERSID: QTWAUT2692
:END:

有叟有叟。居岳之室。忽振金湯。下彼巉崪。聞蜀風景。地寧¶
得一。富人侯王。旦奭摩詰。龍顏日角。紫氣盤屈。揭日月行。¶
符湯武出。天步孔艱。橫流犯蹕。穆穆蜀俗。整整師律。髯髮¶
垂雪。忠貞貫日。四裔蘇活。萬里豐謐。無雨不膏。有露皆滴。¶
有叟有叟。無實行實。一瓶一衲。既朴且質。幸蒙顧盼。詞緩¶
思鬱。軒鏡光中。願如善吉。¶ 

** 堯銘¶ 
:PROPERTIES:
:TITID: QTWTIT18311
:PERSID: QTWAUT2692
:END:
¶
<pb:NFKB_QTW_p0921-06b>

金冊昭昭。列聖孤標。仲尼有言。巍巍帝堯。承天眷命。罔厥¶
矜驕。四德炎炎。堦蓂不凋。永孚於休。垂衣飄颻。吾皇則之。¶
小心翼翼。秉陽亭毒。不遑暇食。土堦苔綠。茅茨雪滴。君既¶
天賦。相亦天錫。德輈金鏡。以聖繼聖。漢高將將。太宗兵柄。¶
吾皇則之。日新德盛。朽索六馬。罔墜厥命。熙熙蕭蕭。塊潤¶
風調。舞擎于羽。囿入芻蕘。既玉其葉。亦金其枝。葉葉枝枝。¶
百王允釐。享國如堯。不疑不疑。¶ 

** 舜頌¶ 
:PROPERTIES:
:TITID: QTWTIT18312
:PERSID: QTWAUT2692
:END:

高高歷山。有黍有粟。皇皇大舜。合堯元德。五典克從。四門¶ 
<pb:NFKB_QTW_p0921-07a>
伊穆。大道將行。天下為公。臨下有赫。選賢用能。吾皇則之。¶
無斁無逸。綏厥品彙。光光得一。千幅臨頂。十在隨蹕。大哉¶
大同。為光為龍。吾皇則之。聖謨隆隆。納隍孜孜。孜孜切切。¶
六宗是禋。五瑞斯列。排麟環鳳。披香立雪。四方納賮。九圍¶
有截。昔救世師。降生竺乾。壽春亦然。萬年萬年。¶ 

** 續姚梁公坐右銘(并序)¶ 

:PROPERTIES:
:TITID: QTWTIT18313
:PERSID: QTWAUT2692
:END:

愚嘗覽白太保所作續崔子玉坐右銘一首。其詞旨乃典¶
乃文。再懇再切。實可警策未悟。貽厥將來。又見姚崇卞蘭¶
<pb:NFKB_QTW_p0921-07b>
張說李邕。皆有斯文。尢為奧妙。其於東勗婉娩。乃千古之¶
鑒戒資腴矣。愚竊愛其文。惟恨世人不能行之十得其二。¶
一日抽毫。遂作續白氏之續。命曰續姚梁公坐右銘一首。¶
雖文經理緯。不逮於㣥公。而亦可書於屋壁云。¶ 

善為爾諸身。行為爾性命。禍福必可轉。真慤言前定。見人¶
之得。如已之得。則美無不克。見人之失。如己之失。是亨貞¶
吉。反此之徒。天鬼必誅。福先禍始。好殺滅絕。不得不止。守¶
嫌寡欲。善善惡惡。不得不作。無見貴熱。諂走蹩躠。無輕賤¶
微。上下相依。古聖著書。矻矻孳孳。忠孝信行。越食愈衣。生¶
天地間。未或非假。身危彩虹。景速奔馬。胡不自強。將升玉¶ 
<pb:NFKB_QTW_p0921-08a>
堂。胡為自墜。言虛行偽。豔殃爾壽須戒。酒腐爾腸須畏。厲¶
志須至。撲滿必破。非莫非於飾非。過莫過於文過。及物陰¶
功。子孫必封。無恃文學。是司奇薄。患隨不忍。害逐無足。一¶
此一彼。諧宮合徵。親仁下問。立節求己。惡木之陰匪陰。盜¶
泉之水匪水。世孚草草。能生幾幾。直須如冰如玉。種桃種¶
李。嫉人之惡。酬恩報義。忽己之慢。成人之美。母擔虛譽。無¶
背至理。恬和愻暢。沖融終始。天人之行。盡此而已。丁寧丁¶
寧。戴髮含齒。¶ 

* 虛受¶ 
:PROPERTIES:
:PERSID: QTWAUT2693
:END:
¶
<pb:NFKB_QTW_p0921-08b>

虛受。嘉禾禦兒人。咸通中充左街鑒義。廣明中住大善寺。¶
後唐同光初住京左街敬愛寺。賜紫。三年卒。¶ 

** 大唐嵩山少林寺故寺主法華鈞大德塔銘¶ 
:PROPERTIES:
:TITID: QTWTIT18314
:PERSID: QTWAUT2693
:END:

夫真如不變。假澄湛以彰名。俗諦有遷。因去來而立號。考¶
真俗而雖異。詢性相而何殊。是知生滅之途。古今恒式。若¶
夫性本神咨。道唯天與者。即嵩山少林寺故鈞大德之謂¶
也。大德法諱行鈞。俗姓閻氏。鄭州陽武人也。始自髫齔。便¶
鄙諠譁。年十有四。捐俗慕法。依止嵩山會善寺西塔院法¶
華禪師。為和尚執持瓶舄。旦暮焚修。誦法華經。勵堅固志。¶ 

<pb:NFKB_QTW_p0921-09a>

三度寒暑。一部終畢。其師深器之。遂與落髮。迨年滿。受具¶
於本寺瑠璃壇。自後遊講肆。習毗尼。屢易炎凉矣。然志在¶
諷誦蓮經六千部。遂卜居石城山。檀越信士。欽承道德。崇¶
重行藏。於廣明庚子嵗。請住少林寺。乃曰。末法住持。無先¶
像設。由是召募有緣。葺修大殿。首尾三載。締構悉成。而遇¶
釋門澄汰。遂從毀廢。後值再開佛法。重勵身心。復立殿堂。¶
兼塑佛事。矧以一自住寺。罔輟諷經。供養眾僧。星霜四紀。¶
興慈拯物。臨壇度人。戒德馨香。道風遐敻。士庶寫葵藿之¶
<pb:NFKB_QTW_p0921-09b>
敬。僧尼傾歸仰之心。能事既周。化緣又畢。於同光三年七¶
月廿日示滅。春秋七十八。僧臘五十九。本寺門人等。依西¶
國法茶毗之。薪盡火滅。收其灰骨。起塔於寺之東北隅。禮¶
也。落髮弟子宏省。不遠百里。命余敘其懿行。辭避不已。乃¶
作銘云。¶ 

真如不變兮世諦推遷。迷滯流轉兮達悟幽元。釋宗碩德¶
兮幼慕金仙。住持嵩嶽兮載誕圃田。兩修佛殿兮不移乎¶
地。長諷蓮經兮如一其志。供僧臨壇兮聲譽遠被。化終示¶
滅兮今昔同致。崇寶塔兮寺之隅。播芳塵兮期罔墜。¶ 

* 桂琛¶ 
:PROPERTIES:
:PERSID: QTWAUT2694
:END:

<pb:NFKB_QTW_p0921-10a>

桂琛俗姓李氏。常山人。幼投本郡萬嵗寺。依無相大師出¶
家。後住漳州龍溪羅漢院。後唐天成三年卒。年六十二。清¶
泰二年諡真應禪師。¶ 

** 明道頌¶ 
:PROPERTIES:
:TITID: QTWTIT18315
:PERSID: QTWAUT2694
:END:

至道淵曠。勿以言宣。言宣非指。孰云有是。觸處皆渠。豈喻¶
真虛。真虛設辨。如鏡中現。有無雖彰。在處無傷。無傷無在。¶
何拘何閡。不假功成。將何法爾。法爾不爾。俱為脣齒。若以¶
斯陳。埋沒宗旨。宗非意陳。無以見聞。見聞不脫。如水中月。¶
<pb:NFKB_QTW_p0921-10b>
於此不明。翻為剩法。一法有形。翳汝眼睛。眼睛不明。世界¶
崢嶸。我宗奇特。當陽顯赫。佛及眾生。皆承恩力。不在低頭。¶
思量難得。拶破面門。(闕一字)覆乾坤。快須薦取。脫[:#AS-9BF8:⿰去⻏]根塵。其¶
如不曉。謾說而今。¶ 

* 道清¶ 
:PROPERTIES:
:PERSID: QTWAUT2695
:END:

道清。後唐天成中沙門。¶ 

** 磁州武安縣定晉山重修古定晉禪院千佛邑碑¶ 
:PROPERTIES:
:TITID: QTWTIT18316
:PERSID: QTWAUT2695
:END:

原夫佛理。志大意微。有德而風靡三皇。無位而匡乎八表。¶
化跡隱顯。利用投機。(闕四十二字)宣戒善日用日新。道證無生。¶
不的不莫。有相不憚於理。執空恐滯於魔。昔在千人志居¶ 
<pb:NFKB_QTW_p0921-11a>
中(闕二字)敬(闕三十五字)也生知罪福(闕二字)猛列出家志氣異於¶
常徒。頓捨親孤然山峪。暑風寒雪。已辯春秋。葉落花生。方¶
知冬夏。緣(闕三十一字)東魏黃初三年。高歡帝所造也。又雜集¶
異記云。魏時有大乘僧。不知生族。諸天降食。以供其齋。忽¶
夜夢二豎。凭(闕二十二字)俗服於山石邊。有大椆樹。本堅枝密。¶
其僧將法衣往樹欲挂。其樹忽爾開而隹[:#AS-FBEC:●]云之。儼然掩¶
合。神力彌縫。乃婚媾長於二子。後一十二年。却至樹邊。樹¶
開而(闕十四字)有虎鬬菴前。師乃以手約杖驅。而皆弭伏。後之¶
人因其樹。號椆禪師之寺焉。又改為定晉禪院。禪室山巖。¶
<pb:NFKB_QTW_p0921-11b>
唯高唯邃。龍池虎穴。左之右之。上至天宮。下窮於地獄。乃¶
為師之(闕二字)道清以考此凡志求(闕二字)蹤揆度古基。特興¶
葢造。從大唐同光元年嵗次癸。未七月起功。至天成元年¶
嵗次丙戌九月院成。法堂僧堂廚庫(闕一字)屋竝在巖巒之¶
下。禪棚石室佛經(闕一字)像安於峭壁之中。木秀山巍。顜(闕¶
四字)禽(闕一字)獸畔成㣥。洞(闕一字)祥風泉源細水。花芳豔翠。¶
香逐雲濃。散雨龍寒。飛霜石冷。幽閑異境。大聖所居。古跡¶
金田。遂重修葺。昔日禪定石室一所。(闕一字)塞無蹤。忽然自¶
開。收得道具數件。乃是椆禪(闕一字)僧所用之物也。有單梯¶
一條。¶ 

<pb:NFKB_QTW_p0921-12a>

鄰高百(闕一字)倚於巖下。莫知年載。有坐禪棚一所。出於峻¶
壁之中。下去地一十五丈。於同光三年九月十(闕一字)特然¶
修換。材木皆新。棚上有阿彌陁佛一尊。聖僧一座。倚子一¶
隻。葢一頂。道清覩此聖事。乃全枯意馬。苦楚心猿。又罄勤¶
忠。焚香發願。別化千人之邑。同修一劫之緣。葢造高樓。安¶
排佛像。茲願已集。碑紀微功。所住山中。素無青石。求之莫¶
有。於天成二年嵗次丁亥七月二日。有二龍鬬於寺前。峪¶
內雷訇電曜。水溢溝穿。現出青石一條。長一丈七尺。琢之¶
<pb:NFKB_QTW_p0921-12b>
如珉。磨之瑩然。龜頭贔尸[:#AS-FBEE:●]貝。皆獲足矣。建茲福事。際會¶
明朝。立(闕一字)之功。上歸皇化。君聖臣賢之代。民康鼓腹之¶
年。牧藪謌而樂乎哉。風雨時而禮何有。三郡潛龍之地。九¶
州一統之時。帝慕堯風。皇宗舜海。金枝黃鉞。掌鉅鏕之山¶
河。帝子親王。秉邢臺之旌節。(闕二字)樂業豐稔田疇。民義於¶
君。君賢於德。罰忠勸善。刑法無差。舉直退私。人滋壽富。皇¶
天后土。翼助山河。湮毀困窮。皆霑霈澤。浩浩九圍之道。民¶
無德而稱焉。滔滔六合(闕二字)禹吾無間然矣。滏陽西面。古¶
跡重興。雲嶺巖前。金園再建。巍峩突矹。插霄漢以廷廷。聳¶
峻崚嶒。掩蓮宮之鬱鬱。椆禪解鬬之虎。窠穴仍多。賢良造¶
化之¶ 
<pb:NFKB_QTW_p0921-13a>
基。器用不少。凡施功力。暗叶神聰。永彼元規。如蒙聖助。無¶
私善事。眾慕如歸。利物深緣。易為成就。千門萬戶。自捨家¶
財。伐木窮山。人心不憚。有邑首都維那三人。次維那十人。¶
悟身若幻。生務生(闕一字)其構良因。耳相勉導。逐處鄉邑。次¶
立維那。舉其萬法之門。結會千人之數。各有名氏。鏤之碑¶
餘。基我邦家。垂諸善則。鄉(闕一字)稟命。動靜咸宜。化召信心。¶
從風集事。繼千佛之大行。踵百福之遐功。克荷僧徒。捐情¶
聖業。筠篁志氣。山岳心田。重義輕金。守公奉法。嵗寒如一。¶
運順始終。建碑勒名。以彰成事。邑主沙門(闕三字)心化利上¶
<pb:NFKB_QTW_p0921-13b>
報皇恩。錄彼聖蹤。請敘文也。沙門宗仁。僧門無藝。儒教荒¶
疎。自度鉛刀。難鐫寳玉。豈將瓦礫。連布瓊瑤。頻垂雅命。堅¶
令撰修。兌之既難實錄前志後之(闕四字)所冀殊禎絕瑞。萬¶
代長存。巨福良因。千年不泯。更顯前事。章句頌焉。¶ 

日月遞照。乾覆坤維。四時列序。萬象咸宜。去彼取此。昭德¶
塞違。天地之心。聖人則(闕五字一)東魏仁君。一匡天下。八表咸¶
賓。椆禪是敬。悟法情忻。金田刱造。寶輦勤勤。(二)化緣有盡。¶
聖道多門。或隱或顯。有法有存。畱真設像。資福濟(闕五字)福¶
利後(闕一字三)一僧堅操。二利俱陳。深山守道。古寺求真。心猿¶ 
<pb:NFKB_QTW_p0921-14a>
息慮。苦節於身。巖巒作伴。虎豹為鄰。(四)三業障重。六賊為¶
親。勤修十善。遠劫良(闕六字)出沈輪。巨善邑會。日用日新。(五)¶ 

* 守澄¶ 
:PROPERTIES:
:PERSID: QTWAUT2696
:END:

守澄。陝州夏縣景福寺沙門。晉乾祐中充左街講論大德。¶ 

** 陝府夏縣景福寺故思道和尚重修寶塔銘(幷序)¶ 

:PROPERTIES:
:TITID: QTWTIT18317
:PERSID: QTWAUT2696
:END:

竊以理智凝然。真空清淨。三常妙用。十號圓明。點惠燭於¶
昏衢。起慈心於苦海。冤親暜攝。凡聖齊收。五乘既貫於㣥¶
生。三藏統包於教理。宏張覺路。大啟元門。金文演解脫之¶
<pb:NFKB_QTW_p0921-14b>
音。王偈讚無為之法。人天共仰。道俗同遵。咸知生死之源。¶
頗喻無為之本。即我和尚俗姓師琅琊氏生。丱角出家。三¶
十成道。夏縣人。和尚道高安遠。德邁琳生。為檀越之福田。¶
作如來之法眼。深達了義。久議菩提。自然變易之身。曠劫¶
起凡之德。同塵不染。悲濟有情。現大神通。無妨自在。山中¶
採木。風雨送來。寺內看經。龍神護助。崢嶸鹿苑。巍峩鷲峯。¶
一方之瑞色長新。四野之風光景麗。名聞寰宇。譽滿帝鄉。¶
去(闕一字)德二年十二月二日示滅。其時也。祥雲貫日。天樂¶
橫空。異香遍於蓮宮。甘露盈於眾木。靈禽噪樹。異獸啼嵒。¶
悲風飄凡聖之衣。血淚洒人天之目。盡歎無生無滅。皆嗟¶ 
<pb:NFKB_QTW_p0921-15a>
有去有來。門徒弟子。哀慟難攀。如喪考妣。空深嵗月。幾歷¶
星霜。寶塔隳殘。無人再葺比邱志德。出家當寺。學業諸方。¶
持念法華法。聽習中觀論。覩師遺跡。遂發志誠。勸化㣥賢。¶
重興祖塔。一言道合。盡自迴心。擺脫塵機。同親盛事。捨財¶
而三事體空。施物而三輪清淨。非上智無以發深誠。非哲¶
人無以崇斯善。日月昏而再朗。林巒變而常榮。可以添川¶
鏡之殊祥。可以壯法門之嘉瑞。平觀禹國。坐眺鹽池。千株¶
之寒柏侵雲。萬嶺之嵐峯挂月。幾多英信。歸心玉石之堅。¶
數縣良能。懇意給孤之行。殊因告滿。郢伎休工。冀靈聖之¶
<pb:NFKB_QTW_p0921-15b>
照明。願神祇之鑒祐。况守澄也。謬為釋子。深昧儒功。因閑¶
暇於禪關。偶苦心於營牖。披書積學。雖無閱市之名。揣拙¶
成文。麤有奪袍之志。今則既成懇(闕一字)難議堅辭。遂罄荒¶
蕪。聊為記述。誠有慙於漏落。實無備於徽猷。乃敘銘曰。¶ 

先師聖德。神通自然。迥超三界。而出四禪。慈悲願廣。覆廕¶
鄉川。恒為燈燭。永作舟船。重修寶塔。勢聳雲烟。如山不動。¶
似海深囦。恩霑沙界。福利人天。遐邇歸依。萬嵗千年。¶ 

* 契撫¶ 
:PROPERTIES:
:PERSID: QTWAUT2697
:END:

契撫南唐乾德時沙門。¶ 

<pb:NFKB_QTW_p0921-16a>

** 本業寺記¶ 
:PROPERTIES:
:TITID: QTWTIT18318
:PERSID: QTWAUT2697
:END:

夫以星池布彩。扶烈宿於元穹。鸖樹收光。運真風於像教。¶
遠則摩騰入漢。近乃達摩來梁。傳三乘一性之宗。古今恒¶
爾。指見智無生之忍。人我自除。所以佛依法住。法假人宏。¶
道本無心。即心悟道。未證斯理。體解如然。喧寂之居。故非¶
常得。依王水土。事佛缾盂。設戒防身。藏名遠惡。剋修三界。¶
不止六塵。禀奉四儀。方歸八正。其本業寺者。梁天鑒九年。¶
有釋淨(闕一字)捨宅為寺。累代廢興。石像既存。鄉人崇信。凡¶
<pb:NFKB_QTW_p0921-16b>
經亢潦。眾聚祈求。唯奉[:#AS-FBEF:●]□[:#AS-FBEE:●](八[:#AS-FBEC:●]方)[:#AS-FBF0:●]而事家。實遵堯而¶
慕舜。其民戚戚。其化堂堂。既偶主上垂衣。寰中舉首。山河¶
秀實。日月光輪。遐邇奔趨。車航輻凑。三教齊興於聖代。一¶
乘別紀於明朝。非頻婆王而再出如何。非須達多而重生¶
弗(闕一字)於保大五年。有上元縣近寺眾多檀信(闕一字)義開¶
寧兩鄉周俊周裼等。雲集(闕一字)¶ 
[:#AS-FBEF:●]□[:#AS-FBEE:●](八[:#AS-FBEC:●]方)[:#AS-FBF0:●]方奏請開¶
善寺僧令安歸寺整葺焚修。蒙先元宗皇帝御批。奉功德¶
使齊王旨。承省司給牒。重賜開基。再修此寺。江月沈而猶¶
出。塞雁去而還來。唯酬帝祚之恩。永感乘時之德。爾後召¶
募四方檀信。共剏伽藍。紺殿光鮮。晨夜之香燈馥郁。青龍¶
迤邐。寒暄之芳翠聯環。寺主¶ 
<pb:NFKB_QTW_p0921-17a>
安上人。俗姓(闕一字)當門人事。開善出家。順義六年。武皇戒¶
品習筵。經論罷。好虛閒。擬易高蹤。應來眾議。(闕一字)居名跡。¶
獨質劬勞。執火拾薪。猶希弟子。有上足門人道新道昇道¶
通道暹道圓等。相次出家。(闕一字)承旨訓。如子奉親。及至經¶
業該通。昇元受具。甘露之香壇灌頂。如來之戒制持心。戴¶
日銜恩。(闕一字)山捧國。師資之義。恭効無疲。侍膳之心。始終¶
曷已。次教化造得正堂廚庫。其有廊屋僧堂。必(闕一字)圓就。¶
良時已偶。星宇重興。東接文園。昔是儲君之主。西連蔣嶠。¶
今茲蕭帝之蹤。幾百年而(闕)梵泠音。流傳佛事。一千載之¶
<pb:NFKB_QTW_p0921-17b>
龍圖闡化。暜遍新皇恩。願戈鋋無討伐之心。願稼穡有豐¶
登之序。九功樂業。三界同安。長開十善之門。共續五天之¶
教。金言可顯。磐石恒堅。名籍有圖。遺蹤莫朽。年移事往。紀¶
德難勝。繼踵宏揚。刻鐫銘石。謹記。時唐乾德五年嵗次丁¶
卯七月十九日建。¶ 

* 白西¶ 
:PROPERTIES:
:PERSID: QTWAUT2698
:END:

白西。江陰人。南唐時沙門。¶ 

** 重光院鐘銘¶ 
:PROPERTIES:
:TITID: QTWTIT18319
:PERSID: QTWAUT2698
:END:

大唐都省江陰縣重光院。保大三年嵗次乙巳六月十八¶ 
<pb:NFKB_QTW_p0921-18a>
日銘云。物匡大信。世指何立。九乳樓鏗。三乘雲集。妙利斯¶
啟。餘功罔及。光澤有唐。良緣永襲。¶ 

* 彙征¶ 
:PROPERTIES:
:PERSID: QTWAUT2699
:END:

彙征善詩文。吳越忠懿王命為僧正。賜號光文大師。著有¶
詩文集七卷。¶ 

** 上天竺寺經幢記¶ 
:PROPERTIES:
:TITID: QTWTIT18320
:PERSID: QTWAUT2699
:END:

夫立幢之垂範。乃造塔之濫觴。刊梓刻檀。嫌其易朽。鏤金¶
鐫碧。慮以難藏。不若挺叱羊射武之貞姿。編貫玉聯珠之¶
梵語。可大可久。如山如河。尊勝陁羅尼者。花藏貞心。竺乾¶
<pb:NFKB_QTW_p0921-18b>
祕語。濟善住七生之苦。道闡欲天。感文殊一現之恩。教傳¶
漢地。舟橫業海。車指迷津。息肩惡道之間。提耳昏衢之內。¶
拯湮淪於歷劫。延短折於浮生。備載靈編。久彰神應。或置¶
麗譙之內。或安窣堵之中。或勒在幢間。或表之山上。風觸¶
而輕塵及物。尚落罪花。日臨而清影到身。猶凋業蔓。克行¶
盛事。綽有善人。佛弟子吳保容吳鐔。雙驥標奇。二龍竝轡。¶
壎箎合韻。跗萼聯芳。耨情田而畢使豐登。澄心水而無令¶
混濁與。會首謂眾人曰。給孤。長者之園苑。香山居士之林¶ 
<pb:NFKB_QTW_p0921-19a>
泉。可以同搆善門。寄茲寶地。獨營則其力不逮。眾辦則厥¶
功易成。遍覓信人。獲錢卅萬。購之貞石。命彼良工。鏨勒精¶
奇。磨礲細麗。蓮花捧日。雲葉盤空。層層異狀奇形。宛如飛¶
動。面面真軀聖相。忽謂經行。仰窺鶴表以爭高。側視雁層¶
而競巧。固可利霑家國。福贊君親。凡施貲財。皆列名氏。承¶
有為之善力。至無作之真歸。其次滯魄孤魂。銜寃負累。應¶
念而皆期解網。有心而悉使登車。雖引善以及人。終獲報¶
以予己。命予序述。式紀嵗時。染逸少之鹿毛。摛子雲之蟲¶
篆。文質包羞於君子。辭華有靦於外孫。且曰。昔也鐵墖。傳¶
<pb:NFKB_QTW_p0921-19b>
芳。聞諸河朔。今也石幢蕆事。見之浙陽。彼則受福於人寰。¶
此則譬心於佛道。以今况古。一何遼哉。時乙未嵗冬十二¶
月壬寅朔十一日記。(二幢同)供使衙書寶幢手殷承訓。(左幢)書¶
幢記僧儀月。(右幢)吳越國王造。(末行題五大字竝正書)¶ 

¶
