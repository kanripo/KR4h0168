#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_-956-2-> ¶
#+PROPERTY: JUAN 0092
欽定全唐文卷九十二¶ 

<pb:NFKB_QTW_p0092-01a>
　昭宗(三)¶ 

** 誅李師虔徐彥回勅¶ 
:PROPERTIES:
:TITID: QTWTIT02868
:PERSID: QTWAUT0019
:END:

朕臨御以來。十有四載。常慕好生之德。固無樂殺之心。昨¶ 
季述等幽辱朕躬。迫脅太子。李師虔是逆賊親厚。選來東¶ 
內主持。動息之閒。俾其偵伺。每有須索。皆不供承。要紙筆¶ 
則恐作詔書。索錐刀則慮為利器。淩辱萬狀。出入搜羅。朕¶ 
所御之衣。晝服夜濯。凝冽之際。寒苦難勝。嬪御公主。衾裯¶ 
皆闕。緡錢則貫百不入。繒帛則尺寸難求。六輩同其主張。¶ 
<pb:NFKB_QTW_p0092-01b>
五人權其威勢。若言罪狀。翰墨難窮。若許生全。是為貸法。¶ 
宜並處斬。¶ 

** 賜錢鏐奏取淮南勅¶ 
:PROPERTIES:
:TITID: QTWTIT02869
:PERSID: QTWAUT0019
:END:

省所奏。差節度副使錢傳瓘馬步都虞傳球部領馬步¶ 
兵士樓船。取二月十日進發。各赴水陸。攻取淮南。卿自到¶ 
常潤界築牆一所。指揮兵士。請天軍往廬壽等州應援。并¶ 
請詔示湖南荊襄速入洪鄂應副事具悉。卿天賛忠貞。神¶ 
扶正直。萬里限江山之遠。雖隔儀形。一心推金石之堅。益¶ 
明尊戴。匡佐無渝於臣節。操持遂峻於戎權。威望彌高。功¶ 
<pb:NFKB_QTW_p0092-02a>
業居最。欲海內之干戈漸戢。憤淮南之梟獍未除。每賴韜¶ 
鈐。用舒宵旰。凡觀陳奏。愈念勤勞。輟過庭而分總師徒。離¶ 
所部而自施制畫。況繼覽東南探報。備聞卿水陸訓齊。累¶ 
挫凶妖。頻知勝捷。征伐方推於重柄。施張克建於殊庸。將¶ 
寘昇平。彌深睠倚。但以未誅殘孽。尚屬分兵。只俟纔殪犬¶ 
戎。便當併集貔武。用為應副。庶叶機謀。欽重獎稱。再三無¶ 
巳。王延嗣回日。巳有詔旨。必體予懷。想宜知悉。秋涼。卿比¶ 
平安好。遣書。指多不及。¶ 

** 封錢鏐吳王勅¶ 
:PROPERTIES:
:TITID: QTWTIT02870
:PERSID: QTWAUT0019
:END:
<pb:NFKB_QTW_p0092-02b>

朕嗣登大寶。統理萬方。有推誠待人之心。少撥亂反正之¶ 
略。京畿叛亂。宗廟震驚。采周公宅洛之謀。定商王遷殷之¶ 
業。當茲更始。式表殊勳。檢校太師守侍中兼中書令上柱¶ 
國越王錢鏐。一代偉人。三朝元老。定衰救亂。素存忠義之¶ 
心。濟世經邦。夙擅英雄之志。鄉兵一起。義聲四馳。黃鉞初¶ 
麾。江表大定。包茅時登乎天府。版籍歲貢於有司。日月塵¶ 
昏。牛女尋常拱北。淮河鼎沸。浙江日夜朝東。用徙於越之¶ 
封。大畀勾踐之境。爾其糾率侯服。翼戴中朝。選將練兵。務¶ 
農積粟。進可參桓文之烈。退可守吳越之區。寧俾古人。專¶ 
<pb:NFKB_QTW_p0092-03a>
美前史。於戲。夫差遇顛沛之際。罔替尊周。仲謀方爭攘之¶ 
時。猶知有漢。況爾名德。殿此大邦。必能宏濟艱難。一匡天¶ 
下。予一人實有賴焉。詩不云乎。幹不庭方。以佐戎辟。爾尚¶ 
勉旃。可徙封吳王。加食邑二千戶。實封二百戶。餘如故。¶ 

** 賜王建劄¶ 
:PROPERTIES:
:TITID: QTWTIT02871
:PERSID: QTWAUT0019
:END:

朕罹此多難。播遷無常。旦夕慄慄。不能自保。而況保天下¶ 
事。為朕藩護。有望於卿也。¶ 

** 平孫儒德音¶ 
:PROPERTIES:
:TITID: QTWTIT02872
:PERSID: QTWAUT0019
:END:

朕以沖眇。嗣守丕圖。思我高祖太宗創業之勞。憲宗宣宗¶ 
<pb:NFKB_QTW_p0092-03b>
理平之道。何嘗不兢兢業業。旰食宵衣。上冀紹於耿光。次¶ 
期臻於無事。不懈一日。於茲五年。然近者藩翰未寧。兵戈¶ 
屢動。復以星辰乖忒。運行斯愆。每推愛物之誠。深軫納隍¶ 
之念。銷兵罷戰。前古之佳猷。宥過滌瑕。當今之令典。將敷¶ 
霈澤。以遂羣倫。淮南浙西宣州三道。自孫儒結釁以來。塗¶ 
炭益甚。井邑多成灰燼。里閭變以邱墟。父母妻孥。不得相¶ 
保。田園第宅。無以自安。如聞州府急於征徭。官吏切於課¶ 
績。徵科(闕)罕有完膚。禁縶狴犴。更無生路。苛縱如此。何以¶ 
和元氣。何以致太平。須示優勤。將(闕)富庶。其淮南三道管¶ 
<pb:NFKB_QTW_p0092-04a>
內州縣。自大順二年以前諸色逋懸。並宜放免。自景福元¶ 
年以後夏秋兩稅。委長吏斟酌鄉縣戶人厚薄。其有凋殘¶ 
甚處。別議矜放。縱有稍可任持。亦在薄其徵歛。所冀逋逃¶ 
漸復。封境乂安。不惟減九重之焦勞。抑且顯諸侯之風化。¶ 
又孫儒未平之日。兵力方強。側近專城。固難支敵。當不免¶ 
與之來往。時有供須。蓋是脅從。豈皆情願。淮南節度使楊¶ 
行密。位冠侯藩之右。名兼卿相之崇。自當推厚下之規。修¶ 
睦隣之好。無乘時以兼微弱。無恃大而結仇讎。應與孫儒¶ 
蹤跡交涉者。並宜免罪。不在究尋。各保封疆。用蘇疲瘵。易¶ 
<pb:NFKB_QTW_p0092-04b>
稱作解。史載泣辜。庶將罪己之興。亦冀從人之欲。應京畿¶ 
及關輔內見禁囚徒。除官典犯贓及殺人外。並宜遞減。勅¶ 
命分析。限赦文到後三日踈放聞奏。被褐懷玉。固逸代之¶ 
奇才。灌園鬻蔬。亦超時之獨行。將期致理。豈可遺賢。應天¶ 
下山林之中。衡泌之際。或懸頭刺股。枕石漱流。有志未言。¶ 
無媒自達者。委所在長吏速以名聞。仍接借入京。委中書¶ 
門下量才獎用。其鄉閭父老八十以上。及鰥寡孤獨并瘖¶ 
聾跛躄者。委所在長吏量加優恤。庶便棲遲。於戲。(闕)天子¶ 
也。如手足之奉軀。左右上下。動須保持。本或不寧。亦難知¶ 
<pb:NFKB_QTW_p0092-05a>
濟。凡曰股肱。宜體朕意。宣布內外。咸使聞知。¶ 

** 賜錢鏐鐵券文¶ 
:PROPERTIES:
:TITID: QTWTIT02873
:PERSID: QTWAUT0019
:END:

維乾寧四年歲次丁巳八月甲辰朔四日丁未。皇帝若曰。¶ 
咨爾鎮海鎮東等軍節度浙江東西等道觀察處置營田¶ 
招討等使兼兩浙鹽鐵制置發運等使開府儀同三司檢¶ 
校太尉兼中書令使持節潤越等州諸軍事兼潤越等州¶ 
刺史上柱國彭城郡王食邑五千戶食實封一百戶錢鏐。¶ 
朕聞銘鄧[:#AS-84EC:⿰⻖⿱步馬]之勳。言垂漢典。載孔悝之德。事美魯經。則知¶ 
襃德策勛。古今一致。頃者董昌僭偽。為昏鏡水。狂謀惡貫。¶ 
<pb:NFKB_QTW_p0092-05b>
渫染齊人。而爾披攘凶渠。盪定江表。忠以衞社稷。惠以福¶ 
生靈。其機也氛祲清。其化也疲羸泰。拯於粵於塗炭之上。¶ 
師無私焉。保餘杭成金湯之固。政有經矣。志獎王室。績冠¶ 
侯藩。溢於旂常。流在丹素。雖鍾繇刊五熟之釜。竇憲勒燕¶ 
然之山。未足顯功。抑有異數。是用錫其金版。申以誓辭。長¶ 
河有似帶之期。泰華有如拳之日。惟我念功之旨。永將延¶ 
祚子孫。使卿長襲寵榮。克保富貴。卿恕九死。子孫三死。或¶ 
犯常刑。有司不得加責。承我信誓。往惟欽哉。宜付史館。頒¶ 
示天下。¶ 

<pb:NFKB_QTW_p0092-06a>

** 改元天復赦文¶ 
:PROPERTIES:
:TITID: QTWTIT02874
:PERSID: QTWAUT0019
:END:

門下。三階彗孛。暫移宸極之尊。兩曜暗昏。始表忠正之救。¶ 
朕臨御寡德。妖孽殊常。蒙塵於便殿之中。受制於逆臣之¶ 
手。奪璽捩指。備肆侵淩。挾刃揕胸。幾罹酷毒。閉關行偽。則¶ 
公卿不在其謀。懸牓見誣。則黎庶不堪其詐。害我骨肉。殺¶ 
我嬪嬙。悖惡滔天。古今未有。側陋嘗膽。幽憂下宮。皇穹降¶ 
悔禍之靈。將相竭同心之德。鳳翔節度使尚書令岐王茂¶ 
貞。鎮於右輔。首激剛腸。有食失匕筯之驚。有車及蒲胥之¶ 
怒。關內之沈幾貫日。剛納衞兵。夷門之忠憤淩雲。顯懲邸¶ 
<pb:NFKB_QTW_p0092-06b>
吏。三藩唱義。四海協詞。咸以密謀。咨於上相。於是禁軍之¶ 
內。三傑挺生。上元假以良時。高廟付其英斷。月正元日。新¶ 
正吉辰。質明而逆首梟懸。中旦而凶渠剖裂。共申匡復。皆¶ 
著功庸。尋下詔書。遞行賞典。而茂貞既平國難。來覲天庭。¶ 
驅武旅而簞食爭迎。駐皇都而秋毫不犯。推殊功以薦同¶ 
志。留愛姪而董雄師。繼筠能稟規程。肅清輦轂。人神洽慶。¶ 
華裔偕來。亦既十旬。暨於初夏。朕以脫於幽辱。復正宸嚴。¶ 
重守寶圖。不改舊物。上媿於列聖。下慙於兆人。思宏蕩穢¶ 
之恩。仍革紀年之號。庶明有罪。皆在朕躬。可大赦天下。改¶ 
<pb:NFKB_QTW_p0092-07a>
光化四年為天復元年。四月十五日昧爽巳前。大辟罪巳¶ 
下。罪無輕重。巳發覺未發覺。巳結正未結正。繫囚見徒常¶ 
赦所不原者。咸赦除之。惟十惡五逆。屠牛鑄錢。合造毒藥。¶ 
謀故殺人。及持仗行劫。官典犯入己贓。兼以踰濫身名。冒¶ 
優官秩。及刑獄之內。官吏用情。致成冤濫。不問有贓無贓。¶ 
並不在原免之限。其劉季述王仲先王彥範薛齊偓同謀¶ 
凶逆。徒黨支屬。追究未到者。不在赦原之例。其踈遠親屬。¶ 
素不通連。衆知良善。一切不問。其左降官。非與十一月五¶ 
日交涉者。並與量移。元勅不在量移者亦與量移。巳經量¶ 
<pb:NFKB_QTW_p0092-07b>
移者更與量移近處。其情非蠹政。心不挾邪。曾經兩度量¶ 
移者。便與復資。委中書門下酌量處分。流人及降流者與¶ 
移近處。如巳收敘者量才敘用。其左降官與流人巳達貶¶ 
所者。或至亡歿。家口欲還。及須歸葬者。任從所便。如孀幼¶ 
孤窮不能自濟者。則委所在州府量與優恤發遣。先有官¶ 
者各還本官。上帝降靈。將安丕祚。中朝多難。爰有誠臣。登¶ 
好爵以報殊庸。尋行令典。錫嘉名而溥大慶。用表洪勳。靜¶ 
海軍節度使檢校太保平章事李繼昭。嶺南西道節度使¶ 
檢校司徒平章事李繼誨。寧遠軍節度使檢校司徒平章¶ 
<pb:NFKB_QTW_p0092-08a>
事李彥弼。並早參禁衞。累著勳勤。生知忠孝之源。洞識君¶ 
臣之義。齊心瀝血。果成復國之功。左袒一呼。遂定安劉之¶ 
業。叔姪繼先臣之烈。彥弼稟大父之規。據其大勳。曠古難¶ 
比。宜加美稱。以播無窮。繼昭繼誨彥弼宜賜號扶傾濟難¶ 
忠烈功臣。各加實封一百戶。六軍將士並賜號懷忠定難¶ 
功臣。應樓前左右神策及諸軍并鳳翔興德兩道立仗兵¶ 
士等。各委所司準例各與優賞。以報勤勞。宰臣司空崔允。¶ 
揮涕入朝。含酸莅事。防竊發於趨翔之際。阻凶謀於譚議¶ 
之閒。明大直若屈之機。見反經合道之旨。忠惟愛我。奮不¶ 
<pb:NFKB_QTW_p0092-08b>
顧家。始則裂帛為誓。合契禁軍。班列之臣。忠良景附。再安¶ 
宗社。寧愧古賢。雖巳疇庸。未為報德。宜賜回天興祚平難¶ 
功臣。并加實封一百戶。仍圖形淩煙閣。功著定傾。名高死¶ 
難。永言風烈。詎廢賞延。故尚父子儀贈太師晟贈太尉秀¶ 
實贈太保瑊贈司徒杲卿贈太師真卿張巡許遠南霽雲¶ 
等家。有主祭祀本房子孫中。每家各與一子九品正員官。¶ 
功格一時。賞延後嗣。既配廟廷之享。仍傳棨㦸之門。所以¶ 
勵仗節於千秋。勸能臣於百代。況新誅叛黨。尤景英風。武¶ 
德貞觀以來歷朝配享功臣及安金藏等。宜委中書門下¶ 
<pb:NFKB_QTW_p0092-09a>
各搜訪本房主祭子孫。第其勳蔭。量其人才。各與敘用。其¶ 
有進狀敘陳者。委所司磨勘。不得令有僭濫。關畿不守。先¶ 
帝西巡。惟我輔臣。首圖義計。故收復京城西面行營諸軍¶ 
都統鄜夏節度使李思恭。揚威北鄙。決勝東橋。佐鄭畋匡¶ 
復之謀。倅岐陽統制之命。提戈奮勇。運策摧凶。終成逐雀¶ 
之功。顯就回鑾之計。逮予初位。尚洽嘉謀。追矚崇勳。宜膺¶ 
廟食。其鄭畋巳有別勅處分。其思恭宜委中書門下特與¶ 
加贈。仍配享僖宗皇帝廟廷。故西面行營副都統涇原節¶ 
度使程宗楚。故收復京城行營都統行軍司馬前朔方軍¶ 
<pb:NFKB_QTW_p0092-09b>
節度使唐宏夫。各持將節。來佐台旌。爭鋒而深入王城。力¶ 
屈而銜冤寇壘。莫覩歸元之貌。空留不朽之勳。言念竭忠。¶ 
更隆茂典。宜委中書門下並與追贈。故南面招討使天平¶ 
軍節度使曹全政。頃當強敵。大振奇勳。彎弧百戰於陣前。¶ 
奪槊橫飛於馬上。天時莫救。壯氣空存。宜從超等之襃。用¶ 
勸百夫之特。委中書門下優與嘉贈。有客之詩。前經具載。¶ 
繼絕之義。歷代所先。言念於此。豈忘舊典。介公酅公各與¶ 
一子九品正員官。其二王三恪後。各委有司準舊制修建。¶ 
夫匡國之臣。歿身無悔。所祈後代。雪彼沈冤。太和七年故¶ 
<pb:NFKB_QTW_p0092-10a>
宰相王涯巳下二十七家。並見陷逆名。本蒙密旨。遂令忠¶ 
憤。終被冤誣。六十餘年。幽枉無訴。宜加恩霈。用慰泉扃。宜¶ 
並與洗雪。各復官資。如有子孫在人家隱藏者。任自詣闕¶ 
及州府投狀。如非虛謬。則與量才敘用。故鎮海軍節度使¶ 
李順節。頃歲姦邪亂政。慨慷不平。偶洩藏謀。遂罹橫禍。仍¶ 
遭誣搆。被以罪名。雖巳行昭雪之文。未降襃崇之命。宜申¶ 
縟禮。以慰忠魂。委中書門下優與追贈。寢園之內。充奉之¶ 
閒。夙夜兢憂。慮有遺闕。其諸陵臺令。委中書門下切加選¶ 
用。仍令所司給與優料段丁柏子。不得別有役使。切須優¶ 
<pb:NFKB_QTW_p0092-10b>
料。以時栽殖。其每年奉陵諸縣差配芟刈人夫不少。殊不¶ 
切用。徒為勞擾。自今巳後。但每年芟薙之時。委京兆府於¶ 
本縣苗稅錢數內。酌量功價。支付陵令。遣自和雇人夫。委¶ 
拜陵官常加點檢。其下宮宇舍。委宗正卿京兆尹差官縣¶ 
司同加點檢修飾。務致尊嚴。維城之重。本枝之良。敘敦是¶ 
先。渥恩當厚。其宗室子孫。自興德行在及光化元年所放¶ 
出身。及合許非時而參選者。並委本司準舊例處分施行。¶ 
切令詳實。不得致令踰濫。仍令吏部切加磨勘。修集之人。¶ 
辛勤可閔。訪聞旅食。動必逾年。皆是吏曹及門下省因循。¶ 

<pb:NFKB_QTW_p0092-11a>
致茲留滯。始於磨勘。遠至進黃。自冬涉春。不得了絕。自今¶ 
委中書門下切加提舉。吏部一事以上。並須準舊例程限。¶ 
不得致有淹延。自兵興以來。吏道全消。辦己者或衆。恤人¶ 
者幾希。遂使桑柘日摧。荊榛歲茂。將救黎元之命。宜求撫¶ 
字之仁。應兩京畿赤縣。委中書門下切加選擇。務在得人。¶ 
諸州府縣令錄宜三選。不得輕有注受。切須當以人材。畿¶ 
內編人。久罹兵革。雖連年豐稔。而尚困艱貧。念彼瘡痍。宜¶ 
加惻隱。應光化元年二年三年秋夏稅。合輸納屬府州縣。¶ 
及諸州斛斗草錢等。所有逋懸。並宜放免。不得輒令官吏。¶ 
<pb:NFKB_QTW_p0092-11b>
尚有追徵。其去年秋所欠。即不在此限。郊圻之內。兵革以¶ 
來。言念凋殘。固宜矜憫。差徭人役須羅。撓人在司。局中之¶ 
人。又宜集事。其京兆府每月合差赴飛龍掌閑。雖是輪差¶ 
諸縣。不免長撓疲人。宜令府司於苗稅錢內。每月據所差¶ 
人數目。每人支錢送付飛龍司。仰自和雇人夫充役。途路¶ 
所先。通商是切。開畿之地。橫賦非宜。致物價之益高。自商¶ 
徒之難濟。令鹽鐵司及兩神策軍。先有兩市雜稅。並令停¶ 
罷。自今巳後。畿內軍鎮。不得擅於要路及市井津渡。妄置¶ 
率稅雜物。及牛馬[:#AS-8274:⿰⺨者]羊之類。其有違犯者。有人糾告。以枉¶ 
<pb:NFKB_QTW_p0092-12a>
法贓論。諸鎮縣節度及諸津渡。訪聞每年興販百姓。廣有¶ 
邀求。致令滯停。切令兩軍京兆府差人覺察痛斷。都市之¶ 
內。屋宇未多。聞浮造之人。常須更出地課。將期招葺。宜有¶ 
指揮。應諸坊於公私地內浮造屋宇。每月地課。不得更有¶ 
收徵。甸服生靈。正當凋瘵。太倉輸納。務在均平。儻容厚斂¶ 
之姦。頗失憂人之意。自今後太倉所納斛斗。仰司農卿準¶ 
舊例主掌。校量之際。切在奉公。不得先任吏人抑屈百姓。¶ 
朝廷向來舊例。止有榷酒。喪亂以來。遂行賣麴。本自度支¶ 
營利。近年兼借兩軍。畿甸之人。皆言不便。所宜徇衆。不廢¶ 
<pb:NFKB_QTW_p0092-12b>
贍軍。起今年五月巳後。京畿內任自制造私麴。仰度支京¶ 
兆府依舊例。於酒店量戶大小。逐月納榷沽酒。仍酌量隨¶ 
月依前借軍諸司。充諸色支用。其兩軍元造麴。制下後便¶ 
勒逐斤減價。六月三十日巳前貨賣官麴。其私麴不得更¶ 
貨賣至七月一日巳後不得更賣官麴之限。爰自亂離。殆¶ 
將二紀。關畿之內。掠奪頗多。遂令黔首之徒。或被丹書之¶ 
辱。睠茲冤抑。須杜姦訛。舊格買賣奴婢。皆須兩市署出公¶ 
券。仍經本縣長吏引檢正身。謂之過賤。及問父母見在處。¶ 
分明立文券。并關牒太府寺。兵戈以來。條法廢壞。良家血¶ 
<pb:NFKB_QTW_p0092-13a>
屬。流落他門。既遠家鄉。或遭典賣。州府曾不尋勘。豪猾得¶ 
恣欺淩。自此準京兆府並依往例處分。兩市立正印。委所¶ 
司追納毀棄。改給朱記行用。其傳典賣奴婢。如勘問本非¶ 
賤人。見有骨肉證驗不虛。其賣主并牙人等。節級科決。其¶ 
被抑壓之人。便還於本家。委御史臺切加察定。天下州府。¶ 
如有此色。亦仰本道觀察防禦刺史各行條制。務絕沈冤。¶ 
堯懸諫鼓。禹拜昌言。在明哲之尚然。實古今之所重。況乍¶ 
袪蒙昧。希致和平。思謇諤而若療朝飢。雖激訐而亦不加¶ 
罪。諫官舉職。須務濟時。其文武常參官素懷術業者。任上¶ 
<pb:NFKB_QTW_p0092-13b>
封事。極言得失。必當召見。親問所陳。其有才識幽深。事裨¶ 
時政者。即職升擢。或藏器俟時。隱於巖谷者。委文武朝官¶ 
所在州縣以行實聞薦。舉衆目者。實資於綱領。總庶務者。¶ 
必究乎本根。將尋沿革之宜。諒繫張弛之道。其有事不稽¶ 
古。官不易方。欲正濫原。須遵故實。應有諸司法制。廢墜多¶ 
時。未復舊規者。自今後宜委諸司各檢舉。條錄聞奏。委中¶ 
書門下詳酌處分。漢徵極諫。晁董陳理亂之端。晉策能言。¶ 
詵元貢闕遺之政。乃登道廣。請舉公平。誠在得人。以匡不¶ 
逮。應天下諸色人中。有賢良方正。能直言極諫。博通墳典。¶ 

<pb:NFKB_QTW_p0092-14a>
達於教化。軍謀宏遠。政術詳明者。文武常參官及諸道節¶ 
度觀察等使具姓名聞薦。至十一月到京。朕當親臨策試。¶ 
擇其可否施行。駘背燕毛。禮經所重。即驗頌繫。漢詔所矜。¶ 
克存尚齒之規。免致遺年之誚。天下高年鰥寡八十巳上。¶ 
委所在長吏切加安恤。其有不幸者。量與葬送。仍存撫孤¶ 
裔。於戲。文王羑里。克建周邦。大甲桐宮。用興殷道。朕不敢¶ 
忘六旬之辱。公侯宜獎成萬代之功。進忠賢以啟政途。黜¶ 
邪佞以懲覆轍。庶乎上下共保我高祖太宗之洪基。¶ 

** 改元天祐赦文¶ 
:PROPERTIES:
:TITID: QTWTIT02875
:PERSID: QTWAUT0019
:END:
<pb:NFKB_QTW_p0092-14b>

乃睠中州。便侯伯會朝之路。爰逢百六。順古今禳避之宜。¶ 
況建鼎舊京。我家二宅。轘轅通其左。郟鄏引其前。周平王¶ 
之東遷。更延姬姓。漢光武之定業。克茂劉宗。肇葺新都。祈¶ 
天永命。皆因否運。復啟昌期。或西避於戎狄。或載殲於妖¶ 
孽。朕遭家不造。布德弗明。十載以來。三罹播越。亦屬灾[:#AS-8563:⿰⺯⿸厂⿱田坴]¶ 
秦雍。叛起邠岐。始幸石門。以避衞兵之亂。載遷華嶽。仍驚¶ 
畿邑之侵。憂危則矢及車輿。淩脅則火延宮廟。迨至逆連¶ 
宦豎。搆結姦凶。致劉季述幽朕於下宮。韓全誨劫予於右¶ 
輔。莫匪兵圍內殿。焰亘九重。皆思假武以容身。唯效指鹿¶ 
<pb:NFKB_QTW_p0092-15a>
而威衆。矯宣天憲。欺蔑外藩。行書詔以任情。欲忠良而獲¶ 
罪。雖羣方嶽牧。協力扶持。拘戎律於阻修。報朝恩而隔越。¶ 
獨有副元帥梁王全忠。以兼鎮近輔。總兵四藩。遠赴岐陽。¶ 
躬迎大駕。辛勤百戰。盡剿凶渠。營野三年。竟迴鑾輅。咸鎬¶ 
載新其宮闕。讓珪絕類於閹徒。方崇再造之功。以正中興¶ 
之運。而又邠延結釁。岐蜀連兵。上負國恩。下隳隣好。焚宮¶ 
烈火。更延爇於親隣。却駕凶鋒。復近侵於禁苑。抑又太乙¶ 
游處。併集六宮。罰星熒惑。久躔東井。元象荐災於秦分。地¶ 
形無過於雒師。爰有一二藎臣。洎四方同志。竭心王室。共¶ 
<pb:NFKB_QTW_p0092-15b>
誓嘉謀。魏鎮定燕。航大河而畢至。陳徐潞蔡。輦巨軸以偕¶ 
來。披荊棘而立朝廷。剗煨燼而光輪奐。左郊兆而右社稷。¶ 
肅爾崇嚴。前廣殿而後重廊。藹然華邃。公卿僉議。龜筮叶¶ 
從。甲子令年。孟夏初吉。備法駕而離陝分。列百官而幸雒¶ 
郊。都此殷繁。良多嘉慰。謝罪太廟。憂惕驚懷。登御端門。軫¶ 
惻興感。蓋以一人寡祐。而萬姓靡寧。工役艱疲。忠良盡瘁。¶ 
克建再遷之業。冀延八百之基。宜覃渙汗之恩。克俟雍熙¶ 
之慶。滌瑕蕩垢。咸與維新。可大赦天下。改天復四年為天¶ 
祐元年。應依天祐元年閏四月十一日昧爽巳前。所犯罪¶ 
<pb:NFKB_QTW_p0092-16a>
輕重。巳發覺未發覺。巳結正未結正。見繫囚徒常赦所不¶ 
原者。咸赦除之。唯十惡五逆。故殺人命。合造毒藥。持仗行¶ 
劫。官典犯贓。不在此限。長流人罪無輕重。一切放免。左降¶ 
官與量移。巳經量移者更與量移。經兩度量移者便與復¶ 
資。縱元勅云逢恩赦不在量移者。今亦與洗滌。一例施行。¶ 
如所在亡歿者。便許歸葬。朝貶官前資官。及父母喪服闋。¶ 
委中書門下先與敘用。存樹勳庸。歿留義烈。宜錫子孫之¶ 
澤。永流苗裔之恩。庶邀英風。以光壯魄。武德以來。立功效¶ 
節。著在史策。兼與搜訪子孫繼嗣。量才敘用。其近年隨全¶ 
<pb:NFKB_QTW_p0092-16b>
忠鳳翔迎駕。及青州討伐。身歿王事者。委全忠錄奏。如未¶ 
經追贈者與追贈。巳與追贈者更與加贈。有子及妻在者¶ 
優與存恤。用表始終。土木之工。辛勤斯極。樸斵既刓於斤¶ 
斧。結搆悉冒於梯登。轉石如生。翦茨就坦。或差於軍伍。¶ 
或徵役於他州。下不告勞。吏皆戮力。言念於此。先布爾恩。¶ 
應修都邑工匠人夫軍將節級軍人百姓等。共賜錢一十¶ 
萬貫。以見在東都諸道上供物充。委全忠分給。其軍將仍¶ 
委具名銜聞奏。量材酬獎。天旋日轉。取象神明。雷震電昇。¶ 
蓋資儀衞。稱警前導。清蹕至都。楯帳赫奕於行宮。旗纛披¶ 
<pb:NFKB_QTW_p0092-17a>
靡於長路。建茲班仗。整肅無虧。稟教揚威。宜膺賞賚。應自¶ 
陝州執掌儀仗隨駕馬軍及樓下立仗將士等。共賜錢五¶ 
萬貫。以見在東都錢充。委全忠分給。文修紀律。武靜難氛。¶ 
當於建國之辰。體爾榮家之志。大頒蠟印。用慰泉扃。應內¶ 
外文武常參官巳上及節度觀察防禦刺史。並與追贈追¶ 
封。先巳有者更加封贈。務表哀榮。漢宗蕭何。周師呂望。不¶ 
有人傑。孰拯屯危。況茲定鼎之方。甫爾建侯之所。嘉其勳¶ 
德。一何巍峩。迴天再造竭忠守正功臣守太尉中書令宣¶ 
武護國宣義天平等軍節度使諸道兵馬副元帥知府事¶ 
<pb:NFKB_QTW_p0092-17b>
判六軍諸衞事梁王全忠。四溟偉量。五嶽奇姿。挺將相之¶ 
兼才。行公侯之全孝。迎鑾岐邑。忠貫於神祇。作輔鳳池。智¶ 
周於今昔。副予愛子。仍董衞兵。既久久而稱芳。見多多而¶ 
益辦。一昨痛思國難。首建良謀。追周官卜雒之規。述殷后¶ 
遷都之策。故得會盟咸萃。遐爾遄臻。分功盡稟於指蹤。表¶ 
位悉歸於心匠。躬勤巡撫。頻散財糧。荷畚鍤以駢羅。執斧¶ 
斤而翕習。千門萬戶。化雒宅之新宮。三署六軍。踰西京之¶ 
舊制。人謀既叶。天祐相扶。俾我眇躬。享茲垂拱。策勳之典。¶ 
別降麻制處分。睠惟良帥。活濟疲人。果因富庶之基。遂創¶ 
<pb:NFKB_QTW_p0092-18a>
繕修之事。表得人之斯理。見有開而必先。叶節元勳。賚爾¶ 
同德。東都留守祐國軍節度使檢校太師兼中書令河南¶ 
尹張全義。保釐東雒。二十餘年。惠行而藹若春和。令簡而¶ 
煦猶愛日。珪璋特達。桃李無言。勸勤靡憚於身先。敬善每¶ 
聞於國事。宮商迭應。梓相扶。誅茅棘為平坦之田。變黍¶ 
離為垣墉之峻。役均甸服。莫不子來。夙駕而勤陝宮。戴星¶ 
而營新殿。講論勳績。實為亞焉。報功之典。別降麻制處分。¶ 
國有大慶。先及輔臣。僉同既賴於經綸。夙夜頗勤於扈從。¶ 
道途久次。巳聞啟沃之言。朝闥方新。更佇謀猷之力。裴樞¶ 
<pb:NFKB_QTW_p0092-18b>
等宜與進改。別降麻制處分。凡營都邑。宗廟為先。非託良¶ 
臣。孰能盡禮。魏博節度使羅紹威。經文緯武。本孝資忠。奉¶ 
三百年之威靈。搆十二堂之棟宇。將親禘祫。式畏崇嚴。獲¶ 
展烝嘗。預懷悽感。天屬所蔭。百代無踈。矧我居新。尤宜共¶ 
樂。鎮冀節度使王鎔。代延勳戚。躬尚禮儀。採常嶽之[:#AS-9061:⿰王褱]椽。¶ 
製棠華之廣第。內列雍和之殿。外開朱㦸之扉。用宏友愛¶ 
之風。切慰睦親之思。行鑾所駐。供億攸難。淹留將及於十¶ 
旬。忠敬備傾其任土。陝州節度使朱謙。驊騮得路。雕鶚逢¶ 
秋。識將臣事君之儀。導季父扶天之業。仲春迎蹕。西自於¶ 
<pb:NFKB_QTW_p0092-19a>
閿鄉。閏夏撰行。東及於都界。饋獻有豐於國制。贍濟盡費¶ 
其家財。卓立茂功。宜膺異賞。並別降麻制處分。伏思明祖¶ 
之幸蜀都。旋闕則恩施父老。代祖之駐陝服。迴鑾乃澤布¶ 
州閭。德祖之巡梁州。沖人之省華郡。前則以興元列號。後¶ 
則以興德標名。矧乃甘棠。抑惟右鎮。俾新稱謂。用慰藩方。¶ 
宜追列聖之舊文。兼循往年之近事。宜改陝州為興唐府。¶ 
長史為尹。其所置官屬。一準興元等例。其將士等仍賜錢¶ 
三萬貫充優賞。委所司逐便支給。其潞州節度使丁會。左¶ 
創文昌之省。右新執憲之臺。軍令嚴明。興功迅速。河陽節¶ 
<pb:NFKB_QTW_p0092-19b>
度使張漢瑜。宵程來覲。兩舍不歸。問彼春芳。躬巡板築。宮¶ 
庭馳鞠。蓋閱驍才。王處直遠罄規模。備周場殿。則有留陽¶ 
上相。獻嵐谷之[:#AS-9061:⿰王褱]材。浙右元侯。貢夏金之三品。咸鎬緝繕¶ 
完之政。荊襄開水陸之途。豫章傾尊獎之心。鄂渚竭忠貞¶ 
之懇。潭桂守弭兵之略。甌閩勤納貢之儀。夏川孤立以安¶ 
邊。朗陵兩州而效悃。嶺表則番禺盡節。海濱則青社自新。¶ 
交馳陝澠之途。並集㵎瀍之闕。嗟朕菲德。何以致茲。履薄¶ 
臨深。莫申兢畏。其諸道藩鎮牧守。並委中書門下等其功¶ 
績。進改處分。禮儀使御營使各與進階。執政乖方。自罹衆¶ 
<pb:NFKB_QTW_p0092-20a>
怒。任使斯久。忍忘舊恩。故太子少傅崔允。頃者朕在下宮。¶ 
實輸忠節。後全忠迎奉。又罄裨謀。不慎滿盈。遽投於覆餗。¶ 
今逢曠蕩。興念於遺簪。宜復本官階爵。準天復四年正月¶ 
十四日巳前從別勅處分。夫為下不二。為上不疑。適當樹¶ 
鷄之辰。將陳刑馬之誓。咨爾藩岳。敬聽朕言。敦好睦隣。諸¶ 
侯大義。興兵動衆。有土深災。居人不保家室。戰士身膏草¶ 
野。為人上者。何所忍焉。恃安者危。逞欲者敗。齊桓葵邱之¶ 
會。但整衣裳。晉文踐土之盟。唯論職貢。古賢雖遠仰止何¶ 
殊。如有隣境自相攻討。情理不容者。先具奏聞。朝廷為平¶ 
<pb:NFKB_QTW_p0092-20b>
其事理。若有不用王命。擅舉兵者。委諸道共伐之。含垢匿¶ 
瑕。國君所尚。雷驚雨洗。域內斯同。乾坤盡欲其包容。日月¶ 
不私於照耀。其有負江山之固。納奸諂之謀。雖恣猖狂。或¶ 
思改革。禹誅後至。予不忍為。舜用舞干。竊所景慕。如其執¶ 
迷不悟。長惡不悛。國有刑章。非朕能捨。禍福二事。審自擇¶ 
焉。李茂貞楊崇本。頃朋閹孽。罪巳貫盈。近抑強鋒。謂知大¶ 
德。喘息纔緩。飜覆如初。嘗懷梟獍之心。欲恣豺狼之噬。劫¶ 
脅羣下。安忍不臣。此而可容。是隳王法。即宜經略進討。然¶ 
念彼一境。獨困凶殘。罪止二人之身。其下並許立功自贖。¶ 

<pb:NFKB_QTW_p0092-21a>
俟續處分。人倫之閒。天性或異。特起因心之孝。獨堅匪石¶ 
之貞。方遷國於土中。貴廣教於區內。應天下有孝子順孫。¶ 
義夫節婦。事績彰顯。為衆所知者。仰所在長吏標錄聞奏。¶ 
當與旌表門閭。將安疲瘵。須委循良。共理者太守之能。親¶ 
人者縣宰之任。戈鋋稍戢。政術為先。刺史縣令。有勸課農¶ 
桑。招復戶口一倍巳上於前者。委本道觀察使條件奏聞。¶ 
當加進陟。如貪墮不理。害及於人者。速使停替。務加葺養。¶ 
稱朕意焉。思拯艱難。實資材幹。尚慮非常之士。猶懷自進¶ 
之嫌。苟或失人。焉能致理。倘有懷才抱德。隱遁山林。武藝¶ 
<pb:NFKB_QTW_p0092-21b>
絕倫。湮沈卑賤者。仰所在處長吏察訪奏薦。如得才實。當¶ 
待以不次之位。於戲。肆眚閶闔。即安宮闈。雖九廟几筵。巳¶ 
開於新室。而諸陵松柏。遙隔於舊都。將務乂寧。難申顧慕。¶ 
文武百辟。執事具僚。從我千里而來。竭爾一心莅政。恩覃¶ 
既往。效責從新。方當開國之初。必舉慢官之罰。分茅邦國。¶ 
外相大官。愍茲多難之時。無爽勤王之業。協告元輔。毗予¶ 
一人。礪山帶河。敬守漢高之誓。卜年與代。希同穆滿之言。¶ 
永安新京。無忝我高祖太宗之景命。赦書日行五百里。布¶ 
告天下。咸使聞知。¶ 

