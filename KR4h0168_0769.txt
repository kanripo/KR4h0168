#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:KR4h0168_NKFB_0768-35a> 
#+PROPERTY: JUAN 0769
欽定全唐文卷七百六十九¶ 

<pb:KR4h0168_NKFB_0769-01a>

* 王棨(一)¶ 

:PROPERTIES:
:PERSID: QTWAUT1971
:END:

棨字輔之。福清人。咸通三年進士。杜宣猷鎮山南。請為團¶
練巡官。李隲為江西觀察使。辟為團練判官。調大理司直。¶
除太常博士。遷水部郎中。¶ 

** 元宗幸西涼府觀燈賦(以春夕遊幸見天師術為韻)¶ 

:PROPERTIES:
:TITID: QTWTIT15481
:PERSID: QTWAUT1971
:END:

昔在明皇帝。召葉尊師。當新歲月圓之夜。是上元燈設之¶
<pb:KR4h0168_NKFB_0769-01b>
時。帝謂京洛。他處固難比也。師言良夜。今宵亦可觀之。於¶
是請宸遊。憑妙術。將越天宇。俄辭宣室。扶鳳輦以雲舉。揭¶
翠華而飇疾。不假御風之道。倏忽乘虛。如因縮地之方。逡¶
巡駐蹕。已覺夫關隴途盡。河湟景新。到沓雜繁華之地。見¶
駢闐遊看之人。千條銀燭。十里香塵。紅樓邐迤以如晝。清¶
夜熒煌而似春。郡實武威。事同仙境。彩搖金像之色。光奪¶
玉蟾之影。一遊一豫。忽此地以微行。不識不知。竟何人而¶
望幸。於時有露霑草。無雲在天。金鴨揚輝而光散。氷荷含¶
耀以星連。樂異梨園。徒笙歌之滿聽。人非別館。空羅綺以¶
盈前。既而斗轉玉繩。漏深銀箭。周迴未愜於睿旨。歷覽尚¶
勞於宸眷。莫不混跡尊卑。和光貴賤。亦由鳳隱形於衆鳥。¶ 

<pb:KR4h0168_NKFB_0769-02a>

衆鳥莫知。龍匿影於㣥魚。㣥魚不見。俄而歸思潛軫。皇情¶
不留。髣髴而方離邊郡。斯須而已在神州。稍異穆王。至自¶
瑤池之會。非同漢武。來從柏谷之遊。一自風滅蘭釭。雲迎¶
羽客。塵昏蕃塞之草。煙暝秦陵之柏。空令思唐德之遺民。¶
最悲涼於此夕。¶ 

** 詔遣軒轅先生歸羅浮舊山賦(以題中八字為韻)¶ 

:PROPERTIES:
:TITID: QTWTIT15482
:PERSID: QTWAUT1971
:END:

帝以先生久駐長安。應思故山。新恩而綸綍云降。舊德而¶
<pb:KR4h0168_NKFB_0769-02b>
嵓巒許還。今朝北闕之前。已辭丹陛。幾日南溟之下。再啟¶
元關。始者蒙谷傳真。羅浮隱耀。造恬澹之深域。達希夷之¶
衆妙。來親玉輦。膺再禮於鵠書。去憶石樓。契初心於鳳詔。¶
詔曰朕聞軒后求其大隗。唐堯師乎務成。雖則臨治。皆思¶
養生。是以深殿延佇。安車遠迎。久處彤闈。恐鬱池魚之性。¶
永懷碧洞。難忘雲鳥之情。乃曰陛下頃辱英明。旁求固陋。¶
既容出入於仙禁。復許潛歸於海岫。常慚羽服。相逢而道¶
異君臣。益荷鴻私。欲別而情深故舊。於是罄風馭。奮電衣。¶
千年之靈鶴將去。一片之閒雲欲飛。有異二疏。出都門而¶
惜別。寧同四皓。指商嶺以言歸。持青囊兮藥使傍隨。執絳¶
節兮橘僮先遣。道尊而不顧名位。德重而如加黻冕。當九¶ 
<pb:KR4h0168_NKFB_0769-03a>
重之宮裏。思山之意則深。及萬里之途中。戀闕之誠不淺。¶
既臻蘿洞。乃闢松軒。別後而嵐光未老。來時之春色猶存。¶
白鹿青牛。却放煙霞之境。玉芝瑤草。終承雨露之恩。懿夫¶
來協皇情。去全真趣。於秦無徐市之惑。在漢免文成之誤。¶
臣知其史筆已書。故聊詳於斯賦。¶ 

** 端午日獻尚書為壽賦(以誠以古書資乎聖壽為韻)¶ 

:PROPERTIES:
:TITID: QTWTIT15483
:PERSID: QTWAUT1971
:END:

節乃端午。經惟尚書。當煬帝窮奢之際。見蘇公為壽之初。¶
五日嘉辰。欲有裨於聖德。百篇奧義。敢將獻於皇居。始夫¶
<pb:KR4h0168_NKFB_0769-03b>
蕤賓既調。星火初正。雖為祭屈之日。合有祝堯之敬。咸求¶
玩好。冀盡竭於忠勤。競薦珍奇。願延長於睿聖。惟公以邦¶
紀將紊。洪圖漸傾。欲諷江都之幸。思停(一作亦由)遼水之征。繇¶
是訪註於安國。求篇於伏生。既逢採艾之時。合祈(一作稱)洪¶
算。遂託獻芹之禮。庶達微誠。蓋以文盡雅言。事傳上古。前¶
王之善惡皆載。(一作足徵)歷代之安危可覩。自然於禮無爽。(一¶
作然以禮無爽)於君有補。豈效辟兵之法。專用靈符。寧依續命¶
之儀。祇陳綵縷。既而對面丹(一作彤)墀。虔而進之。其為贄也。¶
非雁非羔。非玉非帛。其為書也。非易非傳。非禮非詩。且曰¶
臣則有志匡主。無心順(一作狥)時。竊以百王之典。可為萬歲¶
之¶ 
<pb:KR4h0168_NKFB_0769-04a>
資。願陛下察所以是。究所以非。豈不知(不知一作以)枕推虎魄¶
之珍。裘有雉頭之美。誠未若典謨訓誥。閱斯而北闕長存。¶
虞夏商周。鑒此而南山相似。所以鼓篋斯至。稱觴自殊。藉¶
手則惟臣矣。而服膺其在君乎。願因犬馬之心。取為龜鏡。¶
欲取絲綸之筆。用作規模。且浴蘭獻物兮古豈無。捧酒祝¶
釐兮今亦有。誰能將十三卷之雅誥。上千萬年之洪壽。向¶
使其乙夜能觀。豈死乎賊臣之手。¶ 

** 白雪樓賦(以樓起碧空名標雅曲為韻)¶ 

:PROPERTIES:
:TITID: QTWTIT15484
:PERSID: QTWAUT1971
:END:
¶
<pb:KR4h0168_NKFB_0769-04b>

余嘗自雍南遊。經過郢州。此地曾歌乎白雪。後人因創其¶
朱樓。觀夫迢迢山峙。奕奕雲浮。屹臨江岸之旁。將其麗曲。¶
傑起郡城之上。得以消憂。是何棟觸晴霞。簷侵虛碧。旁瞻¶
目盡於千里。俯瞰心懸於百尺。何年結構。取宏制於庾公。¶
此日登臨。仰嘉名於郢客。其為狀也。山[:#AS-FBED:●]蹇嵼隆崇。攢煙¶
遏空。勢聳晴蜃。梁橫曉虹。偉殊䂓之罕及。猶清唱之難同。¶
試問鄒生。豈似梁王之館。如延孟子。何慚齊國之宮。莫不¶
高與調侔。妙將雅比。籠輕霧以轉麗。帶微霜而增美。浮雲¶
齊處。疊櫺檻之幾重。明月照時。引笙歌而四起。斯則虛凉¶
無匹。顯敞難名。天未秋而氣爽。景當夏以寒生。風觸棼楣。¶
髣髴¶ 
<pb:KR4h0168_NKFB_0769-05a>
雜幽蘭之響。煙分井邑。依微聞下里之聲。且樓之為號也。¶
有翠有紅。或瓊或玉。豈若表此名地。彰斯妙曲。况復楚山¶
入座。黛千點而暮清。漢水橫簾。帶一條而春綠。亦足以認(¶
一作任)彼清暢。憑茲麗譙。掩露臺之高峙。軼煙閣之孤標。似¶
繼餘聲。謝朓閒吟於暇日。疑遺妙響。劉琨長嘯於清宵。有¶
旨哉。每見岧嶢。如聞宛雅。覽宏模之特秀。知屬和之彌寡。¶
人或誇黃鶴奇落星。予云俱弗如也。¶ 

** 盛德日新賦(以修乃無巳堯舜何遠為韻)¶ 

:PROPERTIES:
:TITID: QTWTIT15485
:PERSID: QTWAUT1971
:END:
¶
<pb:KR4h0168_NKFB_0769-05b>

皇德彌盛。宸心未休。雖昭昭而光啟。猶日日以勤修。常懷¶
姑務之情。漸宏帝道。轉見增光之美。益闡王猷。豈非潛契¶
無為。思齊不宰。誠蕩蕩之可及。故汲汲而罔怠。所以宅八¶
極。家四海。實憲文之道長。信鑒武之功倍。惕如馭朽。化行¶
克協於明哉。憂若納隍。令出必資乎慎乃。是故將致丕洽。¶
克勤誕敷。亭育旁覃於九有。英明上合於三無。每儼形容。¶
建前王之標表。未嘗晷刻。廢哲后之規模。懷德兮如斯。好¶
生兮何巳。承昌運兮咸稱鼎盛。在聖躬兮寧惟玉比。旋立¶
後圖。亟更前[:#AS-8C53:⿰車丸]。蓋垂法於列辟。非取䂓於君子。由是祚既¶
起漢。仁惟纂堯。式孚巳及於千品。克懋匪由乎一朝。振三¶ 
<pb:KR4h0168_NKFB_0769-06a>
代之風。咸知允叶。紹百王之業。是謂光昭。自可國肥。詎徒¶
身潤。焦思無慚於夏禹。羶行遠符於虞舜。遂使卿雲瑞露。¶
皆感之以呈祥。鑿齒雕題。具懷之而納賮。况乎混文軌。倒¶
干戈。惟馨之義斯在。既飽之人若何。播以樂章。八音而盡¶
善盡美。導乎邦政。萬物而無偏無頗。大矣哉。垂拱端居。風¶
行草偃。全臻教化之要。漸積邦家之本。臣知合天地而日¶
新又新。豈致君之云遠。¶ 

** 一賦(以為文首出得數之先為韻)¶ 

:PROPERTIES:
:TITID: QTWTIT15486
:PERSID: QTWAUT1971
:END:
¶
<pb:KR4h0168_NKFB_0769-06b>

昔庖氏為君。斯文始分。畫卦而初成陽位。造書而肇見人¶
文。豈非本自道生。終云神得。俾大衍以虛數。從黃鍾而立¶
則。君子守以制性。聖人抱而臨極。然後彤弓是錫。天王嘉¶
重耳之勳。簞食見稱。夫子美顏回之德。萬物生焉。惟茲處¶
先。况乃聞而知十。用以當千。名立兮卓爾。形標兮孑然。許¶
子之瓢既棄。陳公之榻猶懸。或有錢囊譏世。芻束稱賢。改¶
其月而為正月。號其年而曰元年。若夫李陵呼時。荊軻去¶
日。歌興三歎之唱。智慚百慮之失。為山用簣。魯論之義足¶
徵。載鬼以車。周易之文斯出。借如寒暑相推。薰蕕可知。鶚¶
百鳥而匪匹。龍三人而共為。儉德彌彰。平仲之衆裘安在。¶ 

<pb:KR4h0168_NKFB_0769-07a>

仁心遠播。成湯之三網猶施。既聞興國之言。亦有傾城之¶
顧。措辭雖屈於子夏。重諾常推於季布。天得地得。膺千年¶
出聖之期。彼時此時。叶四海為家之數。琴瑟專矣。車書混¶
之。分杯羹而孰忍。縫尺布以堪悲。雖云管仲能匡。因成覇¶
業。未若蕭何如畫。永作邦基。是知王居四大之初。日冠三¶
光之首。目所加而可取。毛不拔而何有。愚則立節無二。干¶
時不偶。幸麟角以成功。庶桂枝而在手。¶ 

** 神女不過灌壇賦(以飄風疾雨慮傷仁政為韻)¶ 
¶
<pb:KR4h0168_NKFB_0769-07b>

:PROPERTIES:
:TITID: QTWTIT15487
:PERSID: QTWAUT1971
:END:

有女維神。徘徊恨新。既入文王之夢。方明尚父之仁。君莅¶
灌壇。自其來而有感。妾臨(一作歸)西海。將欲過以無因。豈非¶
受命上天。禀靈下土。苟當鑒德(鑒德一作國)之職。誠是福謙之¶
主。然而出則駕疾風。鞭暴雨。雖娉婷淑態。所行皆正直之¶
心。而倏閃陰徒。在處有晦冥之苦。今則望彼仁境。居惟太¶
公。於國而棟梁斯喻。於民而父母攸同。謐爾封疆。無破塊¶
之時雨。恬然草木。絕鳴條之曉風。安得暗恃威靈。長驅徒¶
御。不惟流麥以斯恐。抑亦偃禾而是慮。舊祠巳別。固難返¶
駕於今辰。直道須遵。豈可取途於他處。是使淚臉紅失。愁¶
蛾翠銷。駐霞車而色斂。停寶蓋以香飄。潛羡羿妻。明月先¶ 
<pb:KR4h0168_NKFB_0769-08a>
踰於清夜。却慚巫女。輕雲巳度於晴朝。誰見其迴惑蕙心。¶
踟蹰蘭質。感教化之均適。患奔驅之迅疾。花顏慘淡。非嫌¶
勝母之時。玉趾遲留。異惡朝歌之日。王乃愍彼彷徨。詢其¶
感傷。既非失珮於江上。亦非遺簪於路旁。入夢之姿。經三¶
日以方過。非熊之道。歷千秋而更彰。則知執德感幽者繫¶
乎真。操心讋物者由乎正。苟在神而猶懼。豈於人而不敬。¶
若夫蝗越境而虎渡河。未可與斯而論政。¶ 

** 沛父老留漢高祖賦(以願止前驅得申深意為韻)¶ 

:PROPERTIES:
:TITID: QTWTIT15488
:PERSID: QTWAUT1971
:END:
¶
<pb:KR4h0168_NKFB_0769-08b>

漢祖還鄉兮鑾駕將還。沛中父老兮留戀澘然。憶故舊於¶
干戈之後。叙綢繆於旌旗之前。白髮多傷。鳳輦願停於此¶
日。翠華一去。皇恩再返於何年。昔以㣥盜并興。我皇斯起。¶
英明天授其昌運。神武日聞於舊里。今則秦楚勢傾。鼓鼙¶
聲止。聖代而陽和煦物。元首明哉。暮年而蒲柳傷秋。老夫¶
耄矣。然而黃屋才降。丹誠未申。豈可風馳天仗。雷動車輪。¶
一則以情深閭里。一則以義重君臣。隆準龍顏。昔是故鄉¶
之子。捧觴獻壽。今為率土之人。乃曰陛下創業定傾。順天¶
立極。臣等犬馬難效。星霜屢逼。窺泗水則凄若舊風。指芒¶
碭則依然故邑。眷戀難盡。汍瀾易得。昔日望雲之瑞。豈有¶ 
<pb:KR4h0168_NKFB_0769-09a>
明言。當時貰酒之家。堪驚默識。帝乃駐天步。遂人心。戈矛¶
山立。貔虎煙深。草澤初興。雲露而蛟龍奮翼。鄉園重到。煙¶
空而鸞鶴歸林。時也親友咸臻。少年并至。縱兆民如子。恩¶
更洽於故人。雖四海為家。情頗深於舊意。徃事如覩。流光¶
若驅。望幸誠異。攀轅則殊。交遊既阻於秦時。堪悲今昔。黎¶
庶正忻於堯日。自恨桑榆。巳而雙淚盡垂。一言斯獻。請沛¶
為湯沐之邑。實臣愜死生之願。是使萬歲千秋。杳冥無恨。¶ 

** 四皓從漢太子賦(以俱出山中共輔明德為韻)¶ 

:PROPERTIES:
:TITID: QTWTIT15489
:PERSID: QTWAUT1971
:END:
¶
<pb:KR4h0168_NKFB_0769-09b>

夏黃綺季。角里園公。抗跡君臣之外。潛身商洛之中。高帝¶
搜揚。竟不歸於北闕。儲皇搖動。皆來衛於東宮。漢之初也。¶
鳳輦情乖。龍樓恩失。將謀廢嫡以立庶。欲易黃裳而元吉。¶
呂后憂深。留侯計密。且曰四人可致。一匡永逸。洎安車奉¶
迎之後。當彤亭侍宴之日。森爾離立。皤然間出。似八公而¶
少半。疑五老而無一。高皇問曰。從者誰乎。安得鶴氅斯衆。¶
霜髯與俱。乃言曰。臣等質同蒲柳。景迫桑榆。是商嶺臥雲¶
之士。皆秦朝避世之徒。邦無道則隱。邦有道則愚。上曰。自¶
朕之興。待賢而用。顧朝廷之未治。念先生之所共。昔何遠¶
迹。不為率土之臣。今乃辱身。盡作承華之從。對曰。陛下掃¶ 
<pb:KR4h0168_NKFB_0769-10a>
蕩寰宇。秦降楚平。未有稱臣之意。惟聞慢士之名。太子則¶
卑謙守節。柔順利貞。理有承聖。斯宜繼明。臣等惟義所在。¶
非道不行。雖蹈夷齊之潔。更無伊呂之情。故得隨雞㦸之¶
差肩。向龍墀而接武。星星於朝行之列。濟濟於王人之伍。¶
帝曰。空勞逋客。來撫藐爾之孤。可謝周人。巳有良哉之輔。¶
既而問安之位克定。肥遯之心共還。其來也鶴集丹陛。其¶
去也雲歸故山。懿夫出彼巖巒。成茲羽翼。一則免扶蘇之¶
危。一則祛獻公之惑。誰知惠帝立而劉祚安。乃採芝公之¶
德。¶ 
¶
<pb:KR4h0168_NKFB_0769-10b>

** 手署三劍賜名臣賦(以特書嘉號用奬賢能為韻)¶ 

:PROPERTIES:
:TITID: QTWTIT15490
:PERSID: QTWAUT1971
:END:

漢章帝以錫賚情重。君臣道全。示署劍推恩之禮。表經邦¶
佐命之賢。雖彼百官。分恩光之渙汗。惟茲三者。覩御墨以¶
昭宣。是知器挺臣功。名由天奬。非霜刃無表汝之庸勳。非¶
乾文無重予之慶賞。所以昭沖和。勸忠讜。鮫函盡啟。決雲¶
之狀盈眸。彩筆初題。垂露之文在掌。豈不以良佐斯得。深¶
謀可嘉。或染翰而紀其敦樸。或揮毫而志以文華。彼錫彤¶
玈。我乃頒其秋水。彼銘鐘鼎。我乃鏤以蓮花。一則薛燭未¶
逢。風胡不識。提攜可助於雄勇。佩服必資其挺特。能使巨¶ 
<pb:KR4h0168_NKFB_0769-11a>
闕慚價。豪曹失色。乃署龍泉之名。以表韓稜之德。一則龍¶
藻日耀。霜風雪凝。麾之而氛祲以歇。帶之則威儀可聆。斯¶
亦刜鐘難[:#AS-8AE4:●]。斬馬奚稱。乃署漢文之號。以旌郅壽之能。一¶
則利可衛身。威能禁暴。愜項伯以將舞。宜趙王之所好。豈¶
羡乎五色竒形。千金美號。乃署椎成之字。以彰陳寵之操。¶
故得光生環珮。榮冠簪裾。見魚水相逢之際。是雲龍契會¶
之初。數比夢刀。各獲君前之賜。功齊神筆。長吞天上之書。¶
洎吾皇威被華夷。德安岐雍。鋒鋩不自其手署。頒賜盡歸¶
其公共。蓋以韓魏為鋏兮宋為鐔。異漢朝之所用。¶ 
¶
<pb:KR4h0168_NKFB_0769-11b>

** 牛羊勿踐行葦賦(以皇化所加德同周道為韻)¶ 

:PROPERTIES:
:TITID: QTWTIT15491
:PERSID: QTWAUT1971
:END:

育物恩廣。垂衣道豐。流德澤於行葦。示仁心於牧童。且曰¶
驅爾牛羊。勿近萋萋之道。恐其蹄角。踐傷泥泥之叢。斯乃¶
家國攸用。華夷所同。俾遂生榮之性。仍敦忠厚之風。是以¶
發自睿情。指乎幽渚。伊方苞方體之地。匪或寢或訛之所。¶
未逢至化。其生有類於蒿萊。今被仁風。所貴不殊於稷黍。¶
懿夫拂水沙際。搖煙路傍。安可縱三犧而蹂[:#AS-9D52:⿰足蘭]。放千足以¶
跳踉。莫不欽聖教。感吾皇。戒彼畜之奔逸。免斯條之折傷。¶
由是綠野分驅。蒼葭共保。但跼桃林之坂。自齕金華之草。¶ 

<pb:KR4h0168_NKFB_0769-12a>

春風澤畔。如生腓字之心。落日山邊。盡認下來之道。况乎¶
挺本方茂。為航可嘉。靃靡而爭芳荇葉。參差而競秀蘭芽。¶
若使大武斯履。柔毛所加。則八月洲前。無復凝霜之葉。三¶
秋江上。難逢似雪之花。是以咸仰嘉猷。式遵元德。牧者既¶
以承其教。虞人得以修其職。故能隔瑩蹄於平野。莫徃莫¶
來。限羵首於荒郊。自南自北。然後澤靡不洽。恩無不周。國¶
有殷充之實。家無罄匱之憂。網不入於汚池。斯言莫偶。斧¶
以時於林藪。厥義難侔。偉夫至理彌彰。前經可駕。遠符大¶
<pb:KR4h0168_NKFB_0769-12b>
雅之什。允協文王之化。因知皇王之教。所憂不惟禾稼。¶ 

** 聖人不貴難得之貨賦(以題為韻)¶ 

:PROPERTIES:
:TITID: QTWTIT15492
:PERSID: QTWAUT1971
:END:

披老氏之遺文。見聖人之垂則。戒君上之所好。慮天下之¶
為惑。且物有藏之無用。求之難得。若將(一作其)貴也。則廉貞¶
之風不生。吾苟賤焉。庶嗜慾之源可塞。斯乃復道德之本。¶
為政化之端。雖聞乎無脛以至。會忘其拭目而觀。於以息¶
襄[:#AS-FBED:●]攵敓。激貪殘。皆重黃金。我則捐山而孔易。咸嘉白璧。¶
我則抵谷以奚難。莫問瑕瑜。詎論妍不。節儉之德既著。饕¶
餮之名何有。裘因焚後。應無為狗之勞。珠自鍜來。巳絕伺¶
龍之醜。祇如照車於魏。徒稱徑寸之貴。易地於秦。虛重連¶
城之¶ 
<pb:KR4h0168_NKFB_0769-13a>
珍。一則受欺於強國。一則見屈於聖人。豈若端耳目。寂形¶
神。視彼瓊瑰之類。齊乎瓴甋之倫。義動貪夫。皆少私而寡¶
欲。化移流俗。盡背偽以歸真。可使路不拾遺。人忘好貨。顧¶
予有摘玉之志。俾爾無攫金之過。則以此行道而大道復¶
隆。以此移風而元風再播。且夫君教矣。人效之。若不去其¶
奢而返其本。必將胠爾篋而控爾頤。亦何必樹美珊瑚。競¶
列華筵之翫。布求火浣。長充內府之資。方今闡靈符。握金¶
鏡。若能來淮夷之琛。不以為貴。入王母之環。不以為盛。上¶
崇樸素之道。下率廉隅之性。豈惟咸五而登三。可與大庭¶
<pb:KR4h0168_NKFB_0769-13b>
而齊聖。¶ 

** 耀德不觀兵賦(以聖德照臨寰區清泰為韻)¶ 

:PROPERTIES:
:TITID: QTWTIT15493
:PERSID: QTWAUT1971
:END:

聲教斯播。戎夷自平。祇在推賢而耀德。豈由命將以觀兵。¶
垂彼衣裳。示朝廷之有序。櫜其弓矢。俾海內以惟清。皇帝¶
以眇屬前聞。遐觀列聖。謂修文而可致其肅穆。謂立武必¶
傷乎性命。將欲來萬國之好。去百王之病。鴻私元澤。常昭¶
天子之仁。豹畧龍韜。不授將軍之柄。故得地協三無。風清¶
八區。混軌文於殊俗。銷劍㦸於洪爐。况其德乃車也。兵猶¶
火乎。豈宜執以二三。臨於下土。安可封其十萬。擾彼邊隅。¶ 

<pb:KR4h0168_NKFB_0769-14a>

所以修之為勤。戢之不惑。湯修而葛伯斯服。舜舞而有苗¶
自格。是知失德者由乎縱五兵。偃兵者在乎興七德。今則¶
朔野烽滅。遼陽戌閒。堯心非樂乎丹浦。周馬巳歸乎華山。¶
使跂行喙息之微。咸躋壽域。見執銳被堅之役。盡復人寰。¶
然後澤溢區中。塵消塞外。四方忘覆載之力。百姓免殺傷¶
之害。雕題辮髮。傾心而俱喜子來。率土普天。鼓腹而悉歌¶
時泰。蓋由煦嫗仁廣。含宏道深。慕羲農之化洽。鄙湯武之¶
君臨。曉月彤庭。共覩乾坤之量。秋風榆塞。不聞金革之音。¶
<pb:KR4h0168_NKFB_0769-14b>
斯乃帝道潛融。宸襟洞照。得允文允武之體。臻一張一弛¶
之要。可謂超五帝而越三皇。合二儀而齊兩曜。¶ 

** 倒載干戈賦(以聖力克彰兵器斯戢為韻)¶ 

:PROPERTIES:
:TITID: QTWTIT15494
:PERSID: QTWAUT1971
:END:

欲廓文德。先韜武功。倒干戈而是載。鑄劍㦸以欣同。千里¶
還師。迴刃於戎車之上。一朝偃伯。垂仁於王道之中。皇上¶
以心宅八紘。威加四極。有罪必伐。無征不克。旌旗西嚮。競¶
納款於中原。鼙鼓東臨。咸獻俘於上國。然後軫宸慮。惻皇¶
情。萬姓苟宜於子視。三邊可竢其塵清。由是罷師旅。休甲¶
兵。干櫓勢傾。壓雙輪而委積。戈鋋色寢。滿十乘以縱橫。蓋¶
以戰乃危事。兵惟凶器。欲今永脫於禍機。必使先離乎死¶ 
<pb:KR4h0168_NKFB_0769-15a>
地。所以前鐏俄覩。迴轅繼至。虞舜舞而曾用。比此寧同。魯¶
陽揮以員來。於斯則異。既不授其豹畧。乃長包於虎皮。諒¶
櫜弓而若此。詎返斾以如斯。徵彼禮經。折軸苟聞於山立。¶
考諸易象。盈車徒見其離為。豈慮自焚。誠同載戢。五兵從¶
此以皆弭。七德於焉而復立。遂使頑凶之子。無日可尋。更¶
憐忠烈之臣。徒云能執。故得殺氣潛息。嘉猷孔彰。以此懷¶
柔。而何人不至。以此亭育。而何俗不康。罷刃銷金。道無慚¶
於齊帝。放牛歸馬。德寧愧於周王。大矣哉。因爾仁天。用藏¶
兵柄。得東征西怨之體。見師出凱旋之盛。小臣伏覩乎櫜¶
<pb:KR4h0168_NKFB_0769-15b>
鞬。敢不歌揚於明聖。¶ 

** 握金鏡賦(以聖人執持照臨寰宇為韻)¶ 

:PROPERTIES:
:TITID: QTWTIT15495
:PERSID: QTWAUT1971
:END:

至明者莫尚乎金鏡。可類者莫先於聖心。既施之於日用。¶
如握此以君臨。有象必昭。含萬靈於睿聖。無幽不燭。若百¶
鍊於宸襟。稽夫禀氣於無形。成功於至妙。苟取喻於在掌。¶
詎有疲於屢照。外發皇明。中凝德耀。克符磨瑩之體。允叶¶
提攜之要。故能洞達千里。高臨兆人。尋元而光彩盈手。考¶
理而貞明在身。雖跂行喙息之微。形容無隱。信率土普天¶
之士。肝膽俱陳。莫不深貯乾坤。大極區宇。誠非出匣以斯¶ 
<pb:KR4h0168_NKFB_0769-16a>
舉。詎謂臨臺而下取。潔澈在心。深沈似古。笑飛鵲以將繞。¶
鄙芳菱而欲吐。懿夫皎皎斯在。兢兢自持。異樞衡之是秉。¶
見藻鑑之無私。所以辨愚智。洞華夷。豈惟分大小。別妍媸。¶
塵垢不染。英明在茲。魑魅於焉而遠矣。姦邪無所以藏之。¶
是知懸魏宮者難侔。掛秦臺者莫及。詎端拱而見舍。諒臨¶
朝而盡執。孕玉燭以光動。寫珠庭而影入。蓋以持察㣥品。¶
非窺聖顏。迥出聲身之表。如存指掌之間。事異軒皇。得元¶
珠於物外。功逾羲叔。御白日於人寰。宜乎永保清平。長稱¶
明聖。當宣室以潔朗。逗皇圖而輝映。臣知六五帝而四三¶
<pb:KR4h0168_NKFB_0769-16b>
皇。實由握乎斯鏡。¶ 

** 義路賦(以言有君子得行斯路為韻)¶ 

:PROPERTIES:
:TITID: QTWTIT15496
:PERSID: QTWAUT1971
:END:

義則本在。路猶強名。雖無有而為有。亦時行而則行。人或¶
未知。謂投足以山險。心如能制。信在躬而砥平。既絕回邪。¶
無差正直。居則思之而可見。忽爾覔之而安得。默識終始。¶
潛名南北。昧其所在。迷吾道之康莊。能此是敦。造先王之¶
閫閾。然而視之者不為好徑。赴之者豈曰多歧。邁德而謂¶
其達矣。立身而何莫由斯。聖人每修。孰慮乎崩榛所塞。君¶
子常喻。寧求其老馬能知。稽夫近遠甚夷。徃來無苟。周朝¶ 
<pb:KR4h0168_NKFB_0769-17a>
之柱史奚棄。鄘國之貞妻自守。旁生行葉。於列樹以寧殊。¶
中引德車。在摧輪而何有。莫不亘深仁宅。遙通禮園。匪豺¶
狼之所到。惟干櫓以斯存。若乃循其軌。遊其藩。有如入顏¶
巷之中。恬然自樂。復似經桃蹊之上。寂爾無言。可以導彼¶
深誠。臻乎奧旨。相逢盡重氣之士。相護皆舍生之子。徘徊¶
其側。多感分以遺身。馳騖於中。必先人而後巳。厥大斯著。¶
其高或聞。異邪途之徑捷。與左道以歧分。五霸三王。既適¶
此以圖業。忠臣烈士。亦從茲而報君。夫如是。則踶跂所為。¶
坦夷斯喻。於以闢百家之蔽塞。於以洞五帝之旨趣。悲夫¶
<pb:KR4h0168_NKFB_0769-17b>
衝蒙行險之徒。曷不遵乎此路。¶ 

** 鳥求友聲賦(以人自得求友聲之道為韻)¶ 

:PROPERTIES:
:TITID: QTWTIT15497
:PERSID: QTWAUT1971
:END:

日暖風輕。有黃鳥兮。關關嚶嚶。始乘春而出自幽谷。俄擇¶
木而求其友聲。尚沮㣥猜。每念載鳴之侶。方期類聚。詎無¶
相應之情。於是紅破園桃。青勻禁柳。韶光媚原野之始。宿¶
雨霽池塘之後。由是睍睆遷喬。棲翺寡友。潛符切切之義。¶
爰發嘐嘐之口。林間乍囀。誠謂乎知音可期。陌上頻啼。似¶
恨其離㣥巳久。既而雅叶交應。如懷故人。得鸚鵡之流言¶
不信。見靈鳥而白首如新。灌木煙中。念友朋而有待。楊園¶ 
<pb:KR4h0168_NKFB_0769-18a>
景裏。豈鳩集之無因。鳴亳既殊。攀稽靡異。猶角徵之先奏。¶
俟宮商之有自。遂使夕陽橋畔。人人增感別之愁。曉色樓¶
前。處處動傷春之思。族類安在。間關未休。想王睢兮從吾¶
所好。知斥鷃兮謂我何求。豈比蜀魄銜寃。啼巴月於長夜。¶
燕鴻失侶。叶邊雲於凜秋。懿夫隔霧彌幽。含風轉好。似宏¶
三益之旨。足警寡聞之抱。想伊鳥也。猶推故舊之心。矧乃¶
人斯。忍棄友朋之道。取則寧遠。流音在茲。爾苟嚶鳴而占¶
矣。吾將德義以求之。雖慕惠莊。願定交於他日。如令管鮑。¶
得擅美於當時。夫如是。則結綬何慚。彈冠不惑。伐木將廢¶
<pb:KR4h0168_NKFB_0769-18b>
而莫可。谷風欲剌而安得。巳乎。弗謂斯鳥之聲至微。而忘¶
其是則。¶ 

** 松柏有心賦¶ 
:PROPERTIES:
:TITID: QTWTIT15498
:PERSID: QTWAUT1971
:END:

彼木雖衆。何心可持。惟松柏其生矣。禀堅貞而有之。所以¶
固節千歲。凝芳四時。積翠森疎。見冒雪停霜之性。攢空蕭¶
瑟。無改柯易葉之期。懿夫外聳森稜。內扶剛直。或盤根於¶
幽磵之畔。或挺資於高山之側。豈儕蘭桂。何慚荊棘。葉殊¶
而可謂不同。節厚而盡云難測。相連夾路。在成城而稍侔。¶
未可為薪。比死灰而莫得。[:#AS-8AE4:●]匪石而枝勁。叶懸旌而影搖。¶ 

<pb:KR4h0168_NKFB_0769-19a>

苟無懼於早落。亦何憂於後凋。聳幹山巔。且甚長於衆植。¶
成行陵上。終不亂於驚飇。矧乎萬樹含秋。千林向晚。方見¶
夫鶴棲之所彌茂。麝食之餘不損。天台溪畔。若有意以垂¶
陰。太華峯前。豈無情於固本。既立端操。寧驚大寒。似蓋而¶
秦封翠斂。如愁而殷社煙攢。勢迥蒿萊。競高標於塵外。時¶
當搖落。爭秀出於林端。豈無井上之梧。亦有園中之柳。當¶
春色以自得。在歲寒而則否。曾未若方寸斯抱。層空可凌。¶
藿雖傾而莫比。蓬非直而何稱。至如嚴氣方勁。翠色猶增。¶
<pb:KR4h0168_NKFB_0769-19b>
亦何異君子仗誠。處艱危而愈厲。志人高道。當顛沛以彌¶
宏。是知斯木惟良。因心所貴。各固結其修幹。共青蒼於四¶
氣。然則喻禮於人。欲舍此而何謂。¶ 

** 跬步千里賦(以審乎致遠行之在人為韻)¶ 

:PROPERTIES:
:TITID: QTWTIT15499
:PERSID: QTWAUT1971
:END:

彼道雖遠。惟人可行。積一時之跬步。臻千里之遙程。亦如¶
塵至微而結成山嶽。川不息而流作滄瀛。是則大自小成。¶
遐因邇至。理苟均於積習。(一作素)義必資乎馴致。莫不究其¶
攸徃。明其所自。不因布武之間。那及同舟之地。終尋高躅。¶
必可繼於飛鴻。不躡前蹤。安得齊於赤驥。是則欲追迢遞。¶
無或踟蹰。始謂與其進也。不亦遠乎。玉趾勤遷。諒金城之¶ 
<pb:KR4h0168_NKFB_0769-20a>
可越。方城漸近。寧漢水之難逾。矧夫高以下為著。顯以微¶
為本。既曳踵以將至。蓋執心而忘返。行行莫止。豈辭明月¶
之程。去去不停。寧憚黃雲之遠。但勉行之。終能及之。苟循¶
途而坦坦。盍履道以孜孜。如肯裂裳。自等聚糧之義。豈勞¶
由徑。當齊命駕之期。得非務進彌專。遄征有禀。念踽踽以¶
無怠。故儦儦而滋甚。自勤跋涉。邯鄲之學全殊。不暇因循。¶
燕宋之遙可審。然而志弗休者。雖難必易。行不止者。雖遠¶
必臻。亦猶積水為瑩氷之始。層臺實累土(一作木)之因。大道¶
能遵。終及奔馳之子。中途儻廢。誠慚跛躄之人。別有跼蹐¶
<pb:KR4h0168_NKFB_0769-20b>
員來。躊蹰斯在。將欲拔跡霄漢。超蹤寰海。或能開道路。解¶
縶維。則千里之途可待。¶ 

** 樵夫笑士不談王道賦(以題為韻)¶ 

:PROPERTIES:
:TITID: QTWTIT15500
:PERSID: QTWAUT1971
:END:

多辯名士。能文碩儒。或有不談於王道。終知取笑於樵夫。¶
幸遭仄席之時。遂皆沈默。遂使執柯之子。因此胡盧。當其¶
野集遺賢。朝稱多士。九土咸歡乎富庶。四夷俱混於文軌。¶
盡合讚洪猷。歌至理。而懸河健口。未聞衮衮之辭。擲地清¶
才。不述便便之美。有夫則野。其業惟樵。或怡情於磵側。或¶
放志於山椒。乃曰凡在吾儕。猶欣渥澤之汪濊。豈伊作者。¶ 

<pb:KR4h0168_NKFB_0769-21a>

長使聲歌之寂寥。所以向彼息肩。因茲掩口。是山中拾箭¶
之際。正洞裏觀棋之後。尤堪撫掌。念牧竪以知無。聊用解¶
顏。問樵人之信不。况乎德邁三代。功超百王。士非君則好¶
爵奚取。君非士則休聲不揚。豈言泉之杜竭。抑辯囿之荒¶
凉。側耳聽時。嫌寂寂於都下。負薪歸處。輒怡怡於路傍。蓋¶
以沐浴昌期。優游元造。俱為卷舌之輩。不及擊轅之老。囅¶
然未巳。殊主人之答賓。莞爾難持。異下士之聞道。豈謂乎¶
力伐摧柏。聲騰夕嵐。足令墨客增愧。詞人有慚。是知運屬¶
<pb:KR4h0168_NKFB_0769-21b>
無偏。合著奚斯之頌。時當有截。須陳吉甫之談。方今君則¶
唐虞。臣惟周召。稱揚者皆白馬之辯。贊咏者盡雕龍之妙。¶
可以流播千古。鏘揚八徼。若然則採樵之徒歟。又何由而¶
竊笑。¶ 

** 耕弄田賦(以宮裏為田勸率耕事為韻)¶ 

:PROPERTIES:
:TITID: QTWTIT15501
:PERSID: QTWAUT1971
:END:

漢昭帝之御乾。時猶年。能首率於農務。遂躬耕乎弄田。理¶
叶生知。早識邦家之務。(一作本)事殊兒戲。斯為教化之先。當¶
其天駟既端。土膏初起。命開鉤盾之側。將幸上林之裏。有¶
司於是整溝塍。修耒耜。別置膏腴之所。取法百廛。旁觀齷¶
齪之間。如方千里。帝乃駕雕輦。出深宮。展三推而不異。¶ 

<pb:KR4h0168_NKFB_0769-22a>

籍千畝以攸同。且曰朕位極元首。身慚幼沖。每訪皇王之¶
業。無先播殖之功。未遂躬親。於彼神臯之內。聊將樹藝。於¶
茲禁苑之中。然後俯天顏。擁農器。向畎澮以懋力。對鋤耰¶
而多思。豈無宴樂。不如敬順於天時。亦有遊畋。莫若勤勞¶
於農事。是則非同學稼。粗表親耕。既留心於東作。寧無望¶
於秋成。環衛近臣。盡起西疇之興。宮闈侍女。微生南畝之¶
情。於是稼政既修。稻人是率。千牛之列有序。九扈之官咸¶
秩。神農舊務。嘗廢於他年。后稷餘風。復興於此日。嘉夫戲¶
<pb:KR4h0168_NKFB_0769-22b>
或是戲。為勝不為。審殷阜之由此。知艱難之在斯。自昔庸¶
君。多昧三時之務。惟茲少主。能分五地之宜。故得教化下¶
敷。皇猷上建。人忘荷鍤之苦。俗有(一作靡)帶牛之願。因知翦¶
桐葉以命封。未若耕斯田而天下勸。¶ 

** 延州獻白鵲賦(以聖德遐及靈禽表祥為韻)¶ 

:PROPERTIES:
:TITID: QTWTIT15502
:PERSID: QTWAUT1971
:END:

我后君臨九有。仁被諸華。伊炳靈之白鵲。倏效祉於皇家。¶
變爾羽毛。以表恩沾於飛走。生乎邊鄙。是彰澤及於幽遐。¶
始其决起春巢。輕翻素翼。不類雕陵之異狀。自受金方之¶
正色。羅氏潛藏。封人既獲。且曰昔聞興咏於召南。今見呈¶
祥於塞北。乃發天慶。昭皇德。望雲將獻。鵠歸齊使之籠。拜¶ 
<pb:KR4h0168_NKFB_0769-23a>
表初行。雉別越裳之國。既而臻鳳闕。進彤庭。粉煥成橋之¶
羽。霜凝化印之形。奚稽瑞牒。克叶祥經。異丹雀之呈質。同¶
素烏之效靈。帝嘉其賁然斯來。(一作來思)皭爾難及。俾遂性以¶
飲啄。顧無㣥而翕習。由是繞樹星飛。依枝玉立。乍捕蟬於¶
上苑。不羡鶯遷。或報喜於丹墀。何慚鳳集。故得彩迥㣥類。¶
名超百祥。播休徵於有截。昭聖祚之無疆。月下南飛。過銀¶
河而混色。風前東嚮。映瓊樹以增光。若乃潛下庭隅。遠分¶
林表。迷彼鳥之翯翯。奮爾駒之皎皎。狼生殷代。誠福應之¶
未如。魚躍舟中。諒貞符之尚小。曾未若影度簾曙。聲來殿¶
<pb:KR4h0168_NKFB_0769-23b>
深。美掩條支之獻。珍逾隴坻之禽。昔在遐方。玉每抵於崑¶
岫。今以至德。巢可窺於禁林。是知斯鵲來儀。惟天瑞聖。俾¶
爾羽之潔朗。彰我時之清淨。臣聞雁有歌而雉有詩。又安¶
得不形於贊詠。¶ 

** 闕里諸生望東封賦(以聖德光被人思告誠為韻)¶ 

:PROPERTIES:
:TITID: QTWTIT15503
:PERSID: QTWAUT1971
:END:

魯國諸生。欣逢聖明。咸西嚮以迎睇。望東封而勒誠。習禮¶
空勞。日日而徒瞻嶽色。凝旒何處。年年而尚鬱人情。豈不¶
以兵偃三邊。塵清萬邑。欲行登禪之事。猶執勞謙之德。是¶
使想黃屋以心傾。斂青襟而目極。乃相謂曰。自古帝王。功¶ 
<pb:KR4h0168_NKFB_0769-24a>
成業昌。盡皆增博厚。報穹蒼。所以山呈瑞應。水出榮光。國¶
泰財阜。時豐俗康。固合陳俎豆。捧珪璋。高踐天壇之上。遙¶
昇日觀之傍。而乃闕其儀。寢其議。蓋九重之鳳詔缺敷。四¶
海之鴻恩未被。空令漢史。願陪檢玉之行。更切孔徒。渴見¶
泥金之事。莫不引領延佇。凝情盡思。未遂相如之請。空吟¶
叔寶之詩。夫子壇邊。恐雲龍之會晚。顏生巷裏。憂日月以¶
來遲。况可後示百王。前觀萬姓。三千徒兮。今日斯懇。七十¶
君兮。當時稱盛。潛期山下。得聞萬歲之呼。每想封中。獲仰¶
千年之聖。嗟夫。跡居洙泗。魂斷咸秦。俟南面之鸞駕。問西¶
<pb:KR4h0168_NKFB_0769-24b>
來之路人。當河清海晏之時。宜遵古典。是率土普天之幸。¶
豈但素臣。近雖下國梟鳴。邊夷鼠盜。既有征而無戰。盡推¶
兇而翦暴。宜允儒者之心。登泰山而昭告。¶ 

¶
