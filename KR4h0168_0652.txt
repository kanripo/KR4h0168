#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:KR4h0168_NKFB_0651-36a> 
#+PROPERTY: JUAN 0652
欽定全唐文卷六百五十二¶ 

<pb:KR4h0168_NKFB_0652-01a>
　元稹(六)¶ 

** 錢重物輕議¶ 
:PROPERTIES:
:TITID: QTWTIT12874
:PERSID: QTWAUT1600
:END:

右。臣伏見中書門下牒。奉進止。以錢重物輕。為病頗甚。宜¶
令百寮各隨所見。作利害狀類會奏聞者。臣備位有司。謬¶
總邦計。權物變弊。職分所當。固合經心。自思上達。豈宜待¶
問。方始啟謀。臣伏以作法於人。必求適中。苟非濟衆。是作¶
不臧。所以夙夜寘懷。重難其術。伏奉制旨。旁採庶寮。臣實¶
有司。敢不知愧。既不早思所見。上沃聖聰。今乃備數庶官。¶
肩隨奏議。無乃失有司奉職之體。負尸位素餐之責。况道¶
<pb:KR4h0168_NKFB_0652-01b>
謀孔多。是用不集。盈庭之言。自古所知。至於業廣即山稅¶
徵穀帛。發公府之朽貫。禁私室之滯藏。使泉流必通。物定¶
恒價。㣥議所共。指事皆然。但在陛下行之。有司遵守利害¶
之說。自足可徵。若使將廣引古今。誕飾詞辯。有齊畫餅。無¶
益國經。恐重空文。不敢輕議。謹議。¶ 

** 遷廟議¶ 
:PROPERTIES:
:TITID: QTWTIT12875
:PERSID: QTWAUT1600
:END:

謹按禮官以順宗至德大聖大安孝皇帝神主升祔。則中¶
宗大和大聖大昭孝皇帝神主為代數當遷之廟。議者云。¶ 

<pb:KR4h0168_NKFB_0652-02a>

中宗復辟中興。當為百代不遷之廟。臺省官等又議云。則¶
天為居攝。則中宗非中興之主。不得為不遷之廟。以愚所¶
裁。皆非得禮之中也。案禮官與臺省官等議。但以為中宗¶
非中興。故不得為不遷之宗。曾不知雖實為中興。亦不得¶
為不遷之廟。何則。祖有功而宗有德。葢謂始有功者為祖。¶
始有德者為宗。非謂後代有功有德者盡為祖宗也。禮緯¶
云。唐虞立二昭二穆。與太祖之廟為五。夏不立太祖之廟。¶
四廟而已。至後代以禹為宗。亦立五廟。其餘仲康復厥位。¶
<pb:KR4h0168_NKFB_0652-02b>
少康代寒浞。豈非嗣夏中興哉。竝無祖宗之號。至殷以契¶
為始祖。初立五廟。後代以湯為宗。遂立六廟。太戊武丁之¶
徒。雖有中宗高宗之名。葢子孫加之懿號而已。亦無不祧¶
之說。周人以后稷為始祖。後代又祖文王而宗武王。遂立¶
七廟。唐虞夏殷周。雖立廟之數不同。其實親親之廟。皆以¶
四為准。禮記王制云。天子七廟。三昭三穆。與太祖之廟七。¶
葢后稷文武三廟為不遷。其餘成康已降。盡為祧廟。故周¶
禮守祧注云。先公之祧。祔於后稷之廟。先王之祧。祔於文¶
武之廟。若以為後代有功有德者盡為不遷之廟。則成康¶
刑措。宣王中興。平王東周之始王。並無不祧之說。豈非有¶ 
<pb:KR4h0168_NKFB_0652-03a>
功有德哉。葢以為七廟之數既定。若親盡之廟不毀。則親¶
親之昭穆無所設矣。故不得不祧耳。至漢承秦滅學之後。¶
諸儒不通大義。匡衡貢禹之徒遂建議云。高帝為太祖。孝¶
文為太宗。孝武為世宗。孝宣為中宗。惠景已下為遷廟。適¶
值漢祚不永。昭成已降。德不逮於四君。向若漢有八百之¶
祚。繼德之君有若孝文孝武者七人。盡為不遷之廟。豈可¶
後代遂不祀其祖禰哉。不經之言。孰甚於此。又有以七廟¶
之外。別立祖宗之廟為說者。以理推之。尤為不可。假如聖¶
朝以景皇帝為太祖。神堯大聖大光孝皇帝為高祖。文武¶
<pb:KR4h0168_NKFB_0652-03b>
大聖大廣孝皇帝為太宗。別列昭穆之廟六。合不遷之廟¶
為九。葢以為積厚者流澤廣。故以增親親之廟六矣。夫傳¶
無窮者。為萬代計。國家以聖生聖。以明繼明。無非有德之¶
宗。盡為有功之祖。則百祖千宗。盡居別廟。於禮又可乎。必¶
若俟其褒貶。然後定祧遷。則是臣子有輕議之非。萬代無¶
可傳之法。考殷周則無據。言情理則兩乖。考古宜今。孰云¶
可者。曷若削漢朝不經之說。徵殷周可久之文。從親盡則¶
遷之常規。為萬代不朽之定制。不易親親之祀。終無惑惑¶
之疑。誠一王之盛典也。謹議。¶ 

<pb:KR4h0168_NKFB_0652-04a>

** 對才識兼茂明於體用策¶ 
:PROPERTIES:
:TITID: QTWTIT12876
:PERSID: QTWAUT1600
:END:

問曰。朕觀古之王者。受命君人。兢兢業業。承天順地。靡不¶
思賢能以濟其理。求讜直以聞其過。故禹拜昌言而嘉猷¶
罔伏。漢徵極諫而文學稍進。匡時濟俗。罔不率繇。厥後相¶
循。有名無實。而又設以科條。增求茂異。捨斥已之至論。進¶
無用之虛文。指切著明。罕稱於代。茲朕所以歎息鬱悼。思¶
索其真。是用發懇惻之誠。咨體用之要。庶乎言之可行。行¶
之不倦。上獲其益。下輸其情。君臣之間。驩然相與。子大夫¶
<pb:KR4h0168_NKFB_0652-04b>
得不勉思朕言而茂明之。我國家光宅四海。年將二百。十¶
聖宏化。萬邦懷仁。三王之禮靡不講。六代之樂罔不舉。浸¶
澤於下。升中於天。周漢已還。莫斯為盛。自禍階漏壞。兵宿¶
中原。生人困竭。耗其大半。農戰非古。衣食罕儲。念茲疲氓。¶
未遂富庶。督耕植之業。而人無戀本之心。峻榷酤之科。而¶
下有重斂之困。舉何方而可以復其盛。用何道而可以濟¶
其艱。既往之失。何者宜懲。將來之虞。何者當戒。昔主父懲¶
患於晁錯而用推恩。夷吾致霸於齊桓而行寓令。精求古¶
人之意。啟迪來哲之懷。眷茲洽聞。固所詳究。又執契之道。¶
垂衣不言。委之於下。則人用其私。專之於上。則下無其效。¶ 

<pb:KR4h0168_NKFB_0652-05a>

漢元優游於儒學。盛業竟衰。光武責課於公卿。峻政非美。¶
二途取捨。未獲所從。予心浩然。葢所疑惑。子大夫孰究其¶
旨。屬之於篇。興自朕躬。無悼後害。¶ 

對。臣方病近古之策不行。而陛下幸及之。是天下人人之¶
福也。微臣其敢忍意而不言乎。且臣聞之。古者以言賦納。¶
豈虛美哉。葢用之也。是以益贊禹而班師。說復王而作命。¶
斯皆用言之大畧也。洎漢文帝羞不若堯舜。始以策求士。¶
乃天下郡國有賢良之貢入焉。塞詔者晁錯而已。至武帝¶
<pb:KR4h0168_NKFB_0652-05b>
然後董仲舒出。然而卒不能選用條對。施之天下。夫用其¶
策不棄其人。以其利於時也。得其人而棄其策。又何為乎。¶
若此則徒設試言之科。而不得用言之實矣。降及魏晉。朝¶
成而暮敗之不暇。又惡足言其策哉。我唐列聖君臨。策天¶
下之士者多矣。異時莫不光揚其名聲。寵綏其爵祿。然而¶
曾不聞天下之人曰。某日天子降某問。得某士。行某策。濟¶
某功。抑不知直言之詔屢下。而直言之士不出耶。亦不知¶
直言之士屢出。而直言之策不用耶。今陛下肇臨海內。務¶
切黎元。求斥已之至言。責著明之確論。實命說代言之盛¶
意也。微臣何足以承之。然臣所以上愚對。皆以指病陳述¶ 
<pb:KR4h0168_NKFB_0652-06a>
而為典要。不以舉凡體論而飾文詞。事苟便人。雖繁必獻。¶
言苟諧理。雖鄙必書。固不足以副陛下懇惻之誠。庶可以¶
盡微臣體用之目耳。伏願陛下以臣此策。委之有司。苟或¶
可觀。施之天下。使天下之人曰。惜哉漢文。雖以策求士。迨¶
我明天子。然後能以策濟人。則臣始終之願畢矣。如或言¶
不適用。策不便時。則臣有瞽聖欺天之罪。將寘於典刑。陛¶
下固不得而宥之矣。亦臣之所甘心焉。臣伏讀聖策。乃見¶
陛下悼禮樂之寖微。恤黎人之重困。責復盛濟艱之術。酌¶
推恩寓令之宜。斯皆當今之急病也。微臣敢不別白而書¶
<pb:KR4h0168_NKFB_0652-06b>
之。昔我高祖武皇帝撥去亂政。我太宗文皇帝鞬櫜干戈。¶
被之以仁風。潤之以膏露。戢天下之役而天下之人安。省¶
天下之刑而天下之人壽。通天下之志而天下之氣和。總¶
天下之眾而天下之眾理。理故敬讓之節著。和故歡愛之¶
化行。是以革三王之所因。兼六代之盡美。稱至德者。舉文¶
皇以代堯舜。豈異事哉。有誠信以將之也。明皇帝即位。實¶
號中興。方其任姚宋而右賢能也。雖禹湯文武之俗。不能¶
舉焉。四十年間。刑罰不試。人用滋植。四海大和。於是奉升¶
中告禪之儀。則封泰山而秩嵩華。念歲巡時邁之典。則去¶ 
<pb:KR4h0168_NKFB_0652-07a>
咸鎬而朝洛陽。禮既畢行。物亦隨耗。天寶之後。徭戍作興。¶
氣盛而微。理固然也。曩時之乳哺而有之者。一朝為兵殲¶
之。兵興以來。至今為梗。兵興則戶減。戶減則地荒。地荒則¶
賦重。賦重則人貧。人貧則逋役逃征之罪多。而權宜之法¶
用矣。今陛下躬親本務。首問㣥儒。念禮樂之不興。歎昇平¶
之未復。斯誠天下之人將絕復完之日也。微臣何幸而對¶
揚之。微臣以為將欲興禮樂。在先富黎人。將欲富黎人。在¶
先息兵革。息兵革之術。臣請畧言之。夫古所謂銷兵革者。¶
非謂幅裂其旗章。銷鑠其鋒刃而已也。葢誠信著於上。則¶
<pb:KR4h0168_NKFB_0652-07b>
忠孝行於下。敬讓立於內。則夷狄和於外。夷狄和則邊鄙¶
之兵息。敬讓立則爭奪之患銷。爭奪之患銷則和順之心¶
作。和順之心作而禮樂之道興矣。此先王修政輯兵興禮¶
樂富黎人之大畧也。陛下必欲責臣以詳究之術。臣又請¶
指事以明之。夫食力之不克。雖神農設教。天下不能無餒¶
殍之人矣。是以古之不農而食之者。四而已矣。吏有斷獄¶
之明則食之。軍有臨敵之勇則食之。工有便人之巧則食¶
之。商有通物之智則食之。是四者。率皆明者勇者巧者智¶
者之事也。百天下之人。無一二焉。苟不能於此者。不農則¶ 
<pb:KR4h0168_NKFB_0652-08a>
不得食。不織則不得衣。人之情。衣食迫於中。則作業興於¶
外。是以游食者恒寡。而務本者恒多。豈強之哉。彼易圖而¶
此難及也。今之事則不然。吏理無考課之明。卒伍廢簡稽¶
之實。百貨極淫巧之工。列肆盡兼并之賈。加以依浮圖者。¶
無去華絕俗之貞。而有抗役逃刑之寵。假戎服者。無超乘¶
挽彊之勇。而有橫擊詬吏之驕。是以十天下之人。九為游¶
食。惷朴愚謹不能自遷者。而後依於農。此又非他。彼逸而¶
易安。此勞而難處也。以惰游之戶藏富。而耕桑之賦愈重。¶
曩時之十室共耕而有不給者。今且聚之於一夫矣。雖有¶
<pb:KR4h0168_NKFB_0652-08b>
慈惠之長。仁隱之吏。尚不能存。若憯斷擊搏之。則將轉移¶
於溝壑矣。今之課吏者。以賦斂無逋負為上。以臣觀之。足¶
陛下之賦者。誠所以害陛下之人耳。若然則農桑之賦既¶
如彼。惰遊之眾又如此。耕桑之賦重。則戀本之心薄。惰遊¶
之戶眾。則富庶之道廢。此必然之理也。今陛下誠能明考¶
課之法。減冗食之徒。絕雕蟲不急之功。罷商賈兼并之業。¶
潔浮圖之行。峻簡稽之書。薄農桑之徭。與耕戰之術。則惰¶
遊之戶盡歸。而戀本之心固矣。戀本之心固。則富庶之教¶
興矣。而貞觀開元之盛復矣。若此則既往之失由前。將來¶ 
<pb:KR4h0168_NKFB_0652-09a>
之虞由後。在陛下悠久戒之慎之而已。至於主父偃乘七¶
國并吞之後。將分裂而矯推恩。管夷吾當諸侯爭奪之時。¶
先詐力而行寓令。皆一時之權術也。豈可謂明白四達。與¶
日月齊明於聖朝哉。臣雖賤庸。尚不敢陳王道於帝皇之¶
日。况權術乎。此臣之所甚羞也。故不及詳究言之。臣伏讀¶
聖策。又見陛下以為執契則㣥下用情。躬親則庶官無黨。¶
以漢元尚學而衰盛業。謂光武課吏職而昧通方。以臣思¶
之。皆不然也。夫委之於下而用其情。葢考績之科廢。而清¶
濁之流濫也。尚儒術而衰盛業。葢章句之學興。而經緯之¶
<pb:KR4h0168_NKFB_0652-09b>
文喪也。課吏職而昧通方。葢苛察之法行。而會計之期速¶
也。臣請條列而言之。夫神農之斲耒耜教耕耨。所以墾良¶
田而殖嘉穀也。然而不能遏稂莠之滋焉。其所以遏之者。¶
芟夷錢鏄之而已。唐堯之闢朝廷宅百揆。亦所以植禹舜¶
而種臯陶也。又不能遏共工驩兜之逆焉。其所以遏之者。¶
放棄殛誅之而已。神農不以稂莠滋而廢耒耜之用。故能¶
存用器之方。唐堯不以四罪進而奪舜禹之任。故能終任¶
賢之道。若此則陛下之所任。顧何如耳。豈可謂任之必不¶
可哉。至於考績之科廢。章句之學興。經緯之道喪。會計之¶ 
<pb:KR4h0168_NKFB_0652-10a>
期速。皆當今之極弊也。幸陛下反漢元光武之事。臣遽數¶
以終之。今國家之所謂興儒術者。豈不以有通經文字之¶
科乎。其所謂通經者。又不過於覆射數字。明義者纔至於¶
辨析章條。是以中第者歲盈百數。而通經之士蔑然。以是¶
為通經。固若是乎。至於工文自試者。則不過於雕詞鏤句¶
之才。搜摘絕離之學。苟或出於此者。則公卿可坐致。郎署¶
可俯求。崇樹風聲。不由殿最。連科者進速。累捷者位高。拱¶
嘿因循者為清流。行法莅官者為俗吏。以是為儒術。又若¶
是乎哉。其所謂課吏職者。豈不以朝廷有遷次進[:#AS-8462:⿰扌叐]之用¶
<pb:KR4h0168_NKFB_0652-10b>
乎。臣竊觀今之備朝選而不由文字者。百無一二焉。夫施¶
眾網而加一禽。尚不能得。况張一目以羅萬品。而望其飛¶
者走者大者小者盡出其間。其可得乎哉。以此察㣥吏。㣥¶
吏又可察乎。苟或不可察。又可任之而絕其私乎哉。此所¶
以陛下將執契而歎用情。念垂衣而懼不理。葢臣所謂課¶
察之道不明也。陛下誠能使禮部以兩科求士。凡自唐禮¶
六典律令及國家制度之書者用。至於九經歷代史能專¶
其一者。悉得謂之學士。以環貫大義而與道合符者為上¶
第。口習文理者次之。其詩賦判論以文自試者。皆得謂之¶ 
<pb:KR4h0168_NKFB_0652-11a>
文士。以經緯今古理中是非者為上第。藻繢雅麗者次之。¶
凡自布衣達於未在朝省者。悉得以兩科求士。禮部第其¶
高下。歸之吏部而寵秩之。若此則儒術之道興。而經緯之¶
文盛矣。吏部罷書判身言之選。設三式以任人。一曰校能¶
之式。每歲以朝右崇重者一人。與禮部郎校天下㣥吏之¶
理最在第一至第三者。校定日據其功狀而登進之。牧宰¶
字人之官藉之為理者。則上賞行焉。若此則遷次之道明。¶
而遲速之分定矣。二曰任賢之式。每歲內自僕射至於㣥¶
有司之正長。外至於廉問節制者。各舉備朝選者一人。外¶
<pb:KR4h0168_NKFB_0652-11b>
自牧守。內至於百執事之立於朝者。各舉吏郡縣者一人。¶
因其所舉而授任之。辨其考績而賞罰之。不舉賢為不察。¶
舉不賢為不精。不精與不察之罪同。若此保任之法行。而¶
賢不肖之位殊矣。三曰敘常之式。其有業不通於學。才不¶
應於文。政不登於最。行不知於人。則限以停年課資之格¶
而役任之。若此則敘用之典恒。而尺寸之才無所棄矣。兩¶
科立則㣥材遂。三式行則庶官當。陛下乃執左契以御之。¶
總樞極以正之。委庶官如心目之運支體。豈支體運而無¶
效於心目乎。察㣥材如明鏡之形美惡。豈美惡形而逃隱¶ 
<pb:KR4h0168_NKFB_0652-12a>
於明鏡乎。然後陛下闢四門。使可言之路通。明四目。以天¶
下之目視。達四聰。以天下之耳聽。不私其心。以百姓心為¶
心。端拱巖廊。高居宸極。以冕旒自蔽。而秋毫必察。以黈纊¶
塞耳。而聲響必聞。則彼漢元章句之儒。光武督責之術。又¶
烏足為陛下言之哉。且臣聞之。聖人在上。人不天札。若臣¶
者。生未及壯。戴陛下為君。仁壽懽康。未始有極。何忽自苦。¶
墮肝膽而言天下之事乎。臣以為國家兵興以來。天下之¶
人。慘怛悲愁。五十年矣。自陛下即位之後。戴白之老。莫不¶
泣血而話開元之政。臣恐此輩不及見陛下功成理定之¶
<pb:KR4h0168_NKFB_0652-12b>
化。而先飲恨於窮泉。此臣之所以汲汲於心者。陛下能不¶
憐察其意乎。謹對。¶ 

** 錯字判¶ 
:PROPERTIES:
:TITID: QTWTIT12877
:PERSID: QTWAUT1600
:END:

** 　丁申文書上尚書省按之辭云雖誤可行用¶ 
:PROPERTIES:
:TITID: QTWTIT12877
:PERSID: QTWAUT1600
:END:

文奏或差。本虞行詐。此例可辦。必有原情。苟異因緣之姦。¶
則矜過誤之罰。丁也方將計簿。忽謬正名。曾不戒於爰毫。¶
遂見尤為起草。然以法存按省。誤有等差。倘以百為千。比¶
賜縑而難赦。若當五而四。縱闕馬而何傷。苟殊魚魯相懸。¶
宜恕甲由未遠。按其非是。雖懷三豕之疑。訴以可行。難書¶ 
<pb:KR4h0168_NKFB_0652-13a>
一字之貶。請諸會府。棄此小瑕。非愚訴人。在法當爾。¶ 

** 易家有歸藏判¶ 
:PROPERTIES:
:TITID: QTWTIT12878
:PERSID: QTWAUT1600
:END:

** 　甲為處士家畜歸藏易常以七八為占隣人告其左道不伏¶ 
:PROPERTIES:
:TITID: QTWTIT12878
:PERSID: QTWAUT1600
:END:

四營成易。本用窮神。三代演圖。孰云疑眾。甲志敦素履。學¶
洞青囊。不言非聖之書。忽招誣善之告。雖九六布卦。我則¶
背於周經。而七八為占。爾盍觀於殷道。徒驚異象。曾是同¶
歸。辨數雖冠履相暌。得意而筌蹄可忘。且穆姜遇艮。足徵¶
麟史之文。尼父得坤。亦驗歸藏之首。以斯償責。可用質疑。¶ 

** 修隄請種樹判¶ 
:PROPERTIES:
:TITID: QTWTIT12879
:PERSID: QTWAUT1600
:END:
¶
<pb:KR4h0168_NKFB_0652-13b>

** 　乙修隄畢復請種樹功價有司以為不急之務乙固請營繕令諸候水隄內不得造小隄及人居其隄內外各五步并隄上種榆柳雜樹若隄內窄狹地種擬充隄堰之用¶ 
:PROPERTIES:
:TITID: QTWTIT12879
:PERSID: QTWAUT1600
:END:

善防既畢。固合程功。柔木載施。亦將補敗。乙之亟請。誰謂¶
過求。隱椎之役雖終。列樹之思尚切。有司見阻。無備實難。¶
苟恡養材之資。葢非長利。遠求為揵之用。豈不重勞。當有¶
取於繕完。顧何煩於藝植。且十年可待。五步足徵。防在未¶ 
<pb:KR4h0168_NKFB_0652-14a>
萌。著之先甲。因而致用。庶無瓠子之災。言之不從。恐累匏¶
瓜之繫。¶ 

** 夜績判¶ 
:PROPERTIES:
:TITID: QTWTIT12880
:PERSID: QTWAUT1600
:END:

** 　得縣申歲十月入人里胥使婦人相從夜績每月課四十五功聽其歌詠行人善之徇於路按察禁之太師以失職致詞¶ 
:PROPERTIES:
:TITID: QTWTIT12880
:PERSID: QTWAUT1600
:END:

天迴地旋。陽生陰息。玉衡指孟冬之野。促績鳴寒。金昴臨¶
短景之昏。厥人當隩。相彼同色。(疑作邑)懋哉惟時。戒坐塾之¶
里胥。稽其既入。率同巷之眾婦。績以相從。素緒霜柔。其紛¶
如於永漏。紅光炎上。俱省費於餘輝。夜兼功以日多。日存¶
課而年最。若廉叔之勸蜀。襦袴興謳。類古公之居豳。茅綯¶
<pb:KR4h0168_NKFB_0652-14b>
斯誦。故令風俗翕習。家室乃宜。有未得其所然。或心傷而¶
發詠。則摽梅求吉。編王化之音。采芑懷征。列雅章之內。行¶
人掌乎宣布。載在搜揚。得詠言於此邦。將遐徇以遒邁。太¶
師典樂。允被克諧之恭。按察觀風。何為失職之禁。先王制¶
法。寧罰有詞。¶ 

** 田中種樹判¶ 
:PROPERTIES:
:TITID: QTWTIT12881
:PERSID: QTWAUT1600
:END:

** 　乙於田中種樹隣長責其妨五穀乙乃不伏¶ 
<pb:KR4h0168_NKFB_0652-15a>

:PROPERTIES:
:TITID: QTWTIT12881
:PERSID: QTWAUT1600
:END:

百草麗地。在物雖佳。五稼用天。於人尤急。乙姑勤樹事。頗¶
害農收。列植有昧於環廬。播穡遂妨於終畝。雖椅桐梓漆。¶
或備梓人之材。而黍稷稻梁。宜先后稷之穡。苟虧冒隴。焉¶
用成蹊。縱有念於息陰。豈可侔於望歲。植之場圃。合奉周¶
官。置在田疇。殊乖漢制。既難償責。無或順非。¶ 

** 屯田官考績判¶ 
:PROPERTIES:
:TITID: QTWTIT12882
:PERSID: QTWAUT1600
:END:

** 　戊為營田使申屯田官考課違常限省司不收辭云待農事畢方知殿最¶ 
:PROPERTIES:
:TITID: QTWTIT12882
:PERSID: QTWAUT1600
:END:
¶
<pb:KR4h0168_NKFB_0652-15b>

要會有期。誠宜獻狀。籍斂未入。何以稽功。戊也將俟農收。¶
方明績用。三時罔害。然有別於耗登。五稼未終。安可議其¶
誅賞。當從責實。寧俾課虛。苟欲考於歲成。姑合畢其田事。¶
雖賢能是獻。比要宜及於計偕。而稼穡其難。收功當俟於¶
協入。詳徵著令。固有常規。農扈之政不乖。蘭省之非斯在。¶ 

** 怒心鼓琴判¶ 
:PROPERTIES:
:TITID: QTWTIT12883
:PERSID: QTWAUT1600
:END:

** 　甲聽乙鼓琴曰爾以怒心感者乙告誰云詞云粗厲之聲¶ 
:PROPERTIES:
:TITID: QTWTIT12883
:PERSID: QTWAUT1600
:END:

感物而動。樂容以和。苟氣志憤興。則琴音猛起。倘精察之¶
不昧。豈情狀之可逃。况乎乙異和鳴。甲惟善聽。克諧清響。¶ 

<pb:KR4h0168_NKFB_0652-16a>

將窮舞鶴之能。俄見殺聲。以屬捕蟬之思。憑陵內積。趨數¶
外形。未平君子之心。翻激小人之慍。既彰蓄憾。詎爽明言。¶
詳季札之觀風。尚分理亂。知伯牙之在水。豈曰譸張。斷以¶
不疑。昭然無妄。宜加黜職。用刺褊心。¶ 

** 迴風變節判¶ 
:PROPERTIES:
:TITID: QTWTIT12884
:PERSID: QTWAUT1600
:END:

** 　甲鼓琴春叩商秋叩角樂正科[:#AS-8FBB:●]時失律訴云能迴風變節¶ 
:PROPERTIES:
:TITID: QTWTIT12884
:PERSID: QTWAUT1600
:END:

八風從律。氣必順時。五音迭奏。和則變節。絲桐之妙苟極。¶
寒暑之應或隨。甲務以相宜。因而牙動。和飯牛之唱。白露¶
<pb:KR4h0168_NKFB_0652-16b>
乍結於東郊。授舞鶴之聲。青陽忽生於南呂。鼓能氣至。藝¶
與天同。且異反常之妖。何傷應感而起。惡夫典樂。曾是濫¶
科。涼風徐動於鄭奏。遽云失節。寒谷倘移於鄒律。何以加¶
刑。克叶之薰。無令寘棘。¶ 

** 五品女樂判¶ 
:PROPERTIES:
:TITID: QTWTIT12885
:PERSID: QTWAUT1600
:END:

** 　辛為五品官有女樂五人或告於法訴云三品已上有一部不伏¶ 
:PROPERTIES:
:TITID: QTWTIT12885
:PERSID: QTWAUT1600
:END:

聲樂皆具。以奉常尊。名位不同。則難踰節。辛也榮沾五命。¶
始用判懸。僭越三人。終乖儀制。非道不處。多備何為。苟耽¶ 
<pb:KR4h0168_NKFB_0652-17a>
盈耳之繁。遂過粲兮之數。廣張女列。徒效尤於馬融。內顧¶
何功。欲思齊於魏絳。罔循唐令。空溺宋音。雖興一部之詞。¶
其如隔品之異。請懲擾雜。以償人言。¶ 

** 學生鼓琴判¶ 
:PROPERTIES:
:TITID: QTWTIT12886
:PERSID: QTWAUT1600
:END:

** 　已為太學生好鼓琴博士科其廢業訴云非鄭衞之音¶ 
:PROPERTIES:
:TITID: QTWTIT12886
:PERSID: QTWAUT1600
:END:

夙夜惟寅。雖無捨業。琴瑟在御。誰謂溺音。苟未爽於克諧。¶
亦何傷於不撤。已也良因釋卷。雅尚安絃。期青紫於通經。¶
喜趨槐市。鼓絲桐之逸韻。叶暢薰風。好濫既異於文侯。和¶
聲豈乖於曾子。欲科將落。合辨所操。儻雜桑間之淫。須懲¶
<pb:KR4h0168_NKFB_0652-17b>
煩手。若經杏壇之引。難責平心。未詳綠綺之音。何速青衿¶
之刺。忝司綿蕝。當隸國章。載考繩違。恐非善教。¶ 

** 毀方瓦合判¶ 
:PROPERTIES:
:TITID: QTWTIT12887
:PERSID: QTWAUT1600
:END:

** 　太學官教冑子毀方瓦合司業以為非訓導之本不許¶ 
:PROPERTIES:
:TITID: QTWTIT12887
:PERSID: QTWAUT1600
:END:

教以就賢。雖無黷下。俾其容眾。則在毀方。太學以將務發¶
蒙。宜先屈已。君子不器。須懷虛受之心。至人無方。何必自¶
賢於物。爰因善誘。式念思恭。將戒同塵之誠。遂申合土之¶ 
<pb:KR4h0168_NKFB_0652-18a>
譽。况卑以自牧。仲尼嘗述於為儒。禮貴用和。子張亦非於¶
拒我。義存無傲。道在可嘉。長善之本不乖。成均之言何懵。¶ 

** 對父病殺牛判¶ 
:PROPERTIES:
:TITID: QTWTIT12888
:PERSID: QTWAUT1600
:END:

** 　壬父病殺牛祈禱縣以行孝不之罪州科違法¶ 
:PROPERTIES:
:TITID: QTWTIT12888
:PERSID: QTWAUT1600
:END:

力施南畝。屠則干刑。祭比東隣。理難逢福。冠帶縱勤於侍¶
疾。鋩刃寧同於彼祆。壬憂或滿容。殺非無故。愛人以德。未¶
聞易簀之言。獲罪於天。遂抵椎肥之禁。志雖行孝。捨則亂¶
常。父病誠切於肺肝。私禱豈侔於繭栗。且宋人皆用。或免¶
乘城之虞。魏郡不誅。終非棄市之律。令不惟反。政是以常。¶
<pb:KR4h0168_NKFB_0652-18b>
縣恐漏魚。州符佩犢。¶ 

** 對弓矢驅鳥鳶判¶ 
:PROPERTIES:
:TITID: QTWTIT12889
:PERSID: QTWAUT1600
:END:

** 　詔賜蕃官宴有司不以弓矢驅鳥鳶御史劾之詞云非祭祀之事¶ 
:PROPERTIES:
:TITID: QTWTIT12889
:PERSID: QTWAUT1600
:END:

蠻夷[:#AS-8F62:⿱鹿君]至。潔牛羊以宴私。弓矢載張。備鳥鳶之鈔盜。苟饋¶
食而則爾。豈薦饗之獨然。况乎要服在庭。舌人委體。方示¶
懷於犒飲。胡廢職於敺除。且賓主恪恭。須防墜鼠之穢。牲¶
牢備禮。寧無攫肉之虞。曾是闕於弦弧。復何徵於擊豕。周¶
禮盡在。既專分鳥之司。陳力自乖。宜憚乘驄之劾。¶ 

<pb:KR4h0168_NKFB_0652-19a>

** 千歲龜判¶ 
:PROPERTIES:
:TITID: QTWTIT12890
:PERSID: QTWAUT1600
:END:

** 　問戊獻千歲龜有司以欺罔舉科訴云得之於叢蓍之下¶ 
:PROPERTIES:
:TITID: QTWTIT12890
:PERSID: QTWAUT1600
:END:

獻其介物。雖合疑年。驗以生蓍。則當有數。戊得茲外骨。藉¶
自幽叢。嘗聞見夢之神。將期百中。况察退藏之所。足辨千¶
齡。冀令僂句不欺。誰謂蜉蝣興惑。盍徵幽贊。寧罪矯誣。居¶
蔡於家。則吾豈敢。遊蓮有歲。視子非無。科之葢有不知。獻¶
者此宜無罪。¶ 

** 對蕃客求魚判¶ 
:PROPERTIES:
:TITID: QTWTIT12891
:PERSID: QTWAUT1600
:END:
¶
<pb:KR4h0168_NKFB_0652-19b>

** 　蕃官(一作客)至鴻臚寺不供魚客怒辭云獺未祭朝議失隨時之義¶ 
:PROPERTIES:
:TITID: QTWTIT12891
:PERSID: QTWAUT1600
:END:

沙漠實來。供宜必備。澤梁有禁。殺則以時。信能及於鯤鯢。¶
化方行於蠻貊。彼卿之屬。得禮之中。雖諭以象胥。或聞彈¶
鋏。而徵諸獺祭。未可振緡。既懷及物之虞。遂阻烹鮮之請。¶
辭不失舊。事必有初。是曰國之典常。焉用隨時之義。且駒¶
支昧禮。信未習於華風。里革當朝。返有迷於夏濫。矜其異¶
俗。責在有知。合恕過求。姑懲輕議。¶ 

** 對宴客鼈小判¶ 
:PROPERTIES:
:TITID: QTWTIT12892
:PERSID: QTWAUT1600
:END:

<pb:KR4h0168_NKFB_0652-20a>

** 　甲饗客羞鼈小客怒其不敬辭云水煩非傲¶ 
:PROPERTIES:
:TITID: qtw-d1e172245
:PERSID: QTWAUT1600
:END:

燕以示懷。鼈於何有。姑宜飲德。豈誚水煩。責外骨之不豐。¶
顧褊心之奚甚。甲大將展禮。旋遇過求。水潦方塗。且乏大¶
為貴者。壺飡苟備。何必長而食之。我惟敬於上賓。爾寧貪¶
於介物。小不能忍。禮何以觀。儻羞南澗之毛。尚當遺味。詎¶
勞東海之鼈。然後合歡。詞未爽於少施。怒難信於堵父。¶ 

** 對養雞[:#AS-8274:⿰⺨者]判¶ 
:PROPERTIES:
:TITID: QTWTIT12893
:PERSID: QTWAUT1600
:END:

** 　甲為郡守令百姓養母[:#AS-8274:⿰⺨者]及雞督郵諫其擾人不許¶ 
:PROPERTIES:
:TITID: QTWTIT12893
:PERSID: QTWAUT1600
:END:
¶
<pb:KR4h0168_NKFB_0652-20b>

扇以仁風。阜財為急。教之畜擾。利俗則多。甲位列憑熊。政¶
同佩犢。將除饑餒之患。用先蕃息之資。俾爾生生。非予擾¶
擾。二彘既侔於龔遂。五㹀足驗於陶朱。訓養雖勤。割烹斯¶
利。既符孳貨。庶罔食貧。使荷蓧之夫。不空為黍。倚杖而牧。¶
豈獨刈葵。人無見卵之思。俗皆掩豆而祭。實惟務本。焉用¶
他規。且異米鹽之煩。寧懼糾繩之諫。¶ 

** 對狗傷人有牌判¶ 
:PROPERTIES:
:TITID: QTWTIT12894
:PERSID: QTWAUT1600
:END:

** 　癸家養狗傷人乙論官請償辭云有牌記行者非慎¶ 
<pb:KR4h0168_NKFB_0652-21a>

:PROPERTIES:
:TITID: QTWTIT12894
:PERSID: QTWAUT1600
:END:

畜狗不馴。傷人必罪。有標自觸。徵償則非。既懸迎吠之書。¶
寧忘慎行之道。癸非用犬。乙豈尤人。防虞自失於周身。齧¶
噬尚貪於求貨。有牌記而莫慎。則欲請庚。無標識而或傷。¶
若為加等。徵詞可擬。往訴何憑。¶ 

¶
