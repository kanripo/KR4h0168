#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:KR4h0168_NKFB_0644-28a> ¶
#+PROPERTY: JUAN 0645
欽定全唐文卷六百四十五¶ 

<pb:KR4h0168_NKFB_0645-01a>

* 李絳¶ 
:PROPERTIES:
:PERSID: QTWAUT1599
:END:

絳字深之。趙州贊皇人。擢進士宏詞。元和六年拜中書侍¶
郎同中書門下平章事。十年出為華州刺史。入歷兵部吏¶
部尚書。文宗朝檢校司空。為山南西道節度使。累封趙郡¶
公。監軍使楊叔元怨絳。激募兵為亂。害之。年六十七。贈司¶
徒。諡曰貞。¶ 

** 太清宮觀紫極舞賦(以大樂與天地同和為韻)¶ 

:PROPERTIES:
:TITID: QTWTIT12613
:PERSID: QTWAUT1599
:END:
¶
<pb:KR4h0168_NKFB_0645-01b>

開元中。賜海內以正朔。示天下以禮樂。舞紫極於宮庭。饗¶
元元於雲幄。乃樹以旌旃。設以宮懸。由中出以表靜。用上¶
薦於告虔。盛德之容。昭之於行綴。至和之節。奉之以周旋。¶
激乎流音之下。存乎大樂之先。八佾以敷。肅然舞於清廟。¶
九奏之作。杳若享乎鈞天。如是則文始不得盛於漢日。大¶
章未可比於堯年。振萬古而獨出。豈百王之相沿。洎乎秉¶
翟而叙。候樂以舉。協黃鐘。歌大呂。乍陽開於簫管。忽陰閉¶
於祝敔。淹速以度。正直是與。若中止而離立。復徐動而進¶
旅。和之感物。應鳥獸以蹌蹌。禮以成文。垂衣裳之楚楚。由¶
是俾有司夙夜在公。候吉日鼓鐘于宮。方將萬舞。爰節八¶ 
<pb:KR4h0168_NKFB_0645-02a>
風。於以易其俗。於以告厥功。因乎所自。制在其中。申敬也¶
其恭翼翼。宣滯也其樂融融。齊無聲於合莫。感有情而統¶
同。則其業之所肄。習之則利。作茲新樂。著為故事。享當其¶
時。舞於此地。退而成列。周廟之干戚以陳。折而復旋。魯宮¶
之羽籥斯備。美乎冠之象以峩峩。舞其容以傞傞。合九變¶
之節。動四氣之和。散元風以條暢。洽皇化之宏多。是時也。¶
天地泰。人神會。舞有容。歌無外。故曰作樂以象德。有功而¶
可大。¶ 

** 對憲宗得賢興化問¶ 
:PROPERTIES:
:TITID: QTWTIT12614
:PERSID: QTWAUT1599
:END:
¶
<pb:KR4h0168_NKFB_0645-02b>

陛下興聖懷。發德音。追帝皇之高風。紹祖宗之丕烈。思延¶
釣築之士。想致唐虞之化。非臣凡近愚昧。所宜獲承聖言¶
而祗應清問也。臣聞聖人與天地合德。日月合明。思發於¶
志。故易曰。出其言善。千里之外應之。况其邇者乎。又曰。先¶
天而天勿違。後天而奉天時。天且不違。而况于人乎。昔周¶
成王泣啟金縢。皇天為之反風。宋景公誠發德言。妖星為¶
之退舍。天人相感。今古同時。記曰。川澤通氣。山川出雲。嗜¶
欲將至。有開必先。言聖靈相通。有感而應也。今陛下以上¶
聖之資。撫易化之運。積勵精思理之志。求希代濟時之賢。¶ 

<pb:KR4h0168_NKFB_0645-03a>

感於誠懷。勞於夢想。言出於口。行加於人。神祗將必效靈。¶
才俊固當接武。豈惟殷宗求於傅說。周文獲於渭濱。願言¶
必從。志誠斯感。惟聖人為能之。抑臣又聞奏必觀其實不¶
觀其文。信其行不信其言。若欲天下副陛下之誠。從陛下¶
之化。自非聖躬行之。以導其下。則無由而致。未有表正而¶
影不直。聲鳴而響不答也。今陛下以常士之禮。而待拔俗¶
之賢。以九品之祿。而望超代之器。是由垂蝸蚓之餌。以釣¶
吞舟之鱗。設弓弋之矢[:#AS-FBED:●]敫。以羅垂天之翼。固不可得而¶
<pb:KR4h0168_NKFB_0645-03b>
致也。昔文王養老而伯夷太公出。昭王禮士而鄒衍樂毅¶
至。故必以身先之。以誠致之。未有不應者也。陛下誠能正¶
身勵巳。尊道貴德。親信端士。遠棄邪佞。盡忠進直者獎之。¶
希合從諛者斥之。與大臣言。敬而信之。不使小人參其事。¶
與賢士遊。親而禮之。不令不肖者搆其隙。唯義所比。不論¶
親疎。惟仁是行。不論貴賤。去冗官無益於時者。則祿及才¶
能矣。出宮女之希御幸者。則時無怨曠矣。簡繁數之儀。則¶
禮得其節矣。除靡曼之奏。則樂得其和矣。將帥廉。則士卒¶
勇矣。官師公。則治化洽矣。法令行。則下不違矣。教化篤。則¶
俗必遷矣。如此。則聖問周達。德聲遐宣。可使金石孚變。鳥¶
獸率¶ 
<pb:KR4h0168_NKFB_0645-04a>
舞。而况於人乎。將必賢哲慕義。英彥赴響。伊尹必負鼎而¶
來。呂望必投釣而起。由余必棄戎而委質。寗戚必捨牛而¶
効用。三傑成功於高祖。四七展才於光武。龍吟則山雲起。¶
虎嘯則谷風生。自然之應也。然後陛下坐明堂。朝㣥后。興¶
教化。作禮樂。正風俗。厚人倫。遠比堯舜興崇。近與祖宗合¶
德。時臻至理。代稱中興。則向者聖念所思。睿心企及。何遠¶
之有哉。唯陛下勤行之爾。若言之不至。無至也。伏惟陛下¶
念之。伏惟陛下勤之而巳。¶ 

** 對憲宗論朋黨¶ 
:PROPERTIES:
:TITID: QTWTIT12615
:PERSID: QTWAUT1599
:END:
¶
<pb:KR4h0168_NKFB_0645-04b>

臣歷觀自古及今。帝王最惡者是朋黨。姦人能揣知上旨。¶
非言朋黨。不足以激怒主心。故小人譖毀賢良。必言朋黨。¶
尋之則無迹。言之則可疑。所以搆陷之端。無不言朋黨者。¶
夫小人懷私。常以利動。不顧忠義。自成朋黨。君子以忠正¶
為心。以懲勸為務。不受小人之佞。不遂姦人之利。自然為¶
小人所嫉。譖毀百端者。蓋緣求無所獲。取無所得故也。忠¶
正之士。直道而行。不為諂諛。不事左右。明主顧遇則進。疑¶
阻則退。不為他計苟安其位。以此常為姦邪所搆。以其無¶
所入也。夫聖賢合跡。千載同符。忠正端慤之人。所以知獎。¶ 

<pb:KR4h0168_NKFB_0645-05a>

亦是此類。是同道也。非為黨也。豈可使端良之人。取非僻¶
之士。然後謂非朋黨也。陛下親行堯舜之道。高尚禹湯之¶
德。豈謂上與數千年堯舜禹湯為黨。是道德同也。孔子聖¶
人也。顏回巳下十哲。希聖者也。更相稱贊。為黨乎。為道業¶
同乎。且仲尼祖述堯舜。憲章文武。又曰吾不復夢見周公。¶
遠者二千年。近者五百年。豈謂之黨。是聖人德行同也。後¶
漢末。名節骨鯁忠正儒雅之臣。盡心匡國。盡節憂時。而宦¶
官小人。憎嫉正道。同為搆陷。目為黨人。遂起黨錮之獄。以¶
<pb:KR4h0168_NKFB_0645-05b>
成亡國之禍。備在史冊。明若日月。豈不為誡乎。詩人嫉讒¶
佞之人曰。取彼讒人。投畀豺虎。可為三復也。¶ 

** 論諫臣¶ 
:PROPERTIES:
:TITID: QTWTIT12616
:PERSID: QTWAUT1599
:END:

陛下此言。似非聖意。恐有邪佞之人。以誤天心。且自古聖¶
王。未嘗不納諫則昌。拒諫則亡。故夏禹拜昌言。漢武延直¶
諫。所以光於史策也。史傳備載歷代帝王置敢諫之鼓。立¶
司過之史。木鐸徇路。以采風謠之詞。商旅謗市。以詳得失¶
之政。故成湯聖德格於皇天。而稱改過不恡。顏回希聖四¶
科之首。而美不二過。則知雖至聖賢。不免有過。所貴能改。¶
不至順非。若無諫諍。何以知過。故書云汝無面從。又曰從¶ 
<pb:KR4h0168_NKFB_0645-06a>
諫如流。昔太宗以聖武削平天下。奄宅萬國。而懼臣下不¶
諫。誘之使言。至於李大亮孫伏伽之儔。皆以上疏諫事。并¶
蒙褒獎。魏徵王珪。事大小皆獻直言。諫諍切直。用裨聖德。¶
故太宗振英聲於萬古。王魏流芳名於千載。未聞堯舜禹¶
湯文武之君洎我太宗。窒諫路以自擁蔽。不聞其過。唯失¶
道之君。惡聞巳過。夏桀殷紂周幽秦王。以拒諫諍飾非。反¶
道敗德。直言者謂之誹謗。正諫者謂之妖邪。忠臣結舌。端¶
士養跡。故不知巳過。遂至亡國。向者四君招諫使言。聞過¶
輒改。易覆車之轍。啟忠臣之心。則當政化益光。宗社永固。¶
<pb:KR4h0168_NKFB_0645-06b>
殷湯周武安得有鳴條牧野之戰。戎人漢祖安得有驪山¶
軹道之師。且今補闕拾遺。天后所置。使在左右。司察得失。¶
昔施之於女主。今黜之於聖時。國史之中。何以示後。微臣¶
切為陛下惜之。夫臣下貢言於至尊如天。臣卑如地。加以¶
日月之照。雷霆之威。小臣晝度夜思。將有上諫。本欲陳諫¶
十事。至時已除五六。逮於緘封上進。又削其半。其得上達¶
者。十無二三。何哉。啟忤意之言。干不測之禍。顧身無利。相¶
時避禍者也。自非聖主知直言有益於已。正諫有裨於時。¶
溫言容納。獎勵勸導。忠臣抱義不顧其身。懷忠不避其禍。¶ 

<pb:KR4h0168_NKFB_0645-07a>

苟有致君濟時之益。不識觸忌冒諱之誅。何哉。盡節之臣。¶
竭忠之士。顧食君之祿。推事君之道而致然也。其君上納¶
忠如是之急也。臣下上諫如是之難也。所以明主須宥其¶
過。恂恂納諫。切言者賞之使必進。極諫者褒之使必行。然¶
後聖德明光。大化宣暢。今黜責諫臣。使直士杜口。非社稷¶
之利。朝廷之福也。陛下詢於微臣。不敢不陳愚疑。¶ 

** 延英論兵制¶ 
:PROPERTIES:
:TITID: QTWTIT12617
:PERSID: QTWAUT1599
:END:

今邊上空虛。兵非實數。守將貪濫。背公徇私。虛人既多。實¶
<pb:KR4h0168_NKFB_0645-07b>
兵須少。力既不敵。坐受傷殘。今府藏未充。國力猶闕。未得¶
廣添兵馬。且須即日處置。就其易行。得効速者。今京西京¶
北。并有神策軍鎮兵。本置此者。祗防蕃寇侵軼。俾其禦難¶
戰鬬也。不使其鮮衣美食。坐費衣糧爾。今寇賊為患。來如¶
飄風。去如驟雨。兩京節度使本兵既少。須與鎮兵合勢。犄¶
角驅逐。鎮軍須倍道急趨。同力翦撲。而牽屬左右神策。須¶
申狀取處分。夫兵不內御。須應機合變。失之毫釐。差以千¶
里。蕃寇方驅掠殺戮之際。百姓塗於草莽。方云入京。遠取¶
中尉處分。何異暍渴而穿井待水。餒饉而耕粟俟食。豈可¶
及事機乎。縱其將領諳識事體。星言應接。緣是禁衞將士。¶ 

<pb:KR4h0168_NKFB_0645-08a>

無懼節使之心。進退前却。號令不及。既行刑不得。則與無¶
兵同。今須便據所在境兵馬及衣糧器械。割屬當道節度。¶
使法令畫一。豐約齊同。赴急如發機。前戰不旋踵。則兵威¶
必振。賊氣自消。陛下無驚急之憂。生靈無驅掠之患。若安¶
處無事之地。坐仰厚賜之恩。寇至以申狀為名。不曾禦敵。¶
節將以禮管成例。待以平交。徒有鎮遏之聲。都無討逐之¶
力。聖恩更此處分。豈為久遠之制。¶ 

** 延英論邊事¶ 
:PROPERTIES:
:TITID: QTWTIT12618
:PERSID: QTWAUT1599
:END:
¶
<pb:KR4h0168_NKFB_0645-08b>

自古及今。戎狄與中國并。雖代有衰盛強弱。然常須邊境¶
備擬。烽候精明。雖繫頸屈膝而亭障未嘗一日弛其備也。¶
何者。夷狄無親。見利則進。不知仁義。惟務侵盜。故強則寇¶
掠。弱則卑伏。此其天性也。是以聖王以禽獸蚊蚋待之。其¶
至也則驅除之。其去也則嚴備之。今北虜蕃臣。復多歷年¶
載。雖實有功於社稷。報之以厚。施者巳倦。求者未厭。滿其¶
意。則曰事當宜爾。悍氣益驕。酌其中。則曰効之難圖。怨辭¶
立至。故印馬益廣。望價轉多。無厭之心。實難為足。若有如¶
此。異日必有不顧恩德。為患封疆。寇至而謀。則事不及矣。¶
今西北兩都。皆無備擬。兵但虛數。坐盜衣糧。將無成功。嵗¶ 
<pb:KR4h0168_NKFB_0645-09a>
邀官爵。衣甲器械之類。破官錢空有其名。部伍訓練之方。¶
務酒樂都亡其制。古者兵無二事。志在殺敵。將無異望。專¶
在誅寇。器用犀利。斥候精明。若有烟塵。負為力戰。若無警¶
急。即營生業。今則不然。戰士採拾以供上命。惟責程課。不¶
䘏饑寒。主將刻削以結內寵。不輯戎事。惟濟巳身。今戎狄¶
繼來婚嫁。於國情實。巨細必知。邊塞空虛。有無咸悉。至於¶
山川要害。道塗險易。巳皆探知熟習。委曲諳識。脫或見利¶
忘義。因便乘間。風塵暴至。羽檄交馳。急詔徵兵。無及係累¶
之苦。閉避逃禍。寧救驅掠之災。使邊人仰天而呼。望國而¶
<pb:KR4h0168_NKFB_0645-09b>
泣。蓄甲不足以衞疆場。命將不足以把寇讎。此聖主所宜¶
圖之不可忘於終食之間也。伏望詔勅邊鎮節度。俾其虛¶
實有無。少闕事宜。分析聞奏。仍請於八座丞郎兩省中。選¶
擇公忠清幹不撓之臣奉使。各與大鎮節度使。各與點閱¶
軍中。訪問理事。一時上聞。然後申明制度。增緝募兵。謹其¶
殿最。行其賞罰。罪不在捨。刑罰必加。功有可褒。爵賞必及。¶
如此。則陛下高枕。邊人永寧。古人曰。備豫不虞。有備無患。¶
此經國之常制也。¶ 

** 請崇國學疏¶ 
:PROPERTIES:
:TITID: QTWTIT12619
:PERSID: QTWAUT1599
:END:

<pb:KR4h0168_NKFB_0645-10a>

自三代哲王巳降。奄有天下者。未嘗不崇建太學。尊重名¶
儒。習千戚羽籥之容。盛樽俎揖讓之禮。以興教化。以致太¶
平。天子親入視學。皇太子行齒冑之禮。斯所以化成天下¶
也。故記曰。如欲化民成俗。必由學乎。當征討之急。則先武¶
事。丁治平之運。則尚文德。二柄相須。百王不易。故漢光武¶
於兵草之中。投戈講藝。魏太祖於擾攘之際。崇立學校。歷¶
代之於儒道。如此急也。後漢儒學之盛。太學至有三萬人。¶
諷先聖之言。酌當代之務。鴻名碩德。匡國濟時。未有不遊¶
<pb:KR4h0168_NKFB_0645-10b>
於太學。以躋於顯位者也。國家自高祖初立。關中便修太¶
學。并為功臣宗室子弟別立小學。建黌舍。大加儒訓。增置¶
生徒。各立博贍。鴻儒碩學。盛於朝列。質疑應問。酌古辨今。¶
咸徵經據。并傳師法。故朝廷無不根之論。蕃夷有慕義之¶
名。風教大成。禮樂咸備。貞觀之理。謂之太平。至於開元中。¶
亦宏國學之制。復覩儒道之盛。故太學興廢。從古及今。皆¶
興於理化之時。廢於衰亂之代。所以俾風俗趨末而背本。¶
好虛而忘實。蓋由國學廢講論之禮。儒者靡師資之訓。自¶
是以降。不本經義。不識君臣父子之道。不知禮樂制度之¶
方。和氣不流。悖亂遂作。其師氏之廢。如是之害也。今天下¶ 
<pb:KR4h0168_NKFB_0645-11a>
遭逢聖明。蕩除瑕穢。前代所不能舉。而陛下舉之。百王所¶
不能行。而陛下行之。萬方傾耳。兆人企踵。思望聖化。希承¶
德風。而德盛道隆。闕絃歌之雅詠。政流化洽。鮮儒學之高¶
風。頃自羯胡亂華。乘輿避狄。中夏凋耗。生人流離。儒碩解¶
散。國學毀廢。生徒無鼓篋之志。博士有倚席之譏。馬廄園¶
蔬。殆恐及此。伏惟陛下挺超代之姿。發振俗之令。復崇太¶
學。重延碩儒。精選生徒。獎寵博士。備徵天下名德專門之¶
士。增飾學中屋室廚饌之制。殿最講習之優劣。彰明義訓¶
之得失。明立科品。使有懲勸。拔萃出㣥者。縻之以祿。廢業¶
<pb:KR4h0168_NKFB_0645-11b>
怠教者。寘之以刑。自然儒雅日興。典墳日重。先王之道日¶
盛。太學之訓日崇。陛下垂拱明庭。受釐清禁。使師氏教德。¶
不獨美於周時。橋門觀禮。豈復謝於漢日。伏希天造。特鑒¶
愚言。起茲廢墜。宏於教化。冀裨聖教。以助皇風。¶ 

** 奉命進錄歷代事宜疏¶ 
:PROPERTIES:
:TITID: QTWTIT12620
:PERSID: QTWAUT1599
:END:

臣等先奉進止。令檢尋歷代至國朝已來聖帝明王忠臣¶
義士君臣合體事跡可觀者。檢五十條進呈。欲於御座置¶
屏風觀覽者。伏以自(闕一字)聖王。皆憂勤庶政。未嘗不取鑒¶
於前代。致理於當時。昔太宗亦命魏徵等博採歷代事跡。¶ 

<pb:KR4h0168_NKFB_0645-12a>

撰㣥書政要。致在坐側。常自省閱。書於國史。著為不刊。今¶
陛下以天縱聖姿。日慎一日。精求道理。容納直言。猶更參¶
驗古今。鑒美惡。朝夕觀覽。取則而行。誠烈祖之用心。必致¶
貞觀之盛理。臣等謹依撰錄。都五十條。賢愚成敗。勒為兩¶
卷。隨狀進上。其㣥書政要。是太宗之書。其中事跡周備。伏¶
望聖聽日新。成不諱之朝。致無為之化。¶ 

** 陳時務疏¶ 
:PROPERTIES:
:TITID: QTWTIT12621
:PERSID: QTWAUT1599
:END:

昔太宗之理天下也。房元齡杜如晦輔相聖德。魏徵王珪¶
<pb:KR4h0168_NKFB_0645-12b>
規諫闕失。有溫彥博戴冑以彌縫政事。有李靖李勣訓整¶
戎旅。故夷狄畏服。寰宇大安。猶孜孜求理。開導直言。旰食¶
宵衣。不敢漏溢。豈復當時務於自逸乎。陛下視今日事何¶
如漢文時。且文帝漢之明主。恭儉節用。身衣皁綈。清淨為¶
理。刑措不用。戎狄面內。干戈偃戢。賈誼上言。猶以當時如¶
厝火積薪之下。火未燃而以為安。其憂危如此。今中夏河¶
南北申蔡。有五十餘州。法令所不及。德澤所未加。兼西戎¶
侵盜。近以涇隴靈寧等州為界。去京城遠者不過千里。近¶
者數百里。烽燧相接。邊界屢警。此陛下焦心涸慮。廢寢忘¶
食之時。豈可高枕而臥也。¶ 

<pb:KR4h0168_NKFB_0645-13a>

** 論任賢疏¶ 
:PROPERTIES:
:TITID: QTWTIT12622
:PERSID: QTWAUT1599
:END:

自古及今帝王。未有不任賢則理。用邪則亂。明著史傳。不¶
敢備陳。夫聖主理當代之人。祗選當時之賢。極其才分。便¶
可致理。豈借賢於異代。以理今日之人。近代北齊任楊遵¶
彥則理。用高阿那肱則亂。隋代任高熲則理。用楊素則亂。¶
國家任房元齡杜如晦魏徵王珪姚崇宋璟則理。用李義¶
府許敬宗李林甫楊國忠則亂。事狀橫於目前。理亂存於¶
史策。夫致賢之路。歷代不同。大凡王者不以至尊輕待臣¶
<pb:KR4h0168_NKFB_0645-13b>
下。不以已能蓋於凡器。折節下士。卑躬禮賢。天下賢能之¶
人方出。是巖穴無晦迹之儔。朝廷有佐時之器矣。¶ 

** 論任賢第二疏¶ 
:PROPERTIES:
:TITID: QTWTIT12623
:PERSID: QTWAUT1599
:END:

堯舜亦以知人為難。况近代澆薄。真偽不分。固不易知也。¶
然以事小驗之。必十得七八。任官清廉。無貪穢之跡。當事¶
堅正。無阿容之私。章疏諫諍。無希望依違之苟。在左右獻¶
納。無邪佞愉悅之辭。言必及遠大。行不顧財利。如此則可¶
謂近於賢矣。若言必諂諛。動關名利。攻人之短。不揚人之¶
美。求巳之售。不量巳之分。觀望主意。以希合為心。逢迎君¶
意。以恩幸為志。為主招怨。為身圖利。斯可謂之小人也。驗¶ 
<pb:KR4h0168_NKFB_0645-14a>
之以行事。參之以輿議。然後用之。委用以後。名聲相副。則¶
當任之。既任之。則當久之。使代天下之績。久而化成。然後¶
聖君垂拱而治矣。賢者行理端直。身寡黨援。拔擢賢彥。則¶
小人怨謗。杜塞邪徑。則姦人搆陷。制度畫一。則貴戚毀傷。¶
忠正進用。則諛佞攻擊。夫用賢豈容易哉。自非聖主明君。¶
懸鑒情偽。不使毀謗得行。疑似生隙。盡其才器。極其智用。¶
然後政化可得而興。故齊桓公任管夷吾。一則仲父。二則¶
仲父。齊國大理。是任之不疑也。管仲對桓公曰。既任君子。¶
而以小人參之。此最害霸也。古人以求賢不至。則賢者不¶
<pb:KR4h0168_NKFB_0645-14b>
出。故喻以蝸蚓之餌。以求吞舟之鱗。設釜鍾之祿。以致濟¶
代之器。不可得也。陛下但以數事驗之以言。校之以實。採¶
之於眾。任之以權。則賢不肖得矣。伏惟聖智詳察。¶ 

** 請授烏重允河陽節度使疏¶ 
:PROPERTIES:
:TITID: QTWTIT12624
:PERSID: QTWAUT1599
:END:

臣請案守謙密言。聖恩商量。以昭義兵馬使烏重允部署¶
軍中。事不獲巳。須與節度使者者。臣竊以此處置。實非所¶
宜。比者以從史受命。不由朝廷。遂致生彼邪心。致茲惡迹。¶
今重允驅逐從史。忽領旌旄。兩河聞知。必生怨望。謂陛下¶
密以官爵。誘其將校。逐其主帥。人情雖愜。國體巳傷。若以¶ 
<pb:KR4h0168_NKFB_0645-15a>
重允主兵。勢須便與。即是威福不在朝廷。於事體之間。與¶
從史何異。議者若云重允見主權。必不受制。臣觀事勢。實¶
恐不然。何者。伏緣從史懷惡蓄姦。罔上違命。所以重允得¶
仗義獻款。以順為名。其眾遂伏。今重允若不顧憲章。以力¶
取位。即其同列。寧息偏辭。儻失眾心。前事豈遠。以此事理。¶
必無異圖。縱軍中有狀。請與重允。此時之事。必非忠心。其¶
流輩既多。當不願重允獨得。別與一鎮。少愜衆心。伏望聖¶
恩先令密諭重允。授以河陽節度使。除元陽澤潞節度使。¶
則人情大伏。國體得全。且重允忽自軍校。授以河陽。拔於¶
<pb:KR4h0168_NKFB_0645-15b>
行間。恩生望外。豈於此際。更有遲迴。棄義虧忠。遣福取禍。¶
雖至愚下。亦必不然。元陽功効素高。公望又積。澤潞接近。¶
久亦承風。今若除授。便徑入潞府。慰勞將士家口。䘏其貧¶
乏。各使安存。三軍聞知。自然感悅。重允既得方鎮。元陽又¶
愜人心。如此處置。必無差誤。機事可惜。實所痛心。威柄一¶
失。豈可復得。伏望聖恩不以臣愚昧。特賜省覽。斷自宸慮。¶
成此聖功。輒敢獻陳。伏候聖旨。¶ 

** 辨李吉甫密奏疏¶ 
:PROPERTIES:
:TITID: QTWTIT12625
:PERSID: QTWAUT1599
:END:

伏以臣與鄭絪。先後懸殊。不相徃來。臣約其事體。必無此¶ 
<pb:KR4h0168_NKFB_0645-16a>
理。鄭絪甚讀書。頗識事體。得稱佳士。素有英名。雖不知其¶
才術如何。至於君臣大義。不合不知去就。若身居宰相。參¶
陛下密謀。便敢洩之於奸臣。雖術同犬彘。性如梟獍。亦不¶
至此。况絪頗知古今。洞識名節。事出萬端。情有難測。莫不¶
同列有不便之勢。專權有忌前之心。造為此辭。冀其去位。¶
若不過陳危事。安得激怒上心。伏望陛下深賜詳熟。無令¶
人言陛下惑於讒佞也。¶ 

** 辨裴武疏¶ 
:PROPERTIES:
:TITID: QTWTIT12626
:PERSID: QTWAUT1599
:END:

右。裴武甚諳練時事。徃陷在河中李懷光賊中。事迹可稱。¶
<pb:KR4h0168_NKFB_0645-16b>
今所銜命。不合絕有乖錯。大抵賊多變詐。難得實情。以臣¶
愚慮思度。王承宗恐國家必有征討。請割德棣兩州。且得¶
安全。尚有四州之地。亦足保其富貴。求安之計。必是此心。¶
然鄰道魏博東平范陽。與王承宗勢同事等。恐他時亦為¶
朝廷所割。必是為鄰道所搆。兼以利害鼓動。不得守其初¶
心。此必然之理也。伏望且尋訪之。裴武所上表。只得上承¶
宗初時意。便且奏來。後必恐鄰境脅制誘動。遂有後變。計¶
裴武不敢不盡其心。今陛下擇裴武使兇逆悖亂之邦。一¶
不如意。便有貶責。臣恐今後奉使賊中。無復得誠實。其後¶ 
<pb:KR4h0168_NKFB_0645-17a>
奉使者皆以武為誡。依阿可否之間。必曰其言及表章。則¶
如此之深。心則臣不可保。不可顯言是非。陳列事狀。若朝¶
廷不得實狀。別處置或有乖錯。非國家所利也。若受賊中¶
財賂。言語不實。則須重責。以懲姦欺。又言先於裴垍宅宿。¶
且裴武久為朝官。甚諳制度。裴垍身為宰相。特授恩私。必¶
無未見而便宿宰相家。固無此理。昧劣如此。兩人猶不敢¶
至是。况皆是詳練時事之人。計必無此事。必有搆傷裴垍¶
裴武。陛下不可不深察也。¶ 

** 論劉從諫求為畱後疏¶ 
:PROPERTIES:
:TITID: QTWTIT12627
:PERSID: QTWAUT1599
:END:
¶
<pb:KR4h0168_NKFB_0645-17b>

臣伏以兵機尚速。久即計生。威斷貴定。疑即變起。人情未¶
一。乃可伐謀。事勢巳分。則難命中。據劉悟八月十日得病。¶
計是日便死。逗畱掩匿。奏報巳遲。朝廷既知。又數十日都¶
未有處分。中外人意。共惜事機。今昭義兵衆。必不盡同從¶
諫之亂。縱有同者。不過所厚一二千人。直使一半叶同。尚¶
有一半守順。况從諫不曾久主兵馬。威惠未加於人。又此¶
道素亦貧窮。非時必無優賞。今朝廷但速除近澤潞四面¶
一將帥充昭義節度。令倍程赴鎮。從諫未及鋪置。新使巳¶
到潞州。所謂先人有奪人之心。疾雷不及掩耳。真從天上¶ 
<pb:KR4h0168_NKFB_0645-18a>
落也。新使既到潞州。軍心自有所繫。從諫無位。何名主張。¶
又設使未到巳前。謀撓朝命。臣亦料得必無能為。若欲多¶
分兵馬守境。則事須給付器械。將校等既得器械。又巳有¶
正節度使。豈肯更為從諫腹心。若欲少分兵馬。則不足抗¶
拒新使之人。事宜物理。昭然可知。臣前月十七日巳面陳¶
論。并具狀聞奏訖。至今又二十餘日。未有處分。恐潞州三¶
軍。會朝廷意旨。將欲效順。即慮忽與從諫。將欲同惡。又却¶
恐除別人。儻更被姦人為畫狡計。虛張賞設錢數。兵士覬¶
望。尤難指揮。今則巳似太遲。失於制置。若更稽緩。事恐轉¶
<pb:KR4h0168_NKFB_0645-18b>
生。伏望速賜裁斷。仍先下明勅符。賜新節度使五十萬匹¶
物。令宣示三軍。以其從來忠節。故有此賜。便節級賞設。續¶
除劉從諫一軍郡刺史。從諫既粗有得。必且擇利而行。萬¶
萬之中。無一二違拒。必若不從指揮。臣亦以為不假攻討。¶
蓋山東三州。難自存立。若欲旁連魏鎮。即須厚賂交通。若¶
擬自保封疆。即須終日備禦。四面受敵。必不支持。數月之¶
間。定見覆敗。况又聞山東官健。巳不許自蓄刀兵。足明軍¶
心殊未得一。帳下之事。亦在不疑長短。此方義無便授從¶
諫之理。今更於意外料度。儻從諫事急。將所親厚三二千¶ 
<pb:KR4h0168_NKFB_0645-19a>
人。散授魏鎮。必亦虜縛。送歸闕廷。上取忠義之名。下快讎¶
怨之志。此必然之理也。在魏博鎮州。畱一從諫。亦何所利。¶
其將士三二千。既是從逆得散。却亦是國家一事。縱橫揣¶
度。股掌無逃。又以為直使山東之人。未得其便。僶俛受制。¶
依違俟時。朝廷亦只要明勅四面諸軍。嚴兵保境。勿令公¶
私來徃。勿使商旅通流。遲不一年。梟首必至。若或捨此數¶
計。事或後時。即非愚臣所知。亦必他日追悔。臣不勝憂憤¶
激切之至。¶ 

** 論僕射中丞相見儀制疏¶ 
:PROPERTIES:
:TITID: QTWTIT12628
:PERSID: QTWAUT1599
:END:
¶
<pb:KR4h0168_NKFB_0645-19b>

左右僕射。師長庶寮。開元中名之丞相。其後雖去三事機¶
務。猶總百司之權。表狀之中。不署其姓。尚書巳下。每月合¶
衙上日。百寮列班。宰相居上。中丞御史。列位於廷。禮儀之¶
崇。中外特異。所以自武德貞觀巳來。聖君賢臣。布政除弊。¶
不革此禮。謂為合宜。苟有不安。尋亦合廢。近年緣有才不¶
當位。恩加特拜者。遂從權便。不用舊儀。酌於㣥情。事實未¶
當。今或有僕射初除。就中丞院門相看。即與欲參何殊。或¶
中丞新授。亦無見僕射處及參賀處。或僕射先至。中丞後¶
來。憲度乖宜。尊卑倒置。儻人才忝位。自合別授賢良。若朝¶ 
<pb:KR4h0168_NKFB_0645-20a>
命守官。豈得有虧法制。伏望下百寮詳定事體。使永可遵¶
行。¶ 

** 論不召對疏¶ 
:PROPERTIES:
:TITID: QTWTIT12629
:PERSID: QTWAUT1599
:END:

學非稽古。才昧濟時。陛下過聽。不以臣等愚懵無取。誤置¶
於嚴密之地。職居肘腋。任切腹心。寵食大官之珍。榮通禁¶
門之籍。縻軀致命。詎報雨露之恩。殉節忘家。寧酬天地之¶
德。所以繼獻章疏。冀增日月之輝。屢進懇誠。希添海嶽之¶
廣。而不量力分。觸冒危機。徒竭公盡忠。忤犯嚴旨。雖死不¶
悔。當職所宜。臣以謂忠臣不避罪以匡君。正士不違患以¶
<pb:KR4h0168_NKFB_0645-20b>
汙道。所貴上裨萬一。仰酬顧遇。實臣等之心也。不謂忌諱。¶
合寘嚴譴。此又臣等之分也。一月以來。未蒙賜召。咫尺之¶
地。無申就日之忱。跬步之間。莫獲承天之問。兢惕無地。慚¶
惶失圖。臣聞管仲對齊桓公云。大臣持祿不敢諫。小臣畏¶
罪不敢言。下情不通。此害霸之甚也。臣等不言度日。飽食¶
過時。既無切諫之尤。復道如何。伏惟陛下以社稷宗廟為¶
心。以四海萬姓為慮。詢訪道理。開納直言。知好問而自通。¶
以博問而自廣。是天下之幸。豈臣等之幸耶。¶ 

** 請立儲疏¶ 
:PROPERTIES:
:TITID: QTWTIT12630
:PERSID: QTWAUT1599
:END:

<pb:KR4h0168_NKFB_0645-21a>

古先哲王。以天下為大器。知一人不可以獨理。四海不可¶
以無本。故立皇太子以副巳。設百官以分職。然後人心大¶
定。宗社以寧。有國家者不易之道也。陛下嗣膺大寶。四年¶
於茲矣。而儲闈未立。典策不行。是開窺覦之端。乖重慎之¶
義。非所謂承宗廟重社稷也。且漢魏故事。國朝舊制。懸諸¶
日月。著為憲章。伏望陛下抑撝謙之小節。行至公之大典。¶
用興儲副。永固邦家。則主鬯承祧。必光於萬代。問安侍膳。¶
道播於百王。¶ 
¶
<pb:KR4h0168_NKFB_0645-21b>

** 請放宮女疏¶ 
:PROPERTIES:
:TITID: QTWTIT12631
:PERSID: QTWAUT1599
:END:

聖哲之君。撫馭之要。必順人情以作事。感天意以致和。從¶
古以來。其道由此。陛下勵精求理。損巳推誠。風動四方。事¶
貞百度。作範來代。掩美前王。後宮之中。人數不少。離別之¶
苦。頗感人心。怨曠之思。有干和氣。伏冀酌量所要。務放其¶
餘。使其親戚如初。復得宮掖省費。上以表大德如天之施。¶
下以成㣥生遂性之樂。道映青史。化洽皇風。敢竭涓塵。庶¶
裨萬一。如蒙聖恩允許。便請入德音。¶ 

** 論量放旱損百姓租稅疏¶ 
:PROPERTIES:
:TITID: QTWTIT12632
:PERSID: QTWAUT1599
:END:

伏以聖慈憂旱。務在恤人。將欲赦其流亡。無如減其租稅。¶ 

<pb:KR4h0168_NKFB_0645-22a>

則下懷感悅。上動陰陽。昨正月中所降德音。量放江淮去¶
年錢米。臣聞所放數內。巳有徵納。縱未納者。又多流亡。旱¶
損州縣。至今務放錢米甚少。百姓未經豐熟。復納今年差¶
科。疲羸之中。徵迫不及。人力困苦。却在今年。伏望天慈。更¶
賜優恤。其江淮先旱損處。作分數更量放今年租稅。當餒¶
饉之際。承雨露之恩。感動人心。無甚於此。輒極愚疑。上瀆¶
宸嚴。¶ 

** 論中尉不宜統兵出征疏¶ 
:PROPERTIES:
:TITID: QTWTIT12633
:PERSID: QTWAUT1599
:END:
¶
<pb:KR4h0168_NKFB_0645-22b>

(前闕)且其擾改師徒。陷沒將校。衆情㣥議。必謂陛下正其¶
刑典。懲之後來。今反極寵榮。重加崇秩。巳後更有敗軍失¶
律之將。蹈利干賞之夫。則何以處之。若誅之。則罪同而罰¶
異。王法之不一也。若捨之。則保身而翫國。政典之不行也。¶
伏望心割不忍之恩。舉不刊之典。責無功之罪。追不次之¶
榮。使備邊之將。有所懲勸。當危之士。無復顧望。實天下幸¶
甚。¶ 

** 請散內庫拯黎庶疏¶ 
:PROPERTIES:
:TITID: QTWTIT12634
:PERSID: QTWAUT1599
:END:

臣聞王者積之於人。霸者積之於國。尋常之君。積於府庫。¶
陛下以超邁英姿。嗣膺寶歷。蠻夷納貢。山澤効珍。固當事¶
冠百王。德垂萬代。昭可書之事。成不諱之朝。今內藏積財。¶ 

<pb:KR4h0168_NKFB_0645-23a>

來者必納。唯顧進入之數。不問聚斂之由。方鎮皆裒刻於¶
人。以進獻為號。因緣姦盜。半入私家。百姓積怨。兆人興謗。¶
殆非今日聖政所宜行也。又錢是通流之貨。居之則物以¶
騰踴。帛是衣著之物。貯之則嵗轉損爛。此皆出於人力。匪¶
從天生。積難得之財。成無用之幣。聖心所宜畱念。伏乞天¶
慈量恩澤頒賜之所要。校制作移用之所費。三倍已外。悉¶
付所司。儻經用者有餘。即租稅寬於外以令疲人蘇息。內¶
以表聖政光昭。存之策書。足示後嗣。¶ 
¶
<pb:KR4h0168_NKFB_0645-23b>

** 論戶部闕官斛㪷疏¶ 
:PROPERTIES:
:TITID: QTWTIT12635
:PERSID: QTWAUT1599
:END:

今天下州縣。皆有戶部闕官俸料職田。祿粟見在。計有三¶
百餘萬石。舊例便牒諸道監院。准時價糶貨。市綾絹送納¶
戶部。巡院官少有公心。皆申報估價。至賤三分無一。未為¶
姦欺。及依來牒令糶。皆是觀察刺史院官所由等賤價糶¶
將。貧弱百姓惠都不收。市輕價皆貴破官錢。計度所糶斛¶
㪷迴市輕貨。比及到京輸納之時。損折姦欺。十無七八。枉¶
破官物。利入姦人。無益於公。有害於理。臣伏見自陛下嗣¶
位以來。遇江淮饑歉。三度恩赦。賑貸百姓斛㪷。多至一百¶
萬石。少至七十萬石。本道饑儉無米。皆賜江西湖南等道¶ 
<pb:KR4h0168_NKFB_0645-24a>
米。江淮諸道百姓。差使於江西湖南般運。徃返數千里。五¶
六箇月舟船方到。百姓殍殕相望。轉徙溝壑。蓋緣道路遐¶
遠。不救急切也。今天下戶部闕官斛㪷。伏請便令所在州¶
縣收貯。如是觀察州即令觀察判官一人專知判。諸州即¶
錄事參軍專知判。如有遷轉改易。分明交付後人。如交割¶
之時。妄有情故。虛受物數。便懲責承受專知官。如似損壞。¶
即仰於當處州使公用卻迴。取當年新斛㪷。詔書朝到。斛¶
㪷暮給。救倒懸之甚急。免般運之艱難。副聖慈憂恤之仁。¶
免饑人殭殕之苦。若貯貸之外。斛㪷甚多。便減價糶。務救¶
<pb:KR4h0168_NKFB_0645-24b>
百姓艱歉也。¶ 

** 對憲宗問進羨餘疏¶ 
:PROPERTIES:
:TITID: QTWTIT12636
:PERSID: QTWAUT1599
:END:

守土之官。厚斂於人。以市私恩。天下猶共非之。况戶部所¶
掌。皆陛下府庫之物。給納有籍。安得羨餘。若自左藏輸之¶
內藏。以為進奉。是猶東庫移之西庫。臣不敢踵此弊也。¶ 

¶
