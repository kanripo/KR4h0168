#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0172-18a> 
#+PROPERTY: JUAN 0173
欽定全唐文卷一百七十三¶ 

<pb:NFKB_QTW_p0173-01a>
　張鷟(二)¶ 

** 兵部奏默啜賊入趙定卻取幽州居庸程出都督梁亶牢城自守不敢遮截請付法依問得款古之用兵全軍為上亶既全幽州城不合有罪(兵部一條)¶ 

:PROPERTIES:
:TITID: QTWTIT04564
:PERSID: QTWAUT0232
:END:

兼弱攻昧。武之善經。在祀與戎。國之大事。皇天震怒。發雷¶
電以申威。王者矜殘。用干戈而肅令。蠢茲日逐。蕞爾天驕。¶
苞玉塞以疏江。控金微而作鎮。韋韝毳幕。射多食鼠之夫。¶
羶肉酪漿。俗負乘羊之化。鴟鴞萬路。憑陵燕趙之郊。狐兔¶
千㣥。撓亂幷幽之地。梁亶忝司金鼓。謬掌銅符。既典軍容。¶
兼知州務。理須擊蛇作陣。列鶚為軍。驅貔貅而掃蚩尤。縱¶
<pb:NFKB_QTW_p0173-01b>
熊羆而撲玁狁。山陵向背。握元女之靈符。日月虛空。操黃¶
公之祕術。豈得拙於對寇。怯於用兵。擁堅甲以自防。坐重¶
城而固守。不存邀截。故縱奔馳。脫翔鳥於高林。送遊魚於¶
深水。無心捉搦。鴟掛網而還飛。有意寬疎。鼠入[:#AS-8867:⿳士冖䂞]而重出。¶
空執全城之語。慮貽縱敵之辜。宜據刑書。准條科結。¶ 

** 監尹勤奏學生多無經業舉送至省落第並請退¶ 
<pb:NFKB_QTW_p0173-02a>
還本邑以激勵庶望生徒進益(國子監二條)¶ 

:PROPERTIES:
:TITID: QTWTIT04565
:PERSID: QTWAUT0232
:END:

大學小學。尊師而敬道。上庠下庠。欽賢而貴德。稽山之竹。¶
資括羽以宣功。崑岫之珍。待琢磨而為器。東序西序。離經¶
辨志之原。小成大成。溫故知新之學。積川為海。蛟龍魚鼈¶
處其中。積土為山。鸞鸑鵷鶵翔其上。學而從政。罔不由茲。¶
學古入官。其來尚矣。祗如每年貢舉。先有成規。登上科者¶
高步於龍門。落下第者退飛於鷁路。蹶足之馬。尚想造途。¶
失晨之雞。猶思改旦。庶使鴻飛海浦。仍懷漸陸之期。鶴唳¶
<pb:NFKB_QTW_p0173-02b>
霜皋。尚有聞天之望。豈得一回試落。便棄前功。善誘生徒。¶
卻將未可。昔蘇秦十上。豈曰無才。主父八條。何妨有用。尹¶
勤西塘教首。北海儒宗。應知三絕之勞。頗識百篇之訓。隨¶
藍改質。實藉招攜。題竹書名。良資教授。寧有棄古人之糟¶
粕。頓被疎遺。受新生之束脩。頻為改換。所請無理。狀涉有¶
情。未可舉科。且宜從記。¶ 

** 太學生劉仁範等省試落第撾鼓申訴准式卯時付問頭酉時收策試日晚付問頭不盡經業更請重試臺付法不伏¶ 
:PROPERTIES:
:TITID: QTWTIT04566
:PERSID: QTWAUT0232
:END:

劉仁範青衿冑子。黃卷書生。非應奉之五行。異王充之一¶ 
<pb:NFKB_QTW_p0173-03a>
覽。天下第一。希聞胡廣之才。日下無雙。罕見黃童之譽。春¶
秋一月。徒棄光陰。文史三冬。虛淹歲月。有司試策。無鼂錯¶
之中科。主者銓量。落公孫之下第。理合逡巡斂分。退坐受¶
銓。豈得俛仰自強。肆情撾鼓。伏稱問頭付晚。策自難周。銓¶
退者即恨獨遲。簡得者不應偏早。訴人之口。皆有愛憎。試¶
官之情。終無向背。傲不可長。驕不可盈。若引窺覘之門。恐¶
開僥倖之路。豸冠奏劾。自合甘從。馬喙無冤。何煩苦訴。宜¶
從明典。勿信游辭。¶ 

** 監賀敬盜御茵席三十事大理斷流二千五百里敬不伏云其物雖部分未進不得為御物(少府監二條)¶ 
¶
<pb:NFKB_QTW_p0173-03b>

:PROPERTIES:
:TITID: QTWTIT04567
:PERSID: QTWAUT0232
:END:

沈沈少府。掌其山海之資。隱隱內藏。職在[:#AS-9061:⿰王褱]奇之貨。[:#AS-827B:●]瑁¶
象牙之寶。萬里雲奔。珊瑚瑪瑙之珍。三邦輻輳。百萬錢之¶
重寶。實表貞廉。二千石之崇班。方求清素。薛宣之才茂行¶
潔。乃應斯榮。王觀之守法不移。方堪斯任。賀敬挈瓶小智。¶
荷蕢庸才。謝楊阜之公清。非孔融之朗悟。秪如桃笙象簟。¶
擬進乘輿。翠被鴛裯。咸供御用。豈得外為鼠盜。內縱狼貪。¶
未聞匡鼎之賢。已蹈敬聲之譴。赤衿之席。輒入私家。文袷¶ 
<pb:NFKB_QTW_p0173-04a>
之衿。擬移公室。盜物數逾三十。斷流遂越二千。理合甘從。¶
仍懷苦訴。款稱物雖部分。未進御前。執此曲途。深乖直道。¶
但供玩好。奏進奇珍。監當各有司存。擬進便為御物。何必¶
要須入內。方可為偷。法有正條。理須明典。¶ 

** 府史杜元掌造金璽遂盜一枚鑄改為酒器斷絞不伏云璽未進合準常盜不合死¶ 
:PROPERTIES:
:TITID: QTWTIT04568
:PERSID: QTWAUT0232
:END:

傳國之寶。有道必資。式開瑞象之文。秪啟象麟之享。白玉¶
為檢。映犀鈕以分輝。黃金為繩。瑩龍縑而動色。既施寶玉。¶
復假金銀。封以青布之囊。帶以采組之綬。杜元一介庸瑣。¶
千載寒微。馳策十年之門。始豫九流之選。理須恪勤匪懈。¶
<pb:NFKB_QTW_p0173-04b>
守孫賀之曹。夙夜在公。奉常林之教。豈得小心之譽。未出¶
於街庭。大憝之蹤。已流於臺寺。創此六璽。輒盜一枚。遽殘¶
螭角之輝。翻作褭蹄之用。方寸妙篆。奄就鑪銷。五字靈文。¶
俄從灰壞。量其犯狀。罪不容誅。語其刑名。死有餘責。既投¶
無赦之律。合處不敬之倫。禹泣既不原辜。湯祝如何免罪。¶
宜從絞坐。以肅朝章。¶ 

** 大匠吳淳掌造東都羅城牆高九仞隍深五丈正屬春時妨農作百姓訴至秋收後淳自求功抑¶ 
<pb:NFKB_QTW_p0173-05a>
而不許御史彈非時興造付法不伏(將作監二條)¶ 

:PROPERTIES:
:TITID: QTWTIT04569
:PERSID: QTWAUT0232
:END:

九卿分統。漢朝開土木之官。百工惟時。周禮置梓材之職。¶
斧斤動役。測之以寒暑。版築興功。揆之以日星。以人從欲。¶
傾宮就而紂[●]。以欲從人。露臺休而漢盛。吳淳任居大匠。¶
職重繕工。踐李固之前規。躡曹襃之舊跡。建都河洛。起役¶
伊瀍。百堵所以雲興。九仞由其岳立。畚簣魚貫。強脊者使¶
之負持。鍬杵雁行。長脛者令其踏鍤。優㫋欲漆之郭。雖復¶
難同。張儀覆錦之城。於焉易就。九重之邑。無勞走馬之形。¶
<pb:NFKB_QTW_p0173-05b>
萬家之都。自有臥龍之異。理須候隙啟閉。務在從時。下不¶
奪於三農。上不虧於八部。倉庚遷木。殊非濬洫之辰。戴勝¶
降桑。豈是營都之日。寧有自求微效。廣棄人功。既廢春疇。¶
宜從霜典。¶ 

** 少匠柳佺掌造三陽宮臺觀壯麗三月而成夫匠疲勞死者十五六掌作官等加兩階被選撾鼓訴屈¶ 
:PROPERTIES:
:TITID: QTWTIT04570
:PERSID: QTWAUT0232
:END:

千八百國。王者以列郡分州。三十六所。聖人有離宮別館。¶
鵲宇銜月。共五柞而連陰。龍臺造天。將九華而接影。三陽¶
地鄰崿坂。境帶嵩邱。斜瞻玉女之祠。近瞰傅公之井。爰茲¶ 
<pb:NFKB_QTW_p0173-06a>
勝壤。聿啟深宮。取酸棗之前基。探棠梨之舊制。柳佺職惟¶
經搆。位掌欂櫨。拱木僝於林衡。全模授於梓匠。鳳池青瑣。¶
參差雁齒之階。鸞庭綺窗。錯落魚鱗之屋。璿題耀日。聳[:#AS-827B:●]¶
瑁之金椽。珠網懸星。洞琉璃之寶閣。似王彬之勤苦。自覔¶
封侯。匪魏霸之憂人。怡然受樂。仲華省費之譽。未展其能。¶
伯直士卒之先。罕聞其效。壯麗則論功極大。勞役則死者¶
還多。勤勞補拙而有餘。功過相除而不足。人未疲而事就。¶
乍可論優。人半斃而功成。若為徵賞。加階放選。已自偏矜。¶
撾鼓自強。何為淺見。輒驚聖聽。不得無辜。法有正條。理宜¶
<pb:NFKB_QTW_p0173-06b>
科結。¶ 

** 五月五日洛水競渡船十隻請差使於揚州修造須錢五千貫請速分付(水衡監二條)¶ 

:PROPERTIES:
:TITID: QTWTIT04571
:PERSID: QTWAUT0232
:END:

水衡列職。池苑分曹。既知遊觀之娛。兼總鑄錢之府。河堤¶
謁者。服彼賢冠。都水使司。佩其蒼王。允釐舟楫。肅掌陂池。¶
陳勰之績既深。王延之效斯重。斗柄停午。律中蕤賓。葛亮¶
涉瀘之時。田文始生之日。續命之縷。漸染成風。辟兵之繒。¶
因循不絕。朱絲約粽。變成南楚之宜。紫艾禳災。大啟中州¶
之俗。翦鸜鵒之舌。必是能言。收烏鵲之腦。自然懷戀。爰因¶ 
<pb:NFKB_QTW_p0173-07a>
此日。競渡為歡。蘭橈鳴鶴之舟。桂棹晨鳧之舸。鴨頭泛濫。¶
與青雀而爭飛。鷁首參差。共飛龍而競逐。黃頭執櫂。疑素¶
鯉之凌波。白衣揚櫓。類蒼烏之拂浪。競渡所用。輕利為工。¶
創修十隻之舟。費直五千餘貫。金舟不可以泛水。玉楫不¶
可以乘湍。造數計則無多。用錢如何太廣。玩物喪志。所寶¶
惟賢。豈將有限之財。以供無益之費。所請非急。未可輒依。¶ 

** 水工鄭國狀請決漢水直山鑿山通道至伊水入洛須夫五百乃運江淮租極便¶ 
:PROPERTIES:
:TITID: QTWTIT04572
:PERSID: QTWAUT0232
:END:

水曰潤下。火曰炎上。順性則易從。違方則難理。祇如漢江¶
已北。伊瀍之南。巖嶂崷崪以造天。岡嶝崢嶸而括地。層峯¶
<pb:NFKB_QTW_p0173-07b>
切漢。飛鳥迷林。絕壑窮山。奔豹失路。探深泉之月兔。罕有¶
其功。捉高標之日烏。未聞其可。后稷之播殖九穀。不能使¶
苗稼冬生。夏禹之引決百川。不能使江河西注。鄭國才非¶
識古。智未趨今。乏袁敏之多能。謝酈長之博覽。進不量力。¶
退不省躬。逆地勢而開山。絕天真以決水。區區淺見。輒與¶
造化爭功。瑣瑣庸情。擬共陰陽競氣。銜枚塞海。為惷已深。¶
捧土填河。在愚彌甚。妄為勞役。虛費人功。既貪罔上之條。¶
合處欺天之罪。審問情狀。方可論科。¶ 

<pb:NFKB_QTW_p0173-08a>

** 鴻臚寺狀稱默啜使人朝宴設番客沙苑監李秀供羊瘦小邊使咸怨御史彈付法(沙苑監二條)¶ 

:PROPERTIES:
:TITID: QTWTIT04573
:PERSID: QTWAUT0232
:END:

滔滔碧海。萬穴於是朝宗。隱隱黃樞。百靈由其納款。長城¶
絕地。高闕凌空。包玉塞而為險。控金微而作鎮。龍荒景促。¶
則飛雪千里。龜林沍寒。則木皮三寸。韋韝毳幕。人傳食鼠¶
之風。羶肉酪漿。俗染乘羊之化。處狼居而跋扈。臺號單于。¶
阻馬坂以挻祅。地名光祿。千里辮髮。望夷邸而爭趨。五月¶
披裘。瞻洛橋而下拜。聖朝仁以接物。德以和人。矜其屬國¶
<pb:NFKB_QTW_p0173-08b>
之情。待以蕃臣之禮。李秀職編沙苑。位綰牧司。輒隱肥羊。¶
翻將瘦羜。一羊供國。罕見滋繁。三百維㣥。如何檢察。羸肌¶
薄毳。供旦餼而難充。瘠骨穿皮。濟晨炊而無用。主簿之號。¶
空覩其髯。大夫之家。獨留其舌。遂使賢王結恨。恥大國之¶
風輕。驕子相嫌。鄙中州之禮簿。憲司彈劾。允合公條。大理¶
糾繩。固難私縱。¶ 

** 正月朔旦祭南郊沙苑副監劉璥狀云方今尊崇釋教其羊料請減庶望國家有福慶祚綿長太常執奏祭天事大不宜降禮¶ 
:PROPERTIES:
:TITID: QTWTIT04574
:PERSID: QTWAUT0232
:END:

銅澤應序。玉律調年。暢彼三微。均茲四氣。中和之職。節初¶ 
<pb:NFKB_QTW_p0173-09a>
元於鳳笙。司歷之班。分上序於虬箭。獻鳩發歲。放雀名晨。¶
盤薦五辛。家承百福。磔雞牖上。迎媚景以禳災。懸羊戶間。¶
應和風而助氣。椒花起頌。餞故迎新。柏葉傳杯。迎暄送冷。¶
受茲勝景。方申藉穡之儀。敬以吉辰。允迪燔柴之典。劉璥¶
識非經遠。智謝鉤深。蘊薙草之庸才。懷守株之小見。請禁¶
屠於齋月。望省料於郊天。欲崇釋典。希延慶祚。但五帝三¶
王之代。內教猶潛。二莊兩明以來。真如始泛。已前無佛。不¶
廢禋宗。今日祭神。如何減省。重人賤畜。先哲之格言。敬地¶
尊天。明王之令典。棄而用犬。尚有前譏。爾愛其羊。能無後¶
<pb:NFKB_QTW_p0173-09b>
誚。邪情既虧正道。小惠終亂大謀。並付所司。各依前式。¶ 

** 秦新安穀水社舊是苑內地近被百姓併吞將作數請收入苑百姓不伏(苑總監二條)¶ 

:PROPERTIES:
:TITID: QTWTIT04575
:PERSID: QTWAUT0232
:END:

伊洛瀍澗。八谿九谷之津。少室嵩高。五岳三塗之險。召公¶
相宅。灼龜墨以定王畿。光武建都。因鳳集而成帝業。濯龍¶
芳苑。寶葢成陰。走馬交衢。金錢滿埒。謻門曲榭。從來別館¶
之基。壽安永寧。舊是離宮之地。眷茲穀水。俯瞰神州。斜連¶
四會之郊。迥控兩京之路。都人接畛。桑棗成林。逆旅分區。¶
閭閻撲地。雖其原是苑內。不合輒許人居。四邊皆有業恒。¶ 

<pb:NFKB_QTW_p0173-10a>

百姓苦為吞併。天田大小。先有規模。御圃短長。非無制度。¶
文王百里之囿。不以為多。齊宣四十之園。猶嫌太廣。利民¶
之於利國。相去幾何。施人之於奪人。失之彌遠。何惜數頃¶
之地。頓傷百姓之情。如愚所裁。宜依舊定。¶ 

** 上林監楊嗣請增置宮館於上林中御幸遊戲田獵所詣即上下輦咸宴暫勞永逸永久安穩¶ 
:PROPERTIES:
:TITID: QTWTIT04576
:PERSID: QTWAUT0232
:END:

八州浩蕩。控丹水以疏津。九嶺參差。繞黃山而作固。相如¶
健筆。高談上苑之芳。子雲清詞。盛述長楊之麗。露寒鳷鵲¶
之觀。古跡似存。宜春屬玉之軒。餘基尚在。儲胥枍詣。便開¶
<pb:NFKB_QTW_p0173-10b>
御幸之塗。清暑甘泉。實曰微行之處。探封巒於漢制。侈未¶
及奢。獲林光於秦餘。儉而不陋。何必廣開禁籞。虛費人功。¶
優旃發使鹿之譏。張昭有射彪之諫。大誇宮館。外取笑於¶
由余。廣設繚垣。內興嗟於貢禹。楊嗣諂諛佞士。輕簿邪人。¶
矜奔競之褊懷。昧公方之大體。奉聖君於堯舜。善跡無聞。¶
陷人主於桓靈。醜聲先著。鎮之以靜。則俗阜財殷。撓之以¶
煩。則政荒人散。不應言而上言。法有正條。不應為而有為。¶
刑茲罔赦。宜從貶論。以肅朝章。¶ 

** 本省狀稱寺伯蒙天建植性謹厚薦達賢良處事¶ 
<pb:NFKB_QTW_p0173-11a>
清勤惟知內外糾察必望百司清肅(內侍省二條)¶ 

:PROPERTIES:
:TITID: QTWTIT04577
:PERSID: QTWAUT0232
:END:

在天懸象。天垂宦者之星。在地標儀。地有閽人之職。莫不¶
謹房室。審宮閭。既隆內宰之班。實掌中門之禁。以其體非¶
全氣。性實專良。中常侍啟之於前。大長秋建之於後。金璫¶
銀璫之貴。光輝紫庭。左貂右貂之榮。寵盈黃闥。蒙天建職¶
參永巷。位典長門。出入後庭。馳驅臥內。專謀靜慎。比鄭衆¶
之元勳。勤心納忠。方史游之補益。舉能不倦。繆賢之績尤¶
彰。進善無私。曹騰之譽斯足。省司稽其楨幹。兼以行能。久¶
<pb:NFKB_QTW_p0173-11b>
參內侍之雄。清肅外曹之職。但逐鹿之犬。必無捕豹之材。¶
擊雁之鷹。豈有追鵬之力。巷伯興刺。周道所以淪胥。閹豎¶
弄權。漢風由其大壞。景監見任。趙良寒心。同子參車。袁絲¶
變色。骨鯁之士。足以糾正朝儀。刑餘之人。豈可參謀國事。¶
其言不次。無理告知。¶ 

** 內侍元淹心狠貌恭善柔成性兩京來往威福甚高金帛祇承則妄干延譽迎候失行輒加鞭撻¶ 
:PROPERTIES:
:TITID: QTWTIT04578
:PERSID: QTWAUT0232
:END:

元淹佞幸居懷。諂諛成性。同豎刁之狡獪。翻覆邦家。類伊¶
戾之猖狂。動搖州郡。回天轉日之勢。况此猶輕。城狐社鼠¶
之威。方斯未甚。有恭石之巨蠧。濫奉前規。無管勃之奇功。¶ 

<pb:NFKB_QTW_p0173-12a>

叨居近習。往還三輔。威福甚高。去來兩京。風霜極烈。苞苴¶
未入。墜以黃泉之深。賄賂潛通。招以青雲之上。鞭笞士子。¶
恥辱官寮。犬羊披虎豹之毛。燕雀假鳳凰之翼。豈可濫班¶
九掖。點穢罘罳。宜可投諸四荒。以禦魑魅。馳驛速發。無俾¶
少留。各下所司。即宜催遣。¶ 

** 監修國史劉濟狀稱修史學士李吉甫多行虛飾不據實狀有善不勸有惡不懲得財者入史無財者刪削褎貶不實非良史之體(修史館二條)¶ 

:PROPERTIES:
:TITID: QTWTIT04579
:PERSID: QTWAUT0232
:END:

觀龍演卦。未聞記事之書。學鳥為文。始立載言之典。平林¶
<pb:NFKB_QTW_p0173-12b>
鬼哭。經籍所以鬱興。中山兔悲。翰墨由其駿發。紀功紀過。¶
沮誦肇之於前。繫月繫時。遲任蹤之於後。莫不懲惡勸善。¶
激濁揚清。千載覩其昏明。一字成其褎貶。吉甫緹紬藏室。¶
握槧詞林。遵直筆於南史。跨高蹤於東觀。理須抑揚訓誥。¶
斟酌典謨。辨而不華。質而不俚。退而隱惡。慕周舍之堅貞。¶
進不虛美。追揚雄之故事。何得文隨意曲。筆逐情偏。非左¶
氏之三家。有劉公之一弊。密會王道之輩。聞而不言。潛濟¶
生人之徒。捨而不錄。阿附宰相。貴虛飾以佞一時。諂事明¶
君。尚虛名而誇六國。貪述冠冕。遺衞霍之元勳。競敘婚姻。¶ 

<pb:NFKB_QTW_p0173-13a>

忘良平之上策。有青蚨之鏹。則倍事抑揚。乏黃鳥之金。則¶
輒加刪削。就腐刑於漢室。便作謗書。求斛米於梁州。輒成¶
佳傳。毀譽在已。高下由心。異班彪之正色。乖董狐之直道。¶
有奸雄之性。無良史之才。徒紊國經。宜從屏退。¶ 

** 著作郎楊安期學藝淺鈍文詞疎野凡修書不堪行用御史彈才不稱職官失其人掌選侍郎崔彥既虧清鑑並請貶退¶ 
:PROPERTIES:
:TITID: QTWTIT04580
:PERSID: QTWAUT0232
:END:

著作之司。藝文之府。既藉賢良。實資英俊。自非干寶贍學。¶
無以措其鋒穎。孫盛宏詞。詎可塵其簡牘。安期才無半古。¶
學未全今。性無異於朽材。文有同於敝帚。畫虎為犬。疎拙¶
<pb:NFKB_QTW_p0173-13b>
有餘。刻鳳為鴟。庸才何甚。文詞蹇鈍。理路乖疎。終取笑於¶
牛毛。徒自矜於雞口。崔彥位參藻鏡。職掌權衡。未分麟鹿¶
之殊。莫辨梟鸞之異。投鼠尸於玉府。有穢奇珍。擲魚目於¶
珠叢。深輕寶物。躄士之追蹇兔。罕見成功。盲人之配瞎驢。¶
自然俱敗。選曹簡要。秘局清高。理須放還。以俟來哲。¶ 

** 右金吾衞將軍趙宜檢校街時大理丞徐逖鼓絕後於街中行宜決二十奏付法逖有故不伏科罪(金吾衞二條)¶ 

<pb:NFKB_QTW_p0173-14a>

:PROPERTIES:
:TITID: QTWTIT04581
:PERSID: QTWAUT0232
:END:

中尉掌徼。起自秦朝。郎將司階。行於漢制。禦曹執革。雕輪¶
光紫陌之前。武庫禁兵。緹騎拂紅塵之外。彎弧狀月。肅肅¶
盈衢。挺劍含霜。輝輝滿路。辛慶忌之威重。乃應斯榮。漢光¶
武之微時。猶欽此職。趙宜名參列校。務總戎昭。躡賈復之¶
前規。追寇恂之舊軌。乳虎之號。響溢於京畿。蒼鷹之名。聲¶
充於輦轂。既而鯨鐘隱隱。路絕行人。鶴鼓鼕鼕。街收馬跡。¶
徐逖躬沾士職。名屬法官。應知玉律之嚴。頗識鉤陳之禁。¶
<pb:NFKB_QTW_p0173-14b>
豈有更深夜靜。仍縱轡於三條。月暗星繁。故揚鞭於五劇。¶
前途尚遠。歸望猶賒。未侵豹衞之司。忽犯獸冠之吏。既缺¶
瓜田之慎。便招楚撻之羞。付法將推。狀稱有故。但犯夜之¶
罪。惟坐兩條。被捉之時。曾鞭二十。元犯已從決訖。無故亦¶
合停科。罪既總除。固宜從釋。¶ 

** 右金吾郎將韋謙於清化坊屠兒劉忽索肉不得決四十禁經一月忽男於右臺咆哮無上下禮¶ 
:PROPERTIES:
:TITID: QTWTIT04582
:PERSID: QTWAUT0232
:END:

韋謙五陵貴緒。三輔名豪。忝司陰識之班。謬總朱浮之任。¶
不能恪勤守職。廉慎當官。未懸主簿之魚。頻窺亭長之肉。¶
貪婪之性。無媿於維鵜。饕餮之情。有同於相鼠。庖丁之室。¶
屢被侵欺。朱亥之門。恒遭刻削。徐秀才之耿直。詎肯庶幾。¶ 

<pb:NFKB_QTW_p0173-15a>

韓安國之流通。曾何仰止。馬防名德。雖未可追。崔炎芳聲。¶
去之匪遠。天津橋內。實歸左衞之麾。清化坊中。豈是西曹¶
之管。越司侵職。自有正條。不合箠拷。非無舊式。依檢騰凌¶
無厭。未可全科。設令咆哮不虛。止從凡鬬。宜從犯狀。據法¶
論刑。¶ 

** 本衞狀頃者內有警急羽林將軍敬偉不避危險斫門斬關誅鋤逆賊肅清宮禁元功盛勳合加旌賞(左右羽林衞二條)¶ 

:PROPERTIES:
:TITID: QTWTIT04583
:PERSID: QTWAUT0232
:END:

期門騎士。五營驍健之夫。羽林孤兒。六郡良家之子。既兼¶
<pb:NFKB_QTW_p0173-15b>
都尉。實號巖郎。甘延壽之武勇。傅介子之趫捷。如貔獷烈。¶
莫與之爭。如鶡衝飛。死而無退。自非鄧彪貴冑。竇固名家。¶
豈可濫廁戎麾。叨居武禁。頃者鴟梟反噬。蜂蠆成妖。釁發¶
牀褥之間。災生肘腋之下。虹穿白日。星孛紫微。時驚觸瑟¶
之虞。遽有獻圖之變。敬偉不承制勅。輒入宮闈。騎列青規。¶
兵交黃屋。犯龍苑之禁。尚供嚴刑。斬鹿門之關。猶思干紀。¶
豈有白鷴飛閣。列闔長驅。元武仙樓。衝扉直進。侮弄兵器。¶
震動乘輿。論功雖則可嘉。議罪便當不敬。以勤補拙。終過¶
重而勞輕。以力酬愆。即罪大而功小。何者。經綸秘筭。不忤¶ 
<pb:NFKB_QTW_p0173-16a>
於密圖。君臣恒規。理存乎大體。故勃鞮斬袂。晉主納其忠。¶
管仲射鉤。齊桓任為相。怒封雍齒。勸一志於人臣。泣斬下¶
公。懲兩端於軍將。鄢陵述命。竟守前榮。里克施恩。便招後¶
譴。春秋之明誡。今古之崇規。勞不足稱。罪宜先結。¶ 

** 又田達當討救之際索馬不與拒門不開覆奏往來宜失機速合處極法不伏¶ 
:PROPERTIES:
:TITID: QTWTIT04584
:PERSID: QTWAUT0232
:END:

田達襟神勁烈。志節堅貞。天子之腹心。皇朝之牙爪。雞鳴¶
高樹。風雨不易其音。塵尾長松。冰霜不改其操。一兵一馬。¶
咸待竹符。門閉門開。皆憑木契。循環復奏。務在從真。倉卒¶
輒來。焉知非詐。薛廣斷鞅。情發於衷。郅惲拒門。意無非惡。¶
<pb:NFKB_QTW_p0173-16b>
一心可以事百主。百心不可事一君。苟不踐於邪途。固無¶
虧於正道。衞綰敦實。謹厚見稱。王陵樸沈。真專可尚。宜除¶
舊過。不奪前班。則勸沮有歸。政刑無失。¶ 

** 右衞狀稱駕幸西京訴事人梁璥衝三衞仗遂被翊衞張忠以刀斫折右臂斷璥徒不伏(左右衞一條)¶ 

:PROPERTIES:
:TITID: QTWTIT04585
:PERSID: QTWAUT0232
:END:

肆覲㣥后。列聖所以乘時。五載一巡。明王以之順動。周穆¶
八駿。車轍帀於寰區。夏啟二龍。騎跡光於㝢縣。漢家簫鼓。¶
屢向汾河。魏帝鳴鑾。式臨譙郡。皇上俯從中路。幸望西畿。¶ 

<pb:NFKB_QTW_p0173-17a>

萬騎皎而星羅。六軍發而雷動。江騰海運。擁列缺以前驅。¶
霧集雲屯。命蒙公而啟路。張忠家承積閥。業盛良弓。非無¶
大樹之榮。實有小棠之蔭。公侯圭璧。百代相仍。帶礪山河。¶
千秋不絕。腰鞭紫闥。方申禦海之勞。荷㦸丹闈。式展干城¶
之效。¶ 

** 杜俊對仗遺箭於仗內御史彈付法(左右千牛衞一條)¶ 

:PROPERTIES:
:TITID: QTWTIT04586
:PERSID: QTWAUT0232
:END:

杜俊幼乏過庭。少虧函丈。濫荷苴茅之蔭。叨居蘭桂之叢。¶
<pb:NFKB_QTW_p0173-17b>
故得佩韘龍軒。腰鞬鳳闕。不能翕肩斂氣。對黼帳以兢魂。¶
俛首曲躬。臨玉階而側足。豈得欽承聖旨。曾無戰灼之心。¶
侍奉天威。敢縱盧胡之笑。石慶謹厚。未著於朝儀。鄧通驕¶
淫。已塵於國典。不恭之罪。付石碏以懲科。無禮之徒。從日¶
磾而訓戒。雖仗內落箭。未見遺弓。律有正條。相須乃坐。二¶
罪俱發。自合從重而論。一狀既輕。不可累成其過。¶ 

** 衞狀稱揚州貢大人魯敬身長九尺力敵十夫配上押門兇粗酗酒不堪宿衞請退還本邑(左右監門衞二條)¶ 

:PROPERTIES:
:TITID: QTWTIT04587
:PERSID: QTWAUT0232
:END:

銅街八會。開十二之通門。金城九重。列三條之廣路。嚴扃¶
設禁。隨日月之昏明。秘鍵凝規。順陰陽以開闔。龜鋪掩映。¶ 

<pb:NFKB_QTW_p0173-18a>

對金馬以翻光。鶴鈕參差。間銅人而亂色。押門守當。必藉¶
身材。擊柝防閑。良資壯健。魯敬家臨海曲。稟大海之精靈。¶
地邇江濱。得長江之粹氣。容儀絕大。骨節非常。批熊拉虎¶
之威。扛鼎翹關之力。馮勤八尺。象貌過人。虞延十圍。英資¶
出衆。置之階陛。可以啟發朝端。列於宮闈。可以光輝廊廟。¶
昔季布使酒。響振於河東。樊噲飲巵。功高於霸上。典韋長¶
啜。身為時傾。蔡裔雄聲。才堪國用。兇粗小失。可峻之以刑¶
書。沈酗微愆。可懲之以清憲。宜漸戒勵。未可退還。¶ 
¶
<pb:NFKB_QTW_p0173-18b>

** 將軍魯慶諸州租調多被欺賄賂入已始給門牒船車壅滯進退無由¶ 
:PROPERTIES:
:TITID: QTWTIT04588
:PERSID: QTWAUT0232
:END:

魯慶位在監門。職惟防禦。理須孜孜匪懈。恭慎小心。耿耿¶
恪勤。方崇大略。察奸非無隱伏。知左道有孤虛。上思郅惲¶
之心。下戒田仁之失。但任土作貢。玉帛星繁。稅熟貢新。糧¶
儲嶽積。赤馬之舸。萬里連檣。青牛之車。千輈接軸。豈得不¶
遵公法。直縱私求。故作躊躕。專為頡頏。鶴綾未入。遂高臥¶
而閒閒。蚨鏹忽來。即傾身而急急。贓賄溢室。謗訟盈庭。外¶
不懼於乘驄。內無慙於相鼠。待知贓估。方可論刑。宜更推¶
窮。以實裁斷。¶ 

<pb:NFKB_QTW_p0173-19a>

** 都留守左右屯衞將軍王林狀稱駕在西京恐有警急請屯兵於宣仁門外以備非常(左右屯衞二條)¶ 

:PROPERTIES:
:TITID: QTWTIT04589
:PERSID: QTWAUT0232
:END:

皇天震怒。發雷霆以申威。聖帝除殘。用干戈而肅殺。莫不¶
先聲後實。轉敗為功。就逆命以迎師。因不庭而動將。五十¶
二戰。非黷武而窮兵。二十七征。蓋除兇而翦暴。期門七萃。¶
列刃以攢鏃。衞尉八屯。警夜而巡晝。王林位參八校。職列¶
五營。朝檢察於周廬。夕嚴更於徼道。請於都郭。列置屯兵。¶
思患預防。不虞先備。但王者之貨。藏之於天下。王者之師。¶
<pb:NFKB_QTW_p0173-19b>
守之於海外。以騎數十。振彼威容。臥鼓歇鞍。示其閒暇。豈¶
有制兵城內。列騎街中。百賊叩門。萬夫何用。掩扉拒寇。終¶
為自死之人。入井逃災。乃是成埋之鬼。虎豹在檻。無復施¶
其爪牙。鷹鶚處籠。何以張其羽翼。縶猿廡下。求其趫捷之¶
功。絆驥庭中。責以超驤之用。五尺童子。尚以為愚。三事大¶
夫。若為通計。所請非理。告記為宜。¶ 

** 飛騎將軍劉恭膂力軼㣥弓馬超衆眇其一目恐不堪侍奉欲放歸鄉里又惜其身材¶ 
:PROPERTIES:
:TITID: QTWTIT04590
:PERSID: QTWAUT0232
:END:

主上股肱。是為心膂。漢高之得樊噲。廓去妖氛。曹公之有¶
典韋。克寧寰宇。劉恭力齊烏獲。勇若專諸。非無孟悅之才。¶ 

<pb:NFKB_QTW_p0173-20a>

實兼任鄙之狀。登城斷布。所向無前。荷石投人。誰當餘勇。¶
越稷門之宇。俊健有聞。舉大國之關。驍雄可尚。昔子夏喪¶
目。猶授講於河西。左邱失明。亦修書於東魯。殷堪雖眇。作¶
牧於江濱。丁儀止婚。興嗟於魏帝。用大掩小。棄短從長。川¶
澤納汙。山藪藏疾。蛇銜輝乘。不以細纇為嫌。虹氣連城。不¶
以微瑕致損。大材可錄。小疹何傷。既要所須。宜依舊定。¶ 

** 將軍任季狀稱於蔚州飛狐口累石牆灌以鐵汁一勞永逸無北狄之憂(左右武衞二條)¶ 

:PROPERTIES:
:TITID: QTWTIT04591
:PERSID: QTWAUT0232
:END:
¶
<pb:NFKB_QTW_p0173-20b>

地稱窮髮。星應髦頭。既號匈奴。實為驕子。國宜羊馬。逐水¶
草以遷居。境帶風塵。抗沙場而雜處。霜寒弓勁。虜騎擾於¶
邊庭。月滿兵強。胡笳帀於荒徼。五千深入。李陵於是失機。¶
十萬橫行。季布猶其未許。任季忝司武衞。謬典戎昭。既沾¶
蘭錡之班。須委韜鈐之略。昔漢屯上谷。未遑中權。秦築長¶
城。惟聞下策。乃欲出塞杜賊。閉磵防胡。累之以石牆。灌之¶
以鐵汁。長茲賊氣。沮我軍容。生敵國之兇頑。示中州之怯¶
懦。但飛狐險徑。與天地而同開。度雁危峯。共山河而並立。¶
咽喉塞絕。血脈無以通流。谿谷橫汙。川澤如何引氣。上虧¶
天道。下費人功。無益皇威。有同兒戲。¶ 

<pb:NFKB_QTW_p0173-21a>

** 又請削橛於塞上數千里釘以刺突厥馬蹄斷賊北道¶ 
:PROPERTIES:
:TITID: QTWTIT04592
:PERSID: QTWAUT0232
:END:

窮沙邐迤。南北千重。絕漠蕭條。東西萬里。豈有釘橛徧地。¶
斷十角之人蹤。鐵樁插荒。刺三邊之馬跡。未逾數月。朽木¶
先摧。不及周年。危根遽爛。費功庸於北塞。人力已殫。防寇¶
賊於南庭。馬蹄無損。此愚夫之淺計。非達士之宏圖。未陳¶
英將之規。卻被夷人之笑。不如命李廣。選郅都。斷匈奴之¶
咽喉。裁賢王之右臂。元甲鏡野。朱旗絳天。掃雞鹿之妖。廓¶
鯨鯢之[:#AS-86E4:●]。去而勿逐。來而必擒。織絲網以障魚。張布囊而¶
<pb:NFKB_QTW_p0173-21b>
待鼠。兔遊犬室。詎有還期。雀入狙叢。終無去處。上智之筭。¶
此謂攸宜。下愚所裁。斯為長策。¶ 

** 將軍宋敬狀被差防河恐冰合賊過請差州兵上下數千里椎冰庶存通鎮(左右領軍衞二條)¶ 

:PROPERTIES:
:TITID: QTWTIT04593
:PERSID: QTWAUT0232
:END:

蠻夷猾夏。肇自遐年。獯鬻不臣。匪惟今日。玁狁孔熾。太原¶
稱六月之兵。冒頓不恭。平城有七朝之弊。儒學之士。守玉¶
帛以和親。介冑之夫。勵金旌而薄伐。宋敬身參八校。名班¶
五戎。分銅獸以握兵。佩銀龜而按節。長驅鹿塞。須崇衞霍¶
之勳。直邁龍沙。宜建班張之效。祇如千尋紫塞。遠接天山。¶ 

<pb:NFKB_QTW_p0173-22a>

萬里黃河。遙通瀚海。雁飛霜早。擁積雪而埋雲。狐聽冰初。¶
跱層冰而裂地。浮澌嶽聳。詎煩王霸之機。累凍天平。無勞¶
宋玉之請。斯顯河宗肅令。風伯申威。既夕破而晨凝。亦朝¶
開而暮合。¶ 

** 中郎將田海請於舊長城塹東至遼海西至臨洮各闊十步深三丈並仰審利害¶ 
:PROPERTIES:
:TITID: QTWTIT04594
:PERSID: QTWAUT0232
:END:

區區病卒。遂與造化爭衡。瑣瑣平人。擬共陰陽角戾。下泣¶
添浪。為拙已深。低身負天。在愚何甚。匈奴獷俗。戎狄獸心。¶
為惡比於豺狼。作逆愈於梟獍。同夫猛虎。飢則食人。類彼¶
<pb:NFKB_QTW_p0173-22b>
蒼鷹。飽則高颺。漢施亭堠。三邊於是不虞。秦築長城。四海¶
由其大亂。東漸巨海。西至流沙。路阻三十六蕃。途經八千¶
餘里。掘三丈之塹。下徹九泉。闊十步之壕。傍通萬嶺。鬼兵¶
是役。尚自難全。人力所營。如何克濟。邊夷未損。中國已空。¶
非直頓失天心。亦復徒傷地脈。所請非計。無理在知。¶ 

¶
