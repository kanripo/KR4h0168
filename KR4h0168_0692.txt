#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID KR4H0168
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:KR4h0168_NKFB_0691-22a> 
#+PROPERTY: JUAN 0692
欽定全唐文卷六百九十二¶ 

<pb:KR4h0168_NKFB_0692-01a>

* 白行簡¶ 
:PROPERTIES:
:PERSID: QTWAUT1628
:END:

行簡字知退。太子太傅居易弟。貞元末進士。元和中累遷¶
司門員外郎主客郎中。寶歷二年卒。¶ 

** 文王葬枯骨賦(以德及枯骨天下歸心為韻)¶ 

:PROPERTIES:
:TITID: QTWTIT13882
:PERSID: QTWAUT1628
:END:

骨雖無知。葬以表德。展厚禮於九原。樂深仁於萬國。惠加¶
於鬼。則遊岱之魂有依。義感於人。故歸周之心不忒。原夫¶
靈臺肇建。璧池是穿。宛彼枯骨。委茲窮泉。既靡覩其銘誌。¶
<pb:KR4h0168_NKFB_0692-01b>
曾莫知夫歲年。西伯乃色變衋爾。涕流泫然。爰命從者。將¶
收瘞焉。俾夫惻隱之心。因形骸而下至於地。升聞之德。隨¶
精魄而上動於天。徒觀其年代超忽。英靈淪沒。土變豐肌。¶
苔封朽骨。於是惠霑生死。澤及榮枯。遣奠有加於蘋藻。備¶
物無闕於芻塗。幽壤始開。見佳城於白日。靈邱是啟。旋卜¶
宅於青烏。既而遷彼古埏。葬之中野。推誠於重泉之內。昭¶
德於普天之下。念此窮塵之骨。尚或墐之。欲使行路之人。¶
不得見也。且夫聖人哀死。君子表微。用之於國而上下忻¶
戴。書之於史而載籍光輝。諸侯感而思服。百姓從而知歸。¶
以之理人而人自化。以之奉天而天不違。故能掩骼教行。¶ 

<pb:KR4h0168_NKFB_0692-02a>

送終義立。澤靡不浸。仁無不及。恩加師旅而同德數千。慶¶
延子孫而卜代三十。且封比干之墓。惟德是欽。護信陵之¶
塚。其仁未深。曷若我罔辨名氏。莫知古今。招亡散之魂。復¶
於棺槨。收無主之骨。斂以衣衾。蓋所以感鬼神而動天地。¶
豈止夫三分天下而二者歸心。¶ 

** 垂衣治天下賦(以聖理無為道光前古為韻)¶ 

:PROPERTIES:
:TITID: QTWTIT13883
:PERSID: QTWAUT1628
:END:

天睠唐帝。恭承永命。守無事為至德。彰不言為大令。當宁¶
<pb:KR4h0168_NKFB_0692-02b>
而百蠻是賓。垂衣而八極居正。當書軌以混合。系祖宗而¶
作聖。始契無外。人羞有為。戴北極以定位。比南山而不移。¶
皇皇焉儼六服以御宇。燭燭焉虛四聰而聽卑。備其文。火¶
龍迴帶以如動。藏乎用。天地成功而不知。與區夏再造。俾¶
古今同道。靜以虛襟。固其大寶。儲精而雲鬱冠蓋。恭己而¶
耀生黼藻。故能追軒皇。躡陶唐。文物周衞。邦家有光。颯祥¶
雲乎五彩。蟠瑞氣於六章。豈徒具飾乎領袖。亦已權量乎¶
圓方。是知垂拱者古之難。委裘者聖之旨。蓋與神合。寧將¶
智使。不然。何以配天心。安地紀。一家之大。無煩車馬以巡¶
遊。九重雖深。盡見山川之疆理。所尚者。形神不拘。清淨為¶
徒。體安以一襲。道洽於三無。俟時不在於顛倒。致美何傷¶ 
<pb:KR4h0168_NKFB_0692-03a>
於曳婁。於時天淨泰階。城開外戶。應星精以列將。動岳神¶
而生輔。楚製者分閫而守封。縫掖者坐帷而論古。纊未周¶
而如挾。袞有闕而咸補。德既昌焉。不亦宜然。蓂出豈勞於¶
問歷。山呼無待於卜年。凝旒而惠澤潛布。斂衽而皇風靡¶
前。與三五爭步驟。微臣亦迷其後先。¶ 

** 君臣同德賦¶ 
:PROPERTIES:
:TITID: QTWTIT13884
:PERSID: QTWAUT1628
:END:

曰若稽古巨唐。累聖重光。盛烈貫於千古。英聲超於百王。¶
爾乃㣥瑞呈祥。眾靈叶慶。神降休祉。天垂寶命。鳳籙於是¶
薦臻。龜書以之疊映。萬姓忻東戶之日。一人奏南風之詠。¶
<pb:KR4h0168_NKFB_0692-03b>
至矣哉。媺無德而稱焉。臣聞非常之主。必有非常之臣。是¶
以元凱升而唐德茂。稷禹用而虞化淳。武丁夢徵兮求版¶
築之士。文王卜兆兮得垂釣之賓。豈直星精之誕方朔。維¶
嶽之降甫申。故能殷周歎其多士。皇漢歌其得人。亦有九¶
合稱齊。三分號蜀。猶傳善政。尚畱芳躅。方鴻翼以濟時。比¶
魚水而敦俗。誠小國之邊鄙。亦順時而自足。豈若我聖明¶
之有天下也。總六合以為家。籠八荒而建國。既垂拱而敷¶
化。諒偃兵而興德。為百代之規模。立萬邦之軌則。於是大¶
君端冕而多暇。㣥臣奉職而有方。巍巍蕩蕩。濟濟鏘鏘。咸¶ 
<pb:KR4h0168_NKFB_0692-04a>
有一德。視人如傷。夔龍在位。鵷鷺成行。君臣同德而均美。¶
聖母臨人而永昌。豈徒超五臣而逾十亂。固將六五帝而¶
四三皇。小臣微淺。才智疎越。濫吹紫庭。獻賦絳闕。敢同輿¶
頌。竊為歌曰。元首明哉。股肱良哉。盛德至矣。大業廣矣。我¶
一人兮化無窮。臨萬國兮道既融。同心同德。君聖臣忠。子¶
子孫孫。永代克隆。¶ 

** 車同軌賦(以君德遐布夷夏同道為韻)¶ 

:PROPERTIES:
:TITID: QTWTIT13885
:PERSID: QTWAUT1628
:END:

倬彼皇道。大哉聖君。窮厚載於宇內。俾咸駕於海濆。故得¶
<pb:KR4h0168_NKFB_0692-04b>
遙遙之形。周八埏而匪間。彭彭之響。經萬國而俱聞。所以¶
義在知方。理資從式。見軫轉而不阻。諒輻輳而有則。宏濟¶
之利。既均美於三無。順動之端。方齊功於一德。是故達於¶
疆場。踐彼幽遐。表合縱而道廣。知轍跡而路賒。亦由誡於¶
險。去其邪。推善御於有截。被至治於無譁。殊途同歸。方見¶
域中之大。引重致遠。是睹天下為家。然則將利於時。必徵¶
所措。既同轍而異履。爰發軔而循度。周流勿越。誠轉蓬之¶
足施。轥轢非逾。將挂轊而可布。至若偈兮無外。隱爾如斯。¶
念徵至而必繼。嘉大同而在茲。固將混區宇。會華夷。始曳¶
輪而寧虧遠邇。終推轂而不失毫釐。觀其政之大者。道亦¶ 
<pb:KR4h0168_NKFB_0692-05a>
斯假。苟憑軾而知風。矧擊轅而合雅。顧踐履之奚到。豈獨¶
不東。信應用之無疆。寧惟諸夏。原夫建皇極。開帝功。三才¶
既美。九有攸同。可使循環如貫。運動不窮。四會五達之莊。¶
悠然盡屆。島夷卉服之俗。逖矣皆通。爾乃庶政聿修。遐方¶
可討。俾守位者將順其理。利轉者必會於道。故車書而混¶
同。誠鴻業之斯保。¶ 

** 振木鐸賦(以振文教而納規諫為韻)¶ 

:PROPERTIES:
:TITID: QTWTIT13886
:PERSID: QTWAUT1628
:END:

國家古典修。時令順。命遒人之職。執木鐸以徇。本其教在¶
<pb:KR4h0168_NKFB_0692-05b>
每歲之發生。聽其音如㣥物之始振。於是官師傾聽。道路¶
咸聞。採謳謠於多士。延諷刺於大君。外振金聲。將發號而¶
施令。中含木德。貴偃武而修文。所以應之如響。從以如雲。¶
道達天和。契宮商而成韻。揄揚帝命。獻詩頌而為㣥。懿夫¶
一氣維則。萬人是效。儆於有位。佇從善而如流。慎乃攸司。¶
固匪怒而伊教。百官奉職而奔走。萬族尋聲而騰趠。觀乎¶
四會五達。舉而搖之。溥天率土。孰云遠而。期赫赫於永代。¶
每鏘鏘於此時。響不聞空。能同誹謗之木。聽猶在耳。將陳¶
誦諫之詩。莫不獻其詞而諤諤。帥其屬而師師。靡其荒怠。¶
曷不肅祇。士傳言而戾止。工執藝而疇咨。足以播祥風於¶ 
<pb:KR4h0168_NKFB_0692-06a>
地末。闡皇明於天垂。故夫聖之訢合。詢芻蕘而聽納。動而¶
悅隨。謀卿士之箴規。乃知我武不施。司馬之執奚為。斯文¶
未喪。封人之喻攸宜。徒云擊石拊石。曷若恩斯勤斯。與德¶
音而共暢。載仁聲而遠馳。則六變通神。九成感物。不足擅¶
美而標奇也。故我后振鐸以聳善。喜人之敢諫。俾夫下不¶
瀆。上不慢。由和鈴之昭其聲。致朝野之清宴。¶ 

** 望夫化為石賦(以望遠思深質隨神變為韻)¶ 

:PROPERTIES:
:TITID: QTWTIT13887
:PERSID: QTWAUT1628
:END:

至堅者石。最靈者人。何精誠之所感。忽變化而如神。離思¶
<pb:KR4h0168_NKFB_0692-06b>
無窮。已極傷春之目。貞心彌固。俄成可轉之身。原夫念遠¶
增懷。憑高流盼。心搖搖而有待。目眇眇而不見。絲蘿雖托。¶
難立節以自持。金石比堅。故推誠而遂變。徒觀夫其形未¶
泐。其怨則深。介然而凝。類夫啟母之狀。確乎不拔。堅於王¶
霸之心。口也不言。腹兮則實。形落落以孤立。勢亭亭而迥¶
出。化輕裠於五色。獨認羅衣。變纎手於一拳。已迷紈質。矧¶
乎石以表其貞。變以彰其異。結千里之怨望。含萬里之幽¶
思。綠雲朝觸。拂峩峩之髻鬟。微雨暮霑。灑漣漣之珠淚。雜¶
霜華於臉粉。脫苔點於眉翠。昔居人代。雖云賦命在天。今¶
化山椒。可謂成形於地。於是感其事。察其宜。採蘼蕪之芳。¶ 

<pb:KR4h0168_NKFB_0692-07a>

生不相見。化芙蓉之質。死不相隨。冀同穴於冥漠。成終天¶
之別離。則知行高者其感深。跡異者其致遠。委碧峯之窈¶
窕。辭紅樓之婉娩。下山有路。初期擕手同歸。窺戶無人。終¶
歎往而不返。嗟乎。貞志可嘉。高節惟亮。同胚渾之凝結。異¶
追琢而成狀。孤煙不散。若襲香於爐峯之前。圓月斜臨。似¶
對鏡於廬山之上。形委化而已久。目凝睇而猶望。悲夫思¶
婦於行人。莫不覩之而惆悵。¶ 

** 歐冶子鑄劍賦(以雷公發鼓蛟龍捧鑪為韻)¶ 
¶
<pb:KR4h0168_NKFB_0692-07b>

:PROPERTIES:
:TITID: QTWTIT13888
:PERSID: QTWAUT1628
:END:

先王之御天下也。與物為公。知文不足以獨理。故資武以¶
為雄。弧矢之利。以征不服。劍㦸之用。以威遠戎。俾梯山而¶
入貢。故率土而向風。懿夫歐冶。實曰良工。鑄龍泉之劍。鍊¶
耶溪之銅。於是制良模。啟洪鑪。炎炭赫以震爇。大冶屹而¶
山孤。其始作也。煙氣成陣。[:#AS-8867:⿳士冖䂞]聲若雷。三光動色。六氣飛灰。¶
蛟龍捧鑪。雷公擊節。龍勢初成。玉匣新發。利可吹毛。光能¶
瑩雪。此劍之德。百夫稱傑。此劍之用。千里流血。豈比乎解¶
牛之刃。自謂良庖。倒載之干。虎皮以包。蒙莊說之以喻道。¶
周處憑之以斬蛟。荊軻一拔以擊秦柱。漢高三尺以定天¶
下。士庶得以安身。王侯得以闢土。是知劍也。藉以防虞。豈¶ 
<pb:KR4h0168_NKFB_0692-08a>
比樂云。不在鐘鼓。既而切玉期用。剸犀是逢。常聞靜亂。舊¶
說為龍。佩服是宜。則聖哲攸重。棄捐不可。故牛斗是衝。馮¶
諼再彈。而見於下客。季札一返。空挂於長松。逮夫邊塵欲¶
飛。邦人斯恐。猛士揮戈。謀臣賈勇。是殲是滅。再持再捧。四¶
夷懾之以寧居。一人得之以垂拱。是劍也古今之重。是劍¶
也荷君之寵。¶ 

** 金躍求為鏌鎁賦(以大冶無私祥金乃躍為韻)¶ 

:PROPERTIES:
:TITID: QTWTIT13889
:PERSID: QTWAUT1628
:END:

金有利用。躍而呈祥。騰沸渭之炎彩。耀赫奕之雄光。始則¶
<pb:KR4h0168_NKFB_0692-08b>
沈潛。將委形於鍛鑄。終能踊躍。求效用於鋒鋩。於是挺奇¶
姿。奪良冶。歎凡目之莫辨。懼名工之或舍。既翕赩之在鎔。¶
尚淵淪之未寫。迸紫光而旁射。期遊刃以剸犀。烘赤氣而¶
上衝。願成形於斬馬。徒觀其扇巨橐。鑠利金。聲激射。勢浮¶
沈。鳧氏傾耳以駭意。歐冶拭目以窺臨。既而赫矣不常。爛¶
然有待。紅霞聚蓄於穹谷。滄波跳出於溟海。風雷於是借¶
威。日月為之揚彩。自殊美玉。豈韞匵以沽諸。願比琱戈。庶¶
因茲而礪乃。若夫流精表異。變態無私。象君子有剛柔之¶
性。同聖人不凝滯於時。蓮鍔尚融。若踊决雲之刃。雲鋒未¶
鑄。如呈切玉之姿。矧夫騰躍在中。發揚於外。君若銷形製¶ 
<pb:KR4h0168_NKFB_0692-09a>
器。我則保其堅貞。君若應用衞身。我則期於遠大。懿其鑠¶
為金而不離。效其祥而自殊。幸托跡於鎔範。希效質於規¶
模。彼號巨闕。出昆吾。龍藻龜文。既已稱其昔有。指晉揮鄭。¶
孰可使其今無。嗟乎。光彩陸離。輝華彰灼。疑狂電之乍發。¶
狀長星之不落。異十日之俱流。殊眾口之相鑠。精靈有感。¶
不憚豐城之沈。神化無方。願繼延平之躍。哂備物之鈎㦸。¶
恥分形於錢鎛。客有仰祥金以立誠。庶堅貞之有託。¶ 

** 濾水羅賦(以濾彼水蟲疎而無漏為韻)¶ 

:PROPERTIES:
:TITID: QTWTIT13890
:PERSID: QTWAUT1628
:END:
¶
<pb:KR4h0168_NKFB_0692-09b>

羅之名兮惟一。羅之用兮不同。彼以獲禽為利。此以救物¶
為功。象夫天而圓其外。體乎道而虛其中。執拯溺之心。忘¶
乎雲鳥。表好生之德。及其水蟲。觀其膺用之初。裁成之始。¶
利物提挈。順時行止。夕挂於壁。若滿月之在天。曉用於人。¶
狀圓荷之在水。爾乃匪虛實。如有無。心寧勞於凝滯。體非¶
憚於沾濡。伊紗燈之護蟲。則理齊而功倍。彼綸巾之漉酒。¶
乃跡同而用殊。若夫氣爽秋曉。景光春晝。臨桐井之銀牀。¶
近蓮塘之玉甃。於是銅瓶傾寫。金盆俯就。迸千點之珠光。¶
垂一帶之冰溜。初疑散絲之雨。灑綠雲而亂飛。又似瀑布¶
之泉。穿碧煙而下透。且夫環之勁鐵。取其堅而不朽。冪以¶ 
<pb:KR4h0168_NKFB_0692-10a>
輕紗。取其疎而無漏。彰妙用於不凡。表深仁而善救。濾顏¶
生之瓢。水欲飲而徐清。漉范令之釜。魚將烹而獲宥。然則¶
開三面者。其仁未如。張一目者。其害有餘。曷若篩麼蟲而¶
必礙。投勺水而皆虛。縱醯雞為解羅之鳥。捨井鮒為漏網¶
之魚。斯則用資於生。不資於殺。仁在乎密。不在乎疎。夫以¶
道存仁恕。水何大而不濾。物莫隱欺。蟲何微而見遺。雖焦¶
螟之生必全。有以小為貴者。江漢之流雖大。盡可一以貫¶
之。功且知其至矣。用寧憂於已而。客有撫而歌曰。玉卮無¶
當兮安可擬。風瓢有聲兮不足比。惟濾羅之用也大哉。故¶
<pb:KR4h0168_NKFB_0692-10b>
去此而取彼。¶ 

** 舞中成八卦賦(以中和所製盛德斯陳為韻)¶ 

:PROPERTIES:
:TITID: QTWTIT13891
:PERSID: QTWAUT1628
:END:

卦惟體德。舞以象功。分其節於乾坤之位。列其畫於綴兆¶
之中。相彼六爻。爰配數於六律。侔茲八體。俾叶義於八風。¶
原夫乍合乍離。進旅退旅。參於繇而九變無撓。辨於位而¶
五方有序。作既自於天心。用必在夫君所。剛柔斯別。皆取¶
象於負圖。俯仰可觀。各分行於曳緒。爾其舞既備。位亦陳。¶
贊陽和之啟蟄。助雷雨之解屯。卦始畫於庖犧。當皇唐貞¶
元之歲。易咸列於宣父。在聖祖中和之辰。度曲未終。變態¶ 
<pb:KR4h0168_NKFB_0692-11a>
無極。震艮以節其動止。離坎以分其南北。聞之者正性命¶
而深和。覩之者守精微而不賊。繼虞韶之盡美。哂夏樂之¶
慙德。徵其本。察其儀。成於巽而德風備矣。變為兌而聖澤¶
在斯。近取諸身。且表乎是則是傚。大合乎樂。孰為乎不識¶
不知。矧夫作者既取諸身。演者必因於聖。諒曠代而莫覩。¶
實於斯而為盛。其始也。取於卦而施諸人。其終也。觀其妙¶
而通乎政。是以契茲穆穆。異彼傞傞。象在於中。將致天地¶
交泰。德形於外。以明保合太和。且夫周八佾而非美。漢五¶
行而徒製。雖冠華秉翟於干戚之間。起索隱鈎深於天人¶
<pb:KR4h0168_NKFB_0692-11b>
之際。曷若容止合於彖象。幽賾殊乎卜筮。客有欣千載之¶
一時。歌聖功而獻藝。¶ 

** 石韞玉賦(以溫潤積中英華發外為韻)¶ 

:PROPERTIES:
:TITID: QTWTIT13892
:PERSID: QTWAUT1628
:END:

高山穹崇。山有石兮。玉在其中。物不能自珍。[:#AS-92F9:⿰帛⿱丿糸]千載而抵¶
飛鵲。寶所以為異。貫四時而見白虹。積苔文而外翳。涵冰¶
形而內融。煥乎有文。既自抱其堅白。敦兮在璞。將有俟於¶
磨礱。嗟夫。委質含章。藏暉晦跡。閟奇文於特達。韜善價於¶
今昔。棄他山之下。未得輝乎滿堂。泛渭水之中。誰復知其¶
盈尺。混清潤以潛潁。託層崖而委積。愛而不見。雖類懷寶¶ 
<pb:KR4h0168_NKFB_0692-12a>
迷邦。和而不同。終辨我心匪石。懿夫石惟縝密。玉乃堅貞。¶
孕明含粹。養素挺英。包其蒙。詎覩蕊兮之色。藏於密。誰識¶
詘然之聲。徒觀夫明其內。晦其外。諒可久而可大。見其素。¶
隱其華。若去泰而去奢。形委順而可轉。心抱忠而無瑕。闇¶
然而彰。同夫珠媚於水。光而不耀。異乎金在於沙。爾其玉¶
方蘊藏。石未磨磷。氣中潛以育德。色旁達而示信。處於鑿¶
鑿。則水折而方流。依彼巖巖。亦山輝而未潤。照廡之光尚¶
戢。截肪之色空存。昧識者但見其落落。精鑒者方辨其溫¶
溫。石不能言。莫遇琢磨之力。玉未成器。難逢拂拭之恩。則¶
<pb:KR4h0168_NKFB_0692-12b>
知至寶在乎藏真。至德惡乎自伐。刳其心而白不受采。實¶
其腹而間不容髮。客有愛此堅貞。想其清越。歎時俗之莫¶
顧。惜輝華之潛發。儻見采於一拳。庶無虞於再刖。¶ 

** 沽美玉賦(以懷寶迷時豈曰君子為韻)¶ 

:PROPERTIES:
:TITID: QTWTIT13893
:PERSID: QTWAUT1628
:END:

美矣哉。有玉於茲。不磷不緇。韜而藏則傷乎秘寶。懷而匿¶
又慮乎失時。是以露瑤華之炯爾。就朝市而沽之。且以辨¶
玉璞之名。且以見至珍之道。耀盈尺之燦燦。彰合拱之皓¶
皓。使思之者覩於貞清。仰之者知乎堅好。首六瑞以為瑞。¶
排眾寶而稱寶。然後厥聲載路。厥價載聞。蘊十德以光代。¶ 

<pb:KR4h0168_NKFB_0692-13a>

先駟馬以薦君。亦何必隱映其華。韜藏其美。行於魯謂迷¶
邦之士。入於宋比越鄉之子。豈獨用為薦神。亦自以為厲¶
己。且時見玉而既重。玉待時而以諧。獻楚之忠誠必賞。求¶
秦之價直非乖。自可覆之於匵。鬻之於懷。間彼琅玕。照追¶
師之笥。離於衣褐。裨天子之階。寧令善價不再。良辰無幾。¶
且遠於簪裾。永疎於筐篚。夫然。則玉工貽誚。君子不韙。韞¶
藏之則爾能。求沽之則吾豈。如垂棘之璧。不琢之珪。亦當¶
出彼巖石。鬻此規。是以百爾之行。一與之齊。未有玉逢價¶
<pb:KR4h0168_NKFB_0692-13b>
而更惜。士於時而自迷。然則事有可而必行。辭有為而焉¶
說。道既危而思隱。善求顧而無伐。故沽玉者遵於賜言。待¶
價者存乎子曰。沽哉於斯。文而蓋闕。¶ 

** 澹臺滅明斬龍毀璧賦(以璧惡苟求人難力制為韻)¶ 

:PROPERTIES:
:TITID: QTWTIT13894
:PERSID: QTWAUT1628
:END:

璧之為寶也至珍。龍之為物也至神。蘊彼堅貞。由是見希¶
於代。神其變化。胡不可畏於人。苟以力奪我寶。則必害及¶
爾身。原夫被褐而來。艤舟以濟。懷白璧為利涉。佩青蛇而¶
自衞。光連曉日。若明鏡之高懸。影落深潭。狀白虹之初霽。¶
孤櫂纔移於渡口。二龍歘見於波際。將至寶因此可求。謂¶
匹夫於焉易制。徒觀其迅雷鏗。狂電翕赩。轉清輝而陽¶ 
<pb:KR4h0168_NKFB_0692-14a>
景滅曜。噴風雨而晴空變色。拖尾乃無所遁逃。矯首則方¶
將薦食。朱萍焉能施其術。佽飛莫得用其力。滅明乃挺利¶
劍。整扁舟。驅天吳。北陽侯。壯志奮而髮植冠聳。瞋目張而¶
眥裂血流。白刃下耀於淵室。紫氣上衝於斗牛。左絕其脰。¶
右摏其喉。擢錦繢之鱗。觸驚波而乍聚乍散。灑元黃之血。¶
隨奔流而或沈或浮。既風恬而雨絕。俄霧廓而煙收。龍實¶
最靈。孰可以威而讋。璧惟重寶。豈得不義而求。既而弭波¶
瀾。濟江干。璧非人。願保全而莫可。人非劍。思耀武而誠難。¶
然後韞神邱。即長路。持拱璧而歎息。盼中流而回顧。豈不¶
<pb:KR4h0168_NKFB_0692-14b>
以懷寶者為物所求。恃力者為人所惡。且龍實恃力。人惟¶
懷璧。爾實我欺。我非爾惜。雖在時之攸重。諒於人而何益。¶
聞老氏之誡。莫守乎滿堂。考聖人之清。不貴於盈尺。遂投¶
之河而神罔敢受。毀於岸而人莫敢有。紛然電散。謂齊后¶
之碎連環。騞爾星分。同亞父之撞玉斗。則知動不可妄。求¶
不可苟。始則將害於人。終乃自貽伊咎。胡不伏水府而藏¶
珠於頷。照崑山而銜耀於口。故貪而斃也。誠罹有悔之凶。¶
毀以棄之。安能無脛而走。嗟乎仁必有勇。信千古而不朽。¶ 

** 新月誤驚魚賦(以在水如鈎有並垂綸為韻)¶ 

:PROPERTIES:
:TITID: QTWTIT13895
:PERSID: QTWAUT1628
:END:

<pb:KR4h0168_NKFB_0692-15a>

纎纎之月兮濯影清流。[:#AS-8D5F:⿰⺡卑]¶ 
[:#AS-8D5F:⿰⺡卑]之鱗兮妄意懸鈎。¶
乍見之而深入。復瀺焉而誤遊。尋落餌。遲來舟。游泳不安。¶
頗似縱而方引。噞喁自失。疑已懸而未收。當其照溪篁。興¶
舟子。駭垂竿而亂動。訝半規而特起。諒不知夫月來。徒有¶
虞於夕死。或跳躍無所。每健羡於脫泉。周旋不能。乍蹉跎¶
於失水。且復走菱荇。觸洲沚。斂鬐鬣以曲全。高首目而圜¶
視。引耀方丈。形儀更真。挂影西南。盡迷元兔。與波上下。難¶
晦紫鱗。雖類吳牛之喘月。獨喻文鰩之觸綸。轉蕩其心。似¶
<pb:KR4h0168_NKFB_0692-15b>
迎其手。恐牽復於未濟。懼鈎深於善誘。同畏景惡跡之士。¶
視於無形。異貪餌慕羶之徒。求之何有。夕惕未已。宵迷不¶
舒。每流浪而遷逝。願息陰以躊躇。豈將畏首與畏尾。亦將¶
慎終而慎初。靄靄孤光。隔千里而共此。鰥鰥下視。雖擘波¶
其焉如。既而魄盡中流。光沈西海。猶眙於故處。尚怵惕其¶
安在。豈鵬化之質。不能奮飛。方魚服之時。每嗟危殆。悲夫¶
似是之疑。何莫由斯。况文竿晝引。緒繭宵垂。苟人謀之不¶
輟。何天道之可窺。安得遠猜機。漾修迥。笑明月而弄淪漣。¶
與狎鷗而相並。¶ 

** 斗為帝車賦(以運乎中央臨制四海為韻)¶ 

:PROPERTIES:
:TITID: QTWTIT13896
:PERSID: QTWAUT1628
:END:

<pb:KR4h0168_NKFB_0692-16a>

帷斗之列。在天之中。象其車之為用。明乎運而不窮。爛然¶
有光。隨月建而不忒。循環靡定。轉天道而潛通。爾其自彼¶
元功。彰乎真宰。輻輳而眾星有次。環回而周天可待。將臨¶
無極。同樂御之在君。隨轉無窮。異月輪之生海。故得四時¶
式序。九有皆臨。順乎軌而克陰陽之分。比於轂而正天地¶
之心。宛轉潛移。循環微至。周行不失於紀綱。順動罔差於¶
躔次。何有象而著天。何無跡而行地。是使星辰日月之度。¶
光不失三。春夏秋冬之期。時不愆四。懿夫拱極昭彰。垂精¶
<pb:KR4h0168_NKFB_0692-16b>
耀芒。將侔功於引重。在載德以知方。莫測車行。式瞻其上¶
象。遙觀帝座。宛在彼中央。是動不過位。止無其常。作解疑¶
夫轞轞。有耀想乎煌煌。然則七星所臨。下土之分。度數必¶
循於厚載。經行用昭其廣運。是以義將德比。動與化俱。廣¶
覆之恩既博。致遠之道斯殊。輪不推兮。展雲鋒而罔懼。駕¶
非馬也。歷天險而無虞。所以取轅轂。喻璿樞。見維北之運¶
矣。豈指南而已乎。猶一人之在上。而萬國之是制。規圓而¶
輪轉罔差。鱗次而運行無替。遵不已之道。豈念窮塗。駕自¶
然之車。寧愁輿曳。是則天衢可陟。雲路有勢。幸見殊於輪¶
扁之徒。不可使其功而效藝。¶ 

<pb:KR4h0168_NKFB_0692-17a>

** 以德為車賦(以至德之人有同車載為韻)¶ 

:PROPERTIES:
:TITID: QTWTIT13897
:PERSID: QTWAUT1628
:END:

人之蘊德兮唯車可同。載諸身兮運轉無窮。苟規模之不¶
紊。在夷險以皆通。遊必有方。靡假顏生之御。成之在我。寧¶
煩奚仲之功。原夫雕斲何勞。周旋不礙。得亨衢古道以方¶
駕。將璞玉渾金而共載。廓情田而作路。終自東自西。調意¶
馬以服箱。任或進或退。且見其制非假手。用不由人。馳懿¶
範而深疑軋軋。聽嘉聲而乍認轔轔。如榮晝錦之衣。便同¶
<pb:KR4h0168_NKFB_0692-17b>
華轂。儻被懸鶉之服。豈異椎輪。是何輗軏無施。脂膏莫有。¶
學海深而濡軌堪虞。詞林秀而養材自久。誨人不倦。初訝¶
其役車不休。見賢思齊。豈憚乎挾輈而走。莫不乍行乍止。¶
載疾載徐。究其理而大矣。較其功而忽諸。程君之夢捧陽¶
精。還同照乘。黃霸之惠如時雨。宛是隨車。乃知德以飾身¶
為規。車將載物是致。苟執德之不惑。故憑車而取類。善行¶
而所去無跡。遵道而雖遠必至。功能救旱。喻流水以寧慚。¶
美播惟馨。媲七香而何異。大矣哉。妙才難問。良工在茲。曝¶
腹而那殊炙輠。書紳而乍認執綏。此車也。價雖擅於五行。¶
應難比矣。數徒多於百兩。未足方之。士有軌轍無踰。威儀¶
靡忒。逢時期牽駕之用。抱素乏丹青之飾。儻題品之未遺。¶ 

<pb:KR4h0168_NKFB_0692-18a>

願為車而比德。¶ 

** 狐死正邱首賦(以樂生戀本仁者之心為韻)¶ 

:PROPERTIES:
:TITID: QTWTIT13898
:PERSID: QTWAUT1628
:END:

狐者微物。死乃可珍。想彼邱而結戀。正茲首以歸仁。生也¶
有涯。且不忘其本。死而無二。亦不喪其真。可比德於先哲。¶
實聞言於古人。原夫委化將終。微情有托。面淇梁之窟穴。¶
目武都之林壑。顧慕而首尾不差。向背而東西必度。死生¶
契濶。知歸骨之莫從。視瞻無回。念舊鄉之可樂。矧茲異質。¶
<pb:KR4h0168_NKFB_0692-18b>
蘊彼仁心。寧九尾之足尚。實三德而可欽。豈不以懷舊誠¶
切。戀主志深。等太公之於齊。終聞返葬。比莊舄之去越。尚¶
發哀吟。想夫溘爾數窮。隱然存盼。歎青邱之永訣。想南山¶
之不見。其心懷土。望故處以增悲。惟首正邱。聊向隅而表¶
戀。知其戀本者合於禮。戀舊者繼乎情。何綏綏之陋質。叶¶
仁人之美名。觀物化。感平生。頤指而千羊讓德。頭會而百¶
獸慙獰。徒觀其首也不回。心乎惟懇。殊聽冰而表智。異含¶
沙而招損。正有芃之質。志在慎終。委莫赤之容。仁無棄本。¶
想其美也。合於禮者。鄙羵首之牂羊。符戀主之良馬。觀跂¶
行喙息之類。其數則多。察樂生念本之徒。斯情蓋寡。繄茲¶
獸之可奇。諒古今而稱之。死不擇音。嗟逐鹿於往日。生而¶ 
<pb:KR4h0168_NKFB_0692-19a>
隱霧。歎元豹於昔時。曷若懷念遠之感。軫去故之悲。異哉¶
首邱之仁也。非眾類之等夷。¶ 

** 五色露賦(以率土康樂之應為韻)¶ 

:PROPERTIES:
:TITID: QTWTIT13899
:PERSID: QTWAUT1628
:END:

惟上天之陰隲。至誠感通。靈液肇吉。能分五色之異。以候¶
一時之出。祥風爍乎茂草。瑞景晞乎朝日。元黃雜錯。綴玉¶
樹以相鮮。丹紺交輝。映金盤而乍失。既能偶聖以呈貺。寧¶
有普天之不率。飛液花塢。流光蕙圃。青熒玉綴。燦爛珠吐。¶
靈藥訝仙童捧來。潤石疑女媧欲補。花禽拂著。宛如陳寶¶
<pb:KR4h0168_NKFB_0692-19b>
之雞。平野染成。煥若徐方之土。當其金烏戢耀。玉兔騰光。¶
夜寂空知警鶴。寒輕猶未為霜。徒想狀天。酒類神漿。豈辨¶
彰施而披棘。尤分雜錯以沾裳。滿林嶺而霞駮。徧莓苔而¶
錦章。自然鬱為天祚。慶我皇唐。何必徵勒畢之言。以為國¶
泰。驗吉雲之說。乃辨時康。嘉其風中煜爚。空際浮爍。綴瑤¶
草以紛敷。泫庭柯而照灼。彼瀼瀼刺其感歎。此湛湛歡其¶
宴樂。徒用興其詠歌。曾何覩其交錯。未若含瑞表德。耀彩¶
逢時。乍綺分於彼。或星合於茲。為陰陽之淳粹。作花木之¶
葳蕤。喜氣度關。徒虛語耳。榮光出水。曷足方之。是知天降¶
休祥。聖為明證。淡汪濊之仁澤。得文質之善稱。天何言哉。¶ 

<pb:KR4h0168_NKFB_0692-20a>

國有感而善應。¶ 

** 三夢記(幷序)¶ 

:PROPERTIES:
:TITID: QTWTIT13900
:PERSID: QTWAUT1628
:END:

人之夢。異於常者有之。或彼夢有所往而此遇之者。或此¶
有所為而彼夢之者。或兩相通夢者。¶ 

天后時。劉幽求為朝邑丞。嘗奉使歸。未及家十餘里。適有¶
佛堂院。路出其側。聞寺中謌笑懽洽。寺垣短缺。盡得睹其¶
中。劉俯身窺之。見十數人。兒女雜坐。羅列盤饌。環遶之而¶
<pb:KR4h0168_NKFB_0692-20b>
共食之。見其妻在坐中語笑。劉初愕然。不測其故久之。且¶
思其不當至此。復不能捨之。又熟視容止言笑無異。將就¶
察之。寺門閉不得入。劉擲瓦擊之。中其壘洗。波迸走散。因¶
忽不見。劉踰垣直入。與從者同視。殿廡皆無人。寺扃如故。¶
劉訝益甚。遂馳歸。比至其家。妻方寢。聞劉至。乃敘寒暄訖。¶
妻笑曰。向夢中與數十人同游一寺。皆不相識。會食於殿¶
庭。有人自外以瓦礫投之。杯盤狼籍。因而驚覺。劉亦具陳¶
其見。蓋所謂彼夢有所往而此遇之者矣。¶ 

元和四年。河南元微之為監察御史。奉使劍外。去踰旬。予¶
與仲兄樂天隴西李杓直同游曲江。詣慈恩佛舍。徧歷僧¶
院。淹畱移時。日已晚。同詣杓直修行理第。命酒對酬。甚懽¶ 
<pb:KR4h0168_NKFB_0692-21a>
暢。兄停杯久之曰。微之當達梁矣。命題一篇於屋壁。其詞¶
曰。春來無計破春愁。醉折花枝作酒籌。忽憶故人天際去。¶
計程今日到梁州。實二月二十一日也。十許日。會梁州使¶
適至。獲微之書一函。後寄紀夢詩一篇。其詞曰。夢君兄弟¶
曲江頭。也入慈恩院裏游。屬吏換人排馬去。覺來身在古¶
梁州。日月與游寺題詩日月率同。蓋所謂此有所為而彼¶
夢之者矣。¶ 

貞元中。扶風竇質為京兆。韋荀同自亳入秦。宿潼關逆旅。¶
竇夢至華岳祠下。見一女巫。黑而長。青帬素襦。迎路拜揖。¶
<pb:KR4h0168_NKFB_0692-21b>
請為之祝神。竇不獲已遂聽之。問其姓。自稱趙二姊。及覺。¶
具言於韋。明日至祠下。有巫迎客。容質[:#AS-88E3:●]服。皆所夢也。顧¶
謂韋曰。夢有徵也。而命從者視囊中。得錢二環與之。巫撫¶
掌大笑。謂同輩曰。如所夢矣。韋驚問之。對曰。昨夢二人從¶
東來。一髯而短者祝酹。獲錢二環焉。及旦。乃徧述於同輩。¶
今則驗矣。竇因問巫之姓氏。同輩曰。趙二姊也。自始及末。¶
合若符契。蓋所謂兩相通夢者矣。¶ 

行簡曰。春秋及子史言夢者多。然未有載此三夢者也。世¶
人之夢。亦眾矣。亦未有此三夢。豈偶然耶。抑亦必前定耶。¶ 

<pb:KR4h0168_NKFB_0692-22a>

予不能知。今備紀其事以存錄焉。¶ 

** 紀夢¶ 
:PROPERTIES:
:TITID: QTWTIT13901
:PERSID: QTWAUT1628
:END:

長安西市帛肆。有販粥求利而為之平者。姓張不得名。家¶
富於財。居光德里。其女國色也。嘗因晝寢。夢至一處。朱門¶
大戶。棨㦸森然。由而入。望其中堂。如欲燕集張樂之為。左¶
右廊皆施幃幄。有紫衣吏引張氏於西廊幕。見少女如張¶
等輩十許人。皆花容綽約。[:#AS-8465:⿰金义]鈿照耀。既至。吏促張[:#AS-88E3:●]飾。諸¶
女迭助之。理澤傅粉。有頃。自外傳呼侍郎來。競隙間窺之。¶
<pb:KR4h0168_NKFB_0692-22b>
見一紫綬大官。張氏之兄嘗為其小吏。識之。乃言曰。吏部¶
沈公也。俄更呼曰。尚書來。又有識者。幷帥王公也。逡巡復¶
連呼曰。某來某來。皆郎官以上。六七箇坐定。前紫衣吏曰。¶
可出矣。㣥女旋進。金石絲竹。鏗鍧震響。中署酒酣。幷州見¶
張也而視之。尢屬意。謂之曰。汝能習何技。對曰。未嘗學聲¶
音。使與之琴。辭不能。曰。[:#AS-96C9:⿱艹]操之。乃撫之而成曲。予之箏亦¶
然。琵琶亦然。皆平生所不習也。王公曰。可矣。因命采牋為¶
詩一絕以與之。張受之。置之衣中。王公曰。恐汝或遺。今乃¶
口授。吟還梳閙埽學宮妝。獨立閑亭納夜凉。手把玉簪敲¶
砌竹。清歌一曲月如霜。張曰。且歸辭父母。異日復來。忽驚¶ 
<pb:KR4h0168_NKFB_0692-23a>
啼而寤。手捫衣帶曰。尚書遺詩矣。索筆錄之。問其故。泣對¶
所夢。且曰。殆將死乎。母怒曰。汝乍魘爾。何以為嬖。乃出不¶
祥言如是。因臥病累日。外視有持酒肴者。又有將食來者。¶
女曰。且須膏沐澡瀹。母聽。良久。靘妝盛飾而至。食畢。乃徧¶
拜父母及坐客。曰。時不畱。某今往矣。因援衾而寢。父母環¶
伺之。俄爾遂絕。時會昌二年六月十五日也。¶ 

* 羅立言¶ 
:PROPERTIES:
:PERSID: QTWAUT1629
:END:

立言。宣州人。貞元末進士。太和末由廬州刺史召為司農¶
少卿。為京兆少尹知府事。以附李訓鄭注誅。¶ 
¶
<pb:KR4h0168_NKFB_0692-23b>

** 振木鐸賦(以發號施令王猷所先為韻)¶ 

:PROPERTIES:
:TITID: QTWTIT13902
:PERSID: QTWAUT1629
:END:

上方繼統大寶。發號初年。俾木鐸是徇。彰皇恩而宣。清韻¶
乍分。庶道乎無遠不浹。長聲始振。將表乎有開必先。蓋欲¶
由舊章。布新令。使有聞而必戒。如審樂以知政。德音爰降。¶
義符招諫之君。大典允敷。道契多能之聖。洪纎手運。斷續¶
風移。始條貫以遐遠。終激揚而廣施。發千門以瀏亮。儆三¶
條而逶迤。將警乎㣥心。斯乃有倫有要。言提乎眾耳。孰可¶
不識不知。且夫洞然諧音。鏘爾立號。豈比官師之職。無勞¶
有司之告。則知君立教。非鐸而不宣。金有聲。非木而奚道。¶ 

<pb:KR4h0168_NKFB_0692-24a>

所以酌彞古典。稽法前王。範乎金。蓋取乎剛德示利。振以¶
木。期在乎直言有章。罔非舌而是出。信有聲而必揚。鄙伐¶
鼓之坎坎。小和鈴之央央。節奏中規。周旋有序。合椌楬。諧¶
律呂。侈弇之制自異。陶匏之音不舉。動而逾出。擊且殊於¶
錞于。虛以和鳴。懸匪勞於簨簴。帶未央晨漏。時與俱來。混¶
南山殷雷。乍迷其所。於以明盛禮。於以揚王猷。日聞四方。¶
聽思聰而廣被。教覃萬國。澤咸霈而周流。或乃妙響清越。[:#AS-92F9:⿰帛⿱丿糸¶
]¶ 
[:#AS-92F9:⿰帛⿱丿糸]將歇。敢煩手¶
<pb:KR4h0168_NKFB_0692-24b>
於再振。冀駭耳於一發。客有觀光以成文。願刊象魏之闕。¶ 

** 風偃草賦(以上之化人乃如是焉為韻)¶ 

:PROPERTIES:
:TITID: QTWTIT13903
:PERSID: QTWAUT1629
:END:

人之化兮。從政之所向。草之偃兮。隨風之所仰。大小覃及。¶
道均乎廣敷。高下必加。義存乎溥暢。將咸被於榮悴。非有¶
阻於遐曠。感之化靡。自符於順柔。動而悅隨。豈因乎用壯。¶
如雲起於龍召。若臣和於君唱。豈蕭條眾芳之間。翺翔激¶
水之上而已。美其抗威有制。應物無私。播生成於萬族。順¶
炎凉於四時。彌岡坂以盡仆。歷原隰而無遺。颼飀其音。時¶
自南而自北。扶疎其狀。隨左之而右之。汎蘭叢而影分丹¶
穎。轉蕙圃而光搖碧滋。有感而施。不獨芃芃其麥。觸類皆¶ 
<pb:KR4h0168_NKFB_0692-25a>
長。寧遺楚楚者茨。則知草之偃風。威之所藉。人之理上。政¶
之所化。不然。則何以喻德君子。比訓小人。佐天地之化育。¶
助雷雨於陶鈞。當槁葉辭條。我則激淒清於霜夕。及晴川¶
解凍。我則散煦嫗其陽春。豈直落餘花於黃菊。翻碎浪於¶
青蘋。至哉凝韻松桂。傳香蘭茝。不行而疾。合帝德之無方。¶
不厲而威。若神功之有宰。茲君令所以為此。聖人於焉嘉¶
乃。觀其匪疾匪徐。或吹或噓。俾夫曲者必直。勾者必舒。庭¶
葉晚飛。墜丹梧於颯爾。池荷夜轉。瀉珠露以連如。是則草¶
非風不靡。人非化不被。故取鑒者用於斯。觀政者必於是。¶
<pb:KR4h0168_NKFB_0692-25b>
况王者致理。與物化遷。敬授人時。乃何風不順。式孚惠澤。¶
則何草不元。既殊拔木之日。斯鄙偃禾之年。賦風行之義。¶
可以知其教焉。¶ 

* 李師聖¶ 
:PROPERTIES:
:PERSID: QTWAUT1630
:END:

師聖。貞元時人。¶ 

** 唐故許氏夫人祈氏墓誌¶ 
:PROPERTIES:
:TITID: QTWTIT13904
:PERSID: QTWAUT1630
:END:

夫人字芳。太原人也。先伊耆氏之冑。封爵列位。皆附舊史。¶
故隱顯不言。因遠祖居毗陵。今為毗陵人也。祖觀。父昇。並¶
高尚雲林。獨立不懼。積慶儲祉。是生夫人。夫人即昇之長¶ 
<pb:KR4h0168_NKFB_0692-26a>
女也。年始初笄。歸於許氏。輔佐君子。協和中外。其儀可範。¶
其德可大。貞順模於九族。婉娩美於當代。嗚呼。上天而假¶
其德。不假其永世之壽。是足可悲。以貞元廿年七月三日。¶
寢疾卒於(闕)孝鄉唐昌里之私第。春秋五十有五。以貞元¶
廿一年孟春月三日。安厝於震澤里之原。禮也。夫人生二¶
子。長仲宣。次仲康。並哀疚悚心。窮號泣血。懼山谷之遷變。¶
乃刻石而為銘。¶ 

* 嚴礪¶ 
:PROPERTIES:
:PERSID: QTWAUT1631
:END:

礪字元明。少為浮屠法。從兄震薦。為興州刺史檢校尚書¶
<pb:KR4h0168_NKFB_0692-26b>
左僕射。領山南西道節度使。元和四年卒。贈司空。¶ 

** 奏崔河圖狀¶ 
:PROPERTIES:
:TITID: QTWTIT13905
:PERSID: QTWAUT1631
:END:

得昌潤狀。量移官通州別駕崔河圖。使奴詆百姓妻。抑壓¶
於家中驅使。又訴稱疾病。請於果州尋醫。審令驗問。並無¶
疾患者。崔河圖自量移通州。已逾三載。不遵法度。故犯典¶
章。恃其曾踐周行。歷官省闥。恣為累橫。侵擾黎元。使奴詆¶
抑良人。訴疾妄求出界。交通豪俠。迫脇村閭。伏以巴南諸¶
州。去使遼遠。山川重阻。道路踦危。若縱姦人。必慮扇結。况¶
河圖怨望日久。情狀難原。(下闕)¶ 

<pb:KR4h0168_NKFB_0692-27a>

* 高昇¶ 
:PROPERTIES:
:PERSID: QTWAUT1632
:END:

昇。德宗朝官鳳翔節度使。¶ 

** 對春日餧獸夏日迎[:#AS-8275:●]判¶ 
:PROPERTIES:
:TITID: QTWTIT13906
:PERSID: QTWAUT1632
:END:

** 　習齒以春日餧獸姜肱以夏日迎[:#AS-8275:●]¶ 

:PROPERTIES:
:TITID: QTWTIT13906
:PERSID: QTWAUT1632
:END:

至人御時。大禮爰設。資亭育以為德。立隄防以垂範。三千¶
之儀畢備。九歌之序載揚。承規理人。開物成化。習齒以青¶
陽肇發。落韶夏之風景。姜肱以朱明始臨。欣畏日之卉木。¶
<pb:KR4h0168_NKFB_0692-27b>
俱尊函丈之業。共仰摳衣之軌。爰茲餧獸。未叶於順時。復¶
此迎[:#AS-8275:●]。有虧於通典。事不師古。如何兩昧。學而不修。此焉¶
雙缺。適吳蜀以俱廢。比臧穀以同年。雖聖主寬刑。唯畱一¶
面。而愚人懵學。自挂三章。咎也已招。法將焉設。請從泣辜¶
之筆。以徵紊禮之至。¶ 

* 柳子溫¶ 
:PROPERTIES:
:PERSID: QTWAUT1633
:END:

子溫。京兆華原人。太子太保公綽之父。官丹州刺史。¶ 

** 對給地過數判¶ 
:PROPERTIES:
:TITID: QTWTIT13907
:PERSID: QTWAUT1633
:END:

** 　甲給地過數科所由曰更耕之田¶ 
:PROPERTIES:
:TITID: QTWTIT13907
:PERSID: QTWAUT1633
:END:

磽肥異宜。給受殊制。苟夫田之可易。在公道而奚爽。惟甲¶
奉其所主。念此為農。無怠無荒。將陳耕鑿之力。是藨是蔉。¶ 

<pb:KR4h0168_NKFB_0692-28a>

以期國家之利。雖在勤不匱。而處塉則勞。風雨每調。莫覩¶
如雲之稼。收穫斯至。空嗟懸磬之室。徒逢時於樂土。終歎¶
乏於良田。懷不足而是憂。思鼓腹而何及。觀其所給。察其¶
所由。在周典而無辜。論漢史而何著。惟農是恤。於法何乖。¶
寧易地以豐財。豈守株而喪本。更耕之訴。據百而何傷。過¶
數之科。在三章而宜捨。¶ 

* 田宏正¶ 
:PROPERTIES:
:PERSID: QTWAUT1634
:END:

宏正本名興。字安道。平州人。田季安時為衙內兵馬使。季¶
<pb:KR4h0168_NKFB_0692-28b>
安死。眾請宏正為帥。與將吏約。請歸六州版籍於朝。然後¶
視事。憲宗嘉之。加銀青光祿大夫檢校工部尚書魏州大¶
都督府長史兼御史大夫上柱國沂國公。充魏博節度觀¶
察處置度支營田等使。乃賜今名。元和十四年加檢校司¶
徒同中書門下平章事。進侍中。穆宗立。王承元以成德軍¶
請帥。詔宏正兼中書令為節度使。長慶元年。為王庭湊所¶
害。年五十八。冊贈太尉。諡忠愍。¶ 

** 謝授節鉞表¶ 
:PROPERTIES:
:TITID: QTWTIT13908
:PERSID: QTWAUT1634
:END:

臣聞君臣父子。是謂大倫。爰立紀綱。以正上下。其或子為¶
不子。臣為不臣。覆載莫可得容。幽明所宜共殛者也。臣家¶ 
<pb:KR4h0168_NKFB_0692-29a>
本邊塞。累代唐人。從乃祖乃父以來。沐文子文孫之化。臣¶
幸因宗族。早列偏裨。空馳戎馬之鄉。不覩朝廷之禮。惟忠¶
與孝。天與臣心。常思奮不顧生。以身殉國。無由上達。私自¶
感傷。豈意命偶昌時。事緣難故。白刃之下。謬見推崇。天慈¶
遽臨。免書罪戾。朝章洊及。仍委旂旄。錫封壞於全藩。列班¶
榮於八座。君父之恩已極。絲毫之效未伸。但以靦冒知羞。¶
低徊自愧。是知功榮所著。必俟危亂之時。徼幸之來。[:#AS-9BF8:⿰去⻏]在¶
清平之日。循涯揣分。以寵為憂。伏自天寶以還。幽陵肇禍。¶
山東奧壤。悉化戎墟。雖外一車書。而內懷梟獍。官封代襲。¶
<pb:KR4h0168_NKFB_0692-29b>
刑賞自專。國家含垢匿瑕。垂六十載。臣每思此事。當食忘¶
餐。若稍假天年。得奉宸筭。兼弱攻昧。批亢擣虛。竭鷹犬之¶
資。展獲禽之用。導揚和氣。洗滌偽風。然後退歸田園。以避¶
賢路。臣懷此志。陛下察之。又臣每在軍中。多居偏鎮。每遇¶
奇計。心實親之。有布衣崔懽。結茅王屋。但茹松柏。不雜風¶
塵。與臣周旋。頗有年歲。自臣受命。惠然肯來。臣遂請攝節¶
度參謀。俾之奏事。臣胸襟所蓄。書不盡言。實冀因人。紓其¶
積憤。臣不勝感恩戴荷懇苦之至。謹差攝節度參謀王屋¶
山人臣崔懽謹奉表陳奏以聞。¶ 

<pb:KR4h0168_NKFB_0692-30a>

** 與李渤書¶ 
:PROPERTIES:
:TITID: QTWTIT13909
:PERSID: QTWAUT1634
:END:

宏正珍重執事之心。積二十餘年。竟不獲自道於執事者。¶
徒懇懇終日。常恐空老而無所歸誠。固內不自安矣。自前¶
年朝謁。得展拜執事於道路之間。時苦牽事。復畧不得伸¶
前時所蓄之意。彌有不足於心矣。執事以古今仁義。發為¶
懲惡勸善之心。豈惟當世士君子所賴。抑亦姬公孔子之¶
心。待執事而明白之矣。每覽前後史策。紀其所為古之賢¶
者。有出無愧矣。宏正近奉制書。去魏就鎮。自念榮寵已極。¶
<pb:KR4h0168_NKFB_0692-30b>
能無憂惕之甚哉。且自二寇亂常以來。六十餘載矣。河北¶
之地。教化之所不行。冀趙魏常山。又河北之尤者。日月積¶
習。遂為匪人。誠可悲矣。寢食常念之。以為負經濟不覊之¶
才者執事。可以將朝廷之化。移獷俗之心矣。宏正庸虛。輒¶
不自意。思君子降重。為邑人啟茅塞之心。仰執事坐師氏¶
之筵。使鄙夫修擁篲之禮。則向之羞姑可掩矣。不審執事¶
當俯而就之乎。復恥而不就乎。今輒虛上倅之位。俟君子¶
光臨。古人有功成不居。退得所詣者。鄙人咏之久矣。儻終¶
不拒至誠之情。幸甚。¶ 

* 田布¶ 
:PROPERTIES:
:PERSID: QTWAUT1635
:END:

<pb:KR4h0168_NKFB_0692-31a>

布字敦禮。魏博節度使宏正之子。授御史中丞。入為左金¶
吾衞將軍。拜河陽節度使。長慶初徙涇原。牙將史憲誠叛。¶
逼布行河朔舊事。布度眾且亂。為書謝帝。引刀自刺。年三¶
十八。贈尚書右僕射。諡曰孝。¶ 

** 遺表¶ 
:PROPERTIES:
:TITID: QTWTIT13910
:PERSID: QTWAUT1635
:END:

臣觀眾意。終負國恩。臣既無功。敢忘即死。伏願陛下速救¶
光顏元翼。不然者。義士忠臣。皆為河朔屠害。¶ 

¶
<pb:KR4h0168_NKFB_0692-31b>
