#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0722-24a> 
#+PROPERTY: JUAN 0723
欽定全唐文卷七百二十三¶ 

<pb:NFKB_QTW_p0723-01a>

* 紇干俞¶ 
:PROPERTIES:
:PERSID: QTWAUT1730
:END:

俞。元和中進士。¶ 

** 至人用心若鏡賦(以方寸虛地有來斯應為韻)¶ 

:PROPERTIES:
:TITID: QTWTIT14527
:PERSID: QTWAUT1730
:END:

睠理心之至者。有明鏡而比諸。皎然可鑒。泊然其虛。舍將¶
迎之載勤。無情是得。存好惡之不辨。何狀不儲。彼誠之明。¶
惟道斯守。居中自執於精一。待物豈殊乎先後。云誰鑒矣。¶
則用當其無。匪我功焉。乃為而不有。淵兮內照。曠若虛受。¶
<pb:NFKB_QTW_p0723-01b>
伊默慮其智愚。儼分形於美醜。稽至理也。其性命哉。瑩爾¶
蒙蔽。滌乎氛埃。引曜宏納。清明洞開。自外爰依。叶彼生而¶
有象。由衷必應。體夫神以知來。故得稱有別於宏規。等無¶
私於衆類。苟觀過之能審。爰見疵而不愧。始求義於昭昭。¶
卒窮微於至至。和平自保。非險乎山川。容貌既呈。必肖乎¶
天地。美夫鑒乃不藏。勝而無傷。恒其德匪明而匪晦。狀於¶
物或圓而或方。仰周文之翼翼。同叔度之汪汪。是知宏量¶
資乎日宣。儲精本於明證。鏡將心而共理。影與形而合應。¶
思負局之克修。並懸心而有稱。感物攸在。立誠取斯。彼範¶
金之遺制。信靈府以相隨。吾道方存。庶一觀而無替。其明¶ 
<pb:NFKB_QTW_p0723-02a>
固久。亦屢照而忘疲。想夫朗若爰啟。靜而無悶。比申鑒於¶
盈尺。願修容於進寸。樂廣播披雲之詞。莊生諧止水之論。¶
冀因照以元鑒。豈逢時而在困。¶ 

** 列子御風賦(以至人御風契心元寞為韻)¶ 

:PROPERTIES:
:TITID: QTWTIT14528
:PERSID: QTWAUT1730
:END:

列子占風之自。履道而至。澹皭若以體輕。每泠然而意遂。¶
感時之候。臨大塊以棲真。與化為徒。諒成形之分類。美夫¶
應彼飄舉。隨乎屈伸。如假羽翼。迴離埃塵。必俟乎轉綠蕙。¶
搖青蘋。穆以絕俗。清乎便人。摩九霄以騁望。遵一氣而遊¶
<pb:NFKB_QTW_p0723-02b>
神。是知本於無營。且曰何思何慮。超然獨往。疇為我御。瞻¶
徐疾之匪差。杳徜徉之有助。誠之所待。因嘯武以孤騫。為¶
用不疲。偶化鵬而並翥。欽若扇物。資乎在躬。此焉靜騖。於¶
以元同。宜其經隱。坌遭鴻濛。肅以潛暢。高而不窮。期則罔[:#AS-8FBB:●¶
]。虞皇載美於解慍。德之為貴。軒后必聞乎順風。其或倒¶
影虧蔽。振衣容裔。莫逞乎遠。孰睹其際。方出谷於來穴。縹¶
形騰以神契。善行無迹。顧綏策以何施。乘化而遊。信道途¶
之不繫。伊在御之有則。曷躡虛而可尋。明上士以離代。啟¶
至言以修心。斯氣也。激濁常全。接虛固然。初習習以遐邁。¶
卒諄諄以思元。候不奸兮。節之八音而咸應。福能致矣。旬¶ 
<pb:NFKB_QTW_p0723-03a>
有五日而方旋。想乎上下無間。乘淩有託。既冲天而輕舉。¶
亦觀徼而惟寞。鄙簫史蘭臺之鳳。軼王子緱山之鶴。道之¶
云遠。將自保於逍遙。時不再來。因以翔於寥廓。¶ 

** 玉鉤賦(以常協政經故無朓朒為韻)¶ 

:PROPERTIES:
:TITID: QTWTIT14529
:PERSID: QTWAUT1730
:END:

日云暮矣。月出之光。始如鉤而可辨。亦方蛾而乍揚。太陰¶
表精。知就盈之所漸。司歷紀候。見哉生之有常。原乎內職¶
既修。陰事允叶。故得啟臨照於品類。彰運行於紀牒。尚迷¶
山桂之叢。稍應階蓂之莢。沈碧水以輝動。挂珠簾而影接。¶
<pb:NFKB_QTW_p0723-03b>
孤懸亳野。狼銜虛貴於殷年。迴燭汾陰。鼎見方慙於漢葉。¶
高疑雪映。朗若冰淨。懷遠戍於虛弓。望征人於破鏡。將以¶
洞纎芒而並深鑑。符陰德而昭聖政。豈比夫空驚思婦之¶
心。載發詩人之詠。彼鏘珮鳴環之佀。瑤階玉砌之庭。徘徊¶
瞻乎爽朗。晼晚俟其清熒。披霧纔昇。綃幕誤傳於盈手。流¶
天未滿。窓徒訝其分形。奚必效重輪之慶。表三珥之靈。然¶
後可以光帝典而耀祥經者哉。是知淪精蟾兔。亦此之故。¶
比質瑾瑜。其美何無。所以澄清景於天杪。蕩浮埃於物表。¶
倏周流於皓璧。漸泛濫於靈沼。千門始麗以涓涓。午夜俄¶
分而皎皎。禮有讓遂成其魄。政以齊勿謂之朓。昔也示¶ 
<pb:NFKB_QTW_p0723-04a>
冲於朏。謫見乎朒。諒無徵於次舍。斯有斁乎遲速。今聖后¶
垂統。纎阿為僕。本其位於西方。正其居於北陸。明大易致¶
遠之義。合升歌向中之目。夫然則罔差於常度。所以集帝¶
臺之祉福。¶ 

** 登天壇山望海日初出賦(以海日生殘夜為韻)¶ 

:PROPERTIES:
:TITID: QTWTIT14530
:PERSID: QTWAUT1730
:END:

配乎地者惟山。麗乎天者為日。登岧嶢之峻極。見曈曨之¶
初出。廓靈海百川之宗。孕金烏千里之質。浮圓光於沆瀁。¶
煥鮮耀而灔溢。雖騰輝於碧浪之中。詎侔色於紅萍之實。¶
<pb:NFKB_QTW_p0723-04b>
觀夫烈霾曀。赫炎精。擘洪波。歊太清。馮夷駭躍。罔象奔驚。¶
照灼兮驪珠潛吐。曭朗兮龍燭忽生。愕㣥仙於金鏡。驚天¶
雞於玉京。巨浸半涵。猶韜普天之美。人寰尚暝。孰識未融¶
之明。懿其千仞可躋。四目斯在。危岫陵乎碧落。日域遼乎¶
滄海。既登陟以遐觀。知濛汜之浴彩。晨光乍分。夜色未呚。¶
昇黃道而將始。臨下土而有待。晝明夕晦。徒觀其躔次之¶
常。出有入無。孰測夫陰陽之宰。氣澄霧卷。月落星殘。流暉¶
電曜。散彗虹攢。將煥爛以下燭。出浩淼而上干。挂扶桑而¶
杲杲。昇暘谷而團團。敷九華而赩奕。燦三山之峰巒。且幾¶
升天。無憂於見沫。已能烜物。寧患乎祁寒。順寅賓而不忒。¶ 

<pb:NFKB_QTW_p0723-05a>

爍溟漲之無端。乘變化而復往。得沐浴乎波瀾。於是游太¶
極。辭殘夜。羲和敬導。運行有舍。得天能久。克彰乎真明。委¶
照無私。不間於夷夏。嘗傾藿而久俟。冀餘光之一借。¶ 

** 海日照三神山賦(以耀輝相燭珠庭燦然為韻)¶ 

:PROPERTIES:
:TITID: QTWTIT14531
:PERSID: QTWAUT1730
:END:

海日飛光。神山之陽。流一氣於天表。自三峰而景彰。龍車¶
迴馳。麗於高而特異。金闕互映。混其彩以交相。原夫出巨¶
浸以貞明。次崇岡而久照。當峻極之離立。滅塵氛而引曜。¶
<pb:NFKB_QTW_p0723-05b>
遂使授人之歷。分乎命以正其方。涉海之倫。駭乎目以觀¶
其徼。遲隱見於危壁。藹晶熒於遠嶠。披道接靈之府。含華¶
蘊粹之仙。秉至陽而不極。體元氣於自然。駭景克存。訝魯¶
陽揮戈於在側。騰精獨往。疑羲和弭節於其巔。於以繫時。¶
於焉絕俗。幽莫可辨。明之所燭。異景暫凝乎地首。奇峰載¶
列於鼎足。影搖林樹。漸昇桑野之躔。色動鯨波。尚想甘泉¶
之浴。且霞標建其南服。日觀揭其東隅。雖照臨之等類。亦¶
重深之道殊。豈若丹極赫以戒晨。仙宮朗而增煥。方運行¶
而不息。乃曈曨而未旰。森瓊樹之離離。曳羽衣之燦燦。此¶
日而御。惟山有輝。諒難徵於紀牒。思載瞻乎海沂。彼或棲¶
真。方丈必期乎悠久。如將處代。崦嵫且懼於浸微。是以養¶ 
<pb:NFKB_QTW_p0723-06a>
志忘形。馳暉以寧。福地無阻。元門寢扃。誓將越渤澥。陵杳¶
冥。仰無私之照。窮不死之庭。願參光而有待。庶㣥仙兮是¶
聽。¶ 

** 甯戚飯牛賦(以取賢在牛口之下為韻)¶ 

:PROPERTIES:
:TITID: QTWTIT14532
:PERSID: QTWAUT1730
:END:

惟彼[:#AS-885A:●]戚兮。既貧且窶。跡未出於樵夫。身尚同於牧豎。劬¶
勞日夕。頓冒風雨。苟直道而退讓。不非義而進取。執以綆¶
索。積諸歲年。飯以露草。飲之靈泉。處東臯之田。同無得而¶
乃得。居南山之石。常思賢以薦賢。高節彌堅。潔操無改。扣¶
<pb:NFKB_QTW_p0723-06b>
角之音雖倦。立身之志恒在。遊乎綠野。息以青疇。雲霞掩¶
曖。山川阻修。異董生之乘馬。同巢父之飲牛。棲息歧路。蹉¶
跎壟畝。衣褐不足蔽其骭。糠粃不足充其口。心常想於青¶
雲。貌恐遲於皓首。彊於學也以待問。藏其器焉以俟時。獨¶
商歌而奚謂。思齊君而聽之。君乃問旃。知其在野。君臣從¶
此而道合。理化以之而相假。才足堪於輔佐。位寧卑於庸¶
下。¶ 

** 銅馬賦(以鑄金象形用求良駿為韻)¶ 

:PROPERTIES:
:TITID: QTWTIT14533
:PERSID: QTWAUT1730
:END:

昔伏波資越銅之具。皇漢得天馬之度。蓋以張戎容。程國¶
步。允稱其德。懷致遠之無疆。既授於師。必命工而新鑄。象¶ 
<pb:NFKB_QTW_p0723-07a>
物惟肖。利人則深。研精以範。酌憲於心。始察形而視骨。遂¶
修火以鎔金。煥若中起。昂然四臨。望丹闕以就日。俯元墀¶
而擇陰。俾夫司僕載馳。別於㣥而自仰。倌人匪懈。御於王¶
而審象。疑顧影以權奇。乍含輝而爛朗。由茲而明式遐布。¶
觀我而逸材利往。即山為類。且尚其功存。齕草無施。敢勞¶
於惠養。徒想其屹以沛艾。爛兮晶熒。狀赤文而呈瑞。方候¶
日於堯庭。超乎獨立。的爾殊形。訝騏驥之變態。聿登歌於¶
彼駉。叶以陰德。稟於地靈。列君軒之粹異。咸此駿之儀形。¶
是知法與人共。思衆才而膺國用。王惟智周。寫宏範而俾¶
<pb:NFKB_QTW_p0723-07b>
營求。矧乎揉其物於精剛。制其器於質良。克絕奔踶。邈無¶
元黃。雖齊力齊毫。用每虧於典禮。逮如龍如鹿。形既造而¶
昭彰。美成式之不替。信改鑄之有常。奚絕塵之足比。庶出¶
水而同方者哉。銅為寶兮。固越俗之所擯。馬之神也。仰漢¶
庭而未進。猗善相以來歸。豈康衢之增駿乎。¶ 

* 范鳴鶴¶ 
:PROPERTIES:
:PERSID: QTWAUT1731
:END:

鳴鶴。元和中進士。¶ 

** 燈蛾賦¶ 
:PROPERTIES:
:TITID: QTWTIT14534
:PERSID: QTWAUT1731
:END:

流月半庭兮頹光初夕。金釭坐明兮凝輝的的。蛾繚繞而¶ 
<pb:NFKB_QTW_p0723-08a>
未息。意沈潛而自溺。逝者既往。存者可哀。伊戚戚之未畢。¶
俄栩栩而復來。覩前軌之已覆。因委命而不回。彼尚無恨¶
哉。殊化難窮。神理斯昧。物情無傷。亦或貽害。每捐慮於進¶
止。恒忘懷於否泰。任逍遙以無營。將何負而顛沛。如膏之¶
明。豈怪前死。比薰之馥。所惜同燬。儔二美而多慚。痛一生¶
之虛委。明不可投。投之必斃。膏不可赴。赴之必泥。彼優游¶
之萬端。奚於斯乎失計。始來也。吾故知其必凶。及死也。吾¶
未識於所從。何生微而智劣。苟不若於自空。爾愛候明。何¶
不候日。光陰不留。尚存爾質。爾愛候明。何不候月。素華將¶
<pb:NFKB_QTW_p0723-08b>
移。爾猶不滅。何相繼以焚軀。竟不知謀之為拙。元豹深隱。¶
終不效幾。是蟲以慾。卒與命違。豈若不死之仙鼠。得昏夕¶
而後飛。¶ 

** 對典同度管判¶ 
:PROPERTIES:
:TITID: QTWTIT14535
:PERSID: QTWAUT1731
:END:

** 　典同度管失候不應史稱黍細徒少其人¶ 
:PROPERTIES:
:TITID: QTWTIT14535
:PERSID: QTWAUT1731
:END:

道幹始根。陽圓成象。同律審候。紀物書雲。各守其官。備創¶
厥事。考同律於巡禮。先閱虞書。資首歷於張生。方尋漢志。¶
恭惟所典。實曰司存。職此之由。須聞不怠。影度從候。物精¶
昭芒。既未曉於談天。徒效誠於窺管。遂使牛車轉水。顛倒¶ 
<pb:NFKB_QTW_p0723-09a>
烟灰之色。雞卵色黃。混淆氣火之象。損三生一。紛糾無憑。¶
居陰布陽。舛錯奚甚。史也胥品。誠迷厥官。縱欲陳力就列。¶
未知不能者止。黍細厥粒。徒寡其人。先無告辭。後有推過。¶
此而獲宥。何以用刑。¶ 

* 張季友¶ 
:PROPERTIES:
:PERSID: QTWAUT1732
:END:

季友。元和五年進士。¶ 

** 閏賦¶ 
:PROPERTIES:
:TITID: QTWTIT14536
:PERSID: QTWAUT1732
:END:

閏之所起。自歷而推。得餘日於終歲。爰稽候於正時。其始¶
也。日之行而疾。月之行而遲。躔次周流。運將窮矣。毫奸度。¶
<pb:NFKB_QTW_p0723-09b>
失是遠而。不歸餘何以定一歲之歷。不小正何以序四時¶
之紀。於是太史授事。羲和敬理。以日繫月。積三年而成。原¶
始要終。豈周月而已。天時由之而式叙。國令於焉而合軌。¶
春生夏長。不失其常。東作西成。孰知所以。雪應冬而絮落。¶
雲識夏而峰起。秋之夕湛露為霜。春之朝堅冰為水。豈不¶
以律之克中。閏之匪虛。以風以雨兮各得其序。曰寒曰燠¶
兮無悖於初。國家握乾符。正律書。契洛下之言。算定乎一¶
日之設。考容成之律。閏生乎卒歲之餘。故得氣正於今。律¶
移於昔。履端於始。節乃差而匪差。歸餘於終。日雖積而¶ 
<pb:NFKB_QTW_p0723-10a>
不積。昊天之歷象咸若。重黎之職司有辟。候月盈缺。豈資¶
蓂莢而知。推日短長。不假土圭而測。且夫夏有伏。冬有臘。¶
匪閏則其氣不順。月有縮。日有盈。匪閏則其氣不成。故有¶
慢時廢朔。則曰不常無藝。闔扉聽政。則曰假時來歲。歷前¶
古之所重。[:#AS-92F9:⿰帛⿱丿糸]後王之取制。矧可昭翼翼。扇巍巍。百王之理¶
是倚。庶績之廣焉依。丕赫哉我后之正時定歷。堯典而同¶
歸。¶ 

* 賈謩¶ 
:PROPERTIES:
:PERSID: QTWAUT1733
:END:

謩。宜春人。元和七年進士。¶ 
¶
<pb:NFKB_QTW_p0723-10b>

** 人鏡賦(以主聖臣忠道光貞觀為韻)¶ 

:PROPERTIES:
:TITID: QTWTIT14537
:PERSID: QTWAUT1733
:END:

金為鏡兮。其鑑則明。人為鏡兮。其象則精。彼有取其照燭。¶
我方致乎和平。廣霽而磨礱既至。酌獻而邦家以貞。懸於¶
心則四聽(一作聰)常朗。寘於握而萬方不傾。惟賢任賢。自聖¶
傳聖。守之則通幽洞冥。執之乃窮理盡性。致和樂。功逾止¶
水之平。徵古今。道光仁壽之鏡。比璿樞以潛運。挂靈臺而¶
韜映。是委照以無疲。每含光而不競。無鑒於水。自視於人。¶
曷容華之自飾。惟道德之所親。功匪勤於鎔範。義將協於¶
君臣。斯乃至寶。載光皇道。辨物數之紛紛。洞晦冥之杲杲。¶ 

<pb:NFKB_QTW_p0723-11a>

放之可包乎海嶽。卷之可盈乎懷抱。煥乎發蒙。皎若晴空。¶
光甚鑑兮。塵不能翳。德若容兮。物莫能充。以是為臣。則獻¶
可替否。以是為鏡。則進思盡忠。斯為理兮化洽。斯為鏡兮¶
照窮。惟賢聖之光贊。含英華而不散。執一法而不回。仰干¶
齡而殊觀。貞明而翹楚角逐。皎潔而㣥邪冰泮。茲鏡也。克¶
念則聖。罔念則荒。播無疆以垂範。披六幽而散光。燭明明¶
而洞洞。歷久久而煌煌。聖作物覩。鏡清寰宇。驗成敗之原。¶
知榮辱之主。我鏡在德。曾無盤龍之雕。我鏡在心。自有山¶
<pb:NFKB_QTW_p0723-11b>
雞之舞。若然。則皇唐邁德於陶唐。吾君齊聖於文祖。¶ 

* 成表微¶ 
:PROPERTIES:
:PERSID: QTWAUT1734
:END:

表微。元和十四年官蜀王府參軍。¶ 

** 唐故太子洗馬博陵崔府君墓誌銘(幷序)¶ 

:PROPERTIES:
:TITID: QTWTIT14538
:PERSID: QTWAUT1734
:END:

士有遊藝據德。斧藻言行。不形喜慍。不誤是非者。則聞之¶
於府君焉。府君諱載字載。其先齊太公之後。食采于崔而¶
因氏焉。洪源茂根。世有名士。至於貂蟬映時。金紫奕代。竹¶
帛繁盛。不復書矣。王父謙。皇易州修政府折衝。列考季試。¶
恒王府司馬。府君則司馬之第二子也。伯仲五人。皆美鬚¶
鬣。麗容貌。各身長六尺二寸。俱懷文武之用。鬱為豪盛之¶ 
<pb:NFKB_QTW_p0723-12a>
家。長曰戩。隴州陽縣尉。令弟鉷。長武城使兼御史大夫。令¶
弟晟。文林郎太子通事舍人。令弟成。大理寺主簿。府君植¶
性廉潔。執心沖和。遷善罔遺。見惡必止。豈謂德優齡促。奄¶
隨尺波。享年五十有九。以元和十四年五月二十三日。遘¶
疾終於幽州薊縣招聖里之私第也。夫人彭城劉氏。㷀㷀¶
蹙容。悄悄閨壼。齋潔喪事。敬逾古昔。有子五人。男二人。女¶
三人。長曰公聿。試左武衛兵曹參軍。侍疾有黃香之譽。居¶
喪繼柴也之哀。次曰公淑。善諷詩禮。名美戎郎。昆弟等皆¶
善居喪。絕漿茹荼。泣血羸瘵。隣里哀之。女子等皆以孩提。¶
<pb:NFKB_QTW_p0723-12b>
生知孺慕。可哀也哉。粵以其年十一月十六日。窆於幽州¶
幽都縣保大鄉杜村北一里之原。祔于先塋。禮也。表微嘗¶
接府君之餘論。沐府君之清風。學淺詞荒。叙事有闕。緘之¶
心府。有媿幽默。銘曰。¶ 

保大之鄉。桑乾之湄。泉扄長夜。潛翳英姿。逝于中齡。孰不¶
悽其。崔氏之先。世有英賢。既盛簪筆。亦耀貂蟬。太公之封。¶
千古昭然。孀妻茹荼。令子泣血。鄰無相舂。親有嗚噎。志諸¶
貞石。用旌賢哲。¶ 

* 楊汝士¶ 
:PROPERTIES:
:PERSID: QTWAUT1735
:END:

<pb:NFKB_QTW_p0723-13a>

汝士字慕巢。元和四年進士。又登宏詞科。長慶中累擢工¶
部侍郎。出為同州刺史。開成時由兵部侍郎為東川節度¶
使。入為吏部侍郎。進刑部尚書卒。¶ 

** 讓高鍇侍郎書¶ 
:PROPERTIES:
:TITID: QTWTIT14539
:PERSID: QTWAUT1735
:END:

柳棠者。兇悖囂豎。識者惡之。狡過仲容。才非夫子。且膺門¶
之貴。豈宜有此生乎。¶ 

** 冉讓高鍇侍郎書¶ 
:PROPERTIES:
:TITID: QTWTIT14540
:PERSID: QTWAUT1735
:END:

昔周公撻伯禽。以戒成王也。昌邑殺王式。(式昌邑之師也)而怨霍¶
<pb:NFKB_QTW_p0723-13b>
光乎。豈不由師傅之情爾。興亡之道。孔子先推德行。然後¶
文學焉。吾師垂訓。千古不易。前書云。不敢蔽才。何必一柳¶
棠矣。若以篇章取之。寧失於何植王條也。¶ 

* 滕邁¶ 
:PROPERTIES:
:PERSID: QTWAUT1736
:END:

邁。元和中進士。官郎中。歷吉州刺史。¶ 

** 二黃人守日賦(以君德同明遠人來附為韻)¶ 

:PROPERTIES:
:TITID: QTWTIT14541
:PERSID: QTWAUT1736
:END:

一氣絪縕。宛成形而擎跽相向。儼守日而昭彰可分。其色¶
惟黃。雖配位乎下土。其形有二。如輔明於大君。原夫左之¶
右之。以引以翼。雖髣髴而異體。乃焜煌以同色。理殊執熱。¶
寧濯增泉之隅。事近負暄。杳在離宮之側。兩分夾臨下之¶ 
<pb:NFKB_QTW_p0723-14a>
照。偕出契不孤之德。爾其從炎漢以賦象。能環衛以成功。¶
白駒乍留。守之而無荒無怠。踆烏不駐。隨之而自西自東。¶
屆赤霄而煙雲靡雜。循黃道而光彩混同。容裔斯呈。交相¶
可名。幸因時以融結。得託質於昭明。契同心之言。是為氣¶
合。潤通理之飾。吾非染成。其或杲杲初晨。悠悠云晚。曾不¶
斯須而離。何虞運行將遠。鄙魏臣捧而在夢。笑夸父追而¶
莫返。嘉夫儀形似是。想像歸真。離立環乎兩珥。聯影遶於¶
重輪。遂使慕有道之風。歸我一德。奉無私之照。惟予二人。¶
受其采豈無異色。呈乎瑞不待他辰。所以稟中央正氣。當¶
<pb:NFKB_QTW_p0723-14b>
四夷咸賓。誠宜陽景廓開。翼戴徘徊。昇扶桑孰云孑立。厠¶
羲和乍若朋來。觀其輝煥瑞牒。昭晰雲路。委疾徐而不更¶
其守。循躔次而罔[:#AS-8FBB:●]於度。信可以端拱道泰。遐荒悅附。今¶
所以賦守日之祥。表稱君之裕。¶ 

** 慶雲抱日賦(以雲日輝映精彩相耀為韻)¶ 

:PROPERTIES:
:TITID: QTWTIT14542
:PERSID: QTWAUT1736
:END:

太陽之昇兮。鑠景氣而澄氤氳。聖人之德兮。上蔚結而生¶
慶雲。外浮相煥。中映成文。郁郁昱昱。繽繽紛紛。粲兮若組¶
繡之縈寶鏡。翊兮若申甫之相明君。無心而生。應德而出。¶
不曜青以干呂。能叶慶以扶日。縹緲蜿蜒。游龍相逐而不¶ 
<pb:NFKB_QTW_p0723-15a>
如。斐亹葳蕤。彩蜺舒狀而難匹。始流形於孤嶽。終垂象於¶
九圍。麗碧霄以增媚。捧金烏而徐飛。感覆幬之仁。效靈表¶
瑞。憑元黃之氣。耀影含輝。夫天道無言。以物應聖。聖功不¶
宰。物自效命。故有非煙非雲。為祥為慶。付我元吉。彰我元¶
盛。豈徒衆彩錯出。重輪交映者哉。且日者實也。象君而貞¶
明。雲者運也。應時而發生。就日而浮。若就君之朝聘。五色¶
成象。告五方之和平。騰乎天假其陰隲。見乎晝資厥炎精。¶
懿乎煌煌燭空。煜煜呈彩。域中之目。無不仰觀。天下之心。¶
若有所待。何必蒼梧稱美。橫汾是載者乎。夫變化翕忽。希¶
<pb:NFKB_QTW_p0723-15b>
夷混茫。理至則無幽不感。德盛則化妖為祥。煥厥霄極。亘¶
於天光。彼丹甑玉燭。蓂莢芝房。孰若此感化而見。五彩其¶
相者焉。是知聖與冥通。理由感召。故我后之盛德。不求彰¶
而自耀。¶ 

** 狐聽冰賦(以堅勁之上審聞始行為韻)¶ 

:PROPERTIES:
:TITID: QTWTIT14543
:PERSID: QTWAUT1736
:END:

狐出潛穴。冰膠廣川。俯皛皛而是聽。慮峩峩之未堅。於是¶
臨渚曲。傍河壖。疑涓溜之在中。龎茸不動。審凝沍之徹底。¶
睢盱欲前。足縮縮而心感。貌綏綏而聽專。積素之姿逾凈。¶
莫赤之容潛映。逼嚴凝以屬耳。寧憚苦寒。思涸冱以投軀。¶ 

<pb:NFKB_QTW_p0723-16a>

必資餘勁。若乃煙橫古岸。月照空坻。寂無人而久聽。紛觸¶
物以多疑。聆遠吹之颼飀。謂波搖岸曲。聞殘錚之淅瀝。驚¶
溜斷河湄。郄曲載移於短步。忙懷屢變於妖姿。望寒墟之¶
在前。庶斯遠矣。惑夏頒之不至。俯而聽之。遠近陰凝。淺深¶
風壯。念茲道里。在此冰上。試之以耳。猶迴耳之可圖。試之¶
以身。將退身而何望。况復窮陰慘凜。川長難審。徵春魚之¶
欲上。驗時不同。比夏蟲之有疑。執心彌甚。及夫虛盈以測。¶
厚薄斯分。颯為裘之毛。知不可陷。低正邱之首。惟恐有聞。¶
<pb:NFKB_QTW_p0723-16b>
既勃窣而投趾。乃凌兢而慎履。尋聲不離於聽表。處薄恐¶
成於禍始。奮自擾之迹。一[:#AS-9BF8:⿰去⻏]一前。曳有芃之軀。時行時止。¶
是知事欲審於未萌。心無妨於若驚。儻躡虛以輕進。必履¶
險而忘傾。則濡尾之憂至。溺身之害并。異哉一獸之智。可¶
以偕善必聽而配規行者也。¶ 

** 雷在地中賦(以復其見天地之心為韻)¶ 

:PROPERTIES:
:TITID: QTWTIT14544
:PERSID: QTWAUT1736
:END:

雷動而息。地卑而深。當嚴凝之戒節。向博厚以潛音。順靜¶
於時。乃退藏而默處。反本乎土。乍響絕而聲沉。豈獨歛震¶
驚於坤德。抑亦彰休復於天心。原其辭滿盈。止奮肆。混然¶
無眹。寂兮深閟。解威隣於蟄戶。銷聲處夫陰位。足可以善¶ 
<pb:NFKB_QTW_p0723-17a>
列缺之歸功。見元冥之內事。以是細觀其所。廣徵其類。初¶
疑罷轉石。遠積南山之陽。又若駐奔車。深掩長門之地。象¶
則存矣。理難求焉。冲融將凝冱暗息。隱轔與涇洛潛連。道¶
尚處幽。奚爽下安於土。功存作解。終期上奮於天。足使至¶
人將齊其默默。楚客絕想夫填填。苟有託其厚載。亦無辭¶
於小畜。駭氣結乎土囊。迅音止夫坤軸。斯可以驗啟閉。分¶
寒燠。不失動靜。乃順之於時。將體行藏。故受之以復。未萌¶
響像。詎可求思。勿以潛思伏矣。是當薄言振之。一陽之氣¶
始生。孰能輕動。百里之音未發。吾非後時。自然居善閉之¶
<pb:NFKB_QTW_p0723-17b>
中。因積風所扇。且窅冥以在斯。豈迅烈而遽變。覩秋毫之¶
末者。無慙聽而不聞。寫鼓鐘之音者。空嘆視而不見。若夫¶
元律云暮。衆彙淒其。苟未離乎坎窞。且自理於希夷。不然。¶
先王何以取象。大易於焉立辭。至矣哉。法雷而行教也。弛¶
張之義在茲。¶ 

** 鄉老獻賢能書賦(以行藝昭洽可升王庭為韻)¶ 

:PROPERTIES:
:TITID: QTWTIT14545
:PERSID: QTWAUT1736
:END:

審其賢。必鄉之耆德。納其獻。惟國之哲王。爰進牘以舉善。¶
希命官之必良。脩身既浹於閭里。累行宜應乎搜揚。垂鶴¶
頭之書。來自衡門之下。俯鮐背而獻。發乎丹闕之旁。書曰¶ 
<pb:NFKB_QTW_p0723-18a>
能蘊於藝文。賢彰其德行。文可以贊謀猷光教命。德可以¶
鎮邦慝備匡諍。今則潛獲其人。可施於政。咸能藏器以自¶
持。秉心而無競。處乎野興在軸之歌。遇其時仰干旄之詠。¶
矧臣察之而甚熟。交之而益敬。逼桑榆暮景。敢罔於天聰。¶
當梓良材。將裨於國慶。若夫博通之藝可稱。虧汚之德難¶
升。臣不敢書其德而罔舉賢能。若乃閨門之風雖浹。鄉黨¶
之言未洽。臣不敢請於王而遠離荷鍤。凡所稱無黨。所覆¶
有經。錄其功能策勳於盟府。采其義能掞藻於天庭。豈以¶
臣之職。所言莫可。昔明王問政於耆耋。聖后取人於農。帝¶
<pb:NFKB_QTW_p0723-18b>
乃啟書而相。視賢不佻。聽讜言而其容穆穆。納嘉猷而厥¶
德昭昭。由是道冠百王。風馳四裔。使居鄉者潔其已。在家¶
者修其藝。以黃髮薦士之書為式。欲庶官推賢之路無蔽。¶
彼周詢鄉老。漢延㣥儒。未足量功而並利。¶ 

* 陳越石¶ 
:PROPERTIES:
:PERSID: QTWAUT1737
:END:

越石。潁州人。初名黃石。元和十五年進士。官藍田令。會昌¶
三年卒。¶ 

** 太甲論¶ 
:PROPERTIES:
:TITID: QTWTIT14546
:PERSID: QTWAUT1737
:END:

殷甲不惠於天下。其臣放之。後能改過。亦為臣之所立。或¶ 
<pb:NFKB_QTW_p0723-19a>
曰。社稷之臣。必當如是。淺於國者之為論也。至若承湯之¶
教。全殷之統。立臣之節。豈如是耶。君上之不肖與賢智。豈¶
臣下之有不知耶。擇其嗣。當求賢而立之。不知其非賢。以¶
為不明。因而放之。令其自新。如日蝕不吐。河清難俟。中原¶
之鹿將軼。時乘之龍待駕。於臣之業何如哉。况乎體非金¶
石。而冒霧露。如懷失國之詬。以損其身。則弒君之謗。消無¶
日矣。陳子曰。臣之忠。有幸而忠者也。君之立。有幸而立者¶
也。如殷之君臣。皆幸而成者。噫。浞浞接踵。羿羿比肩。君可¶
放乎哉。其後新取於西。魏成於東。司馬氏之有天下。其始¶
<pb:NFKB_QTW_p0723-19b>
也未嘗不伊不周。其終也未嘗不羿不浞。皆取伊周以為¶
嚆矢也。孟子曰。無伊尹之心則篡也。有旨哉。¶ 

* 韋處元¶ 
:PROPERTIES:
:PERSID: QTWAUT1738
:END:

處元。穆宗朝官知制誥。¶ 

** 平張韶德音¶ 
:PROPERTIES:
:TITID: QTWTIT14547
:PERSID: QTWAUT1738
:END:

朕祇荷大構。屬當沖。九廟之嚴。因予以輕重。四海之大。由¶
我以慘舒。每懷推誠。不敢自用。大布利澤。嘉聞讜言。庶無[:#AS-8FBB:●¶
]尤。少享重負。豈虞信不及於物。德不動於人。以懷宴安。¶
遽此致寇。張韶蘇元明等。驅率工徒。劫攜兵刃。白晝竊¶ 
<pb:NFKB_QTW_p0723-20a>
發。暴犯宮闈。震驚朕躬。近幸禁壘。即時勒五營騎士。七萃¶
熊羆。少命偏師。纔分左廣。皆憑忠奮發。賈勇爭先。自申及¶
酉。撲滅皆盡。斯實上元降鑒。宗社垂休。愍予冲人。俾無顛¶
覆。其兩軍立功將士。已節級優賞。諸將校其日部領軍士¶
者。委有司條流甄獎。具名聞奏。其逆賊親屬。同居知情之¶
外。一切不用追擾。尚恐因緣仇隟。告訐平人。自今已後。縱¶
為妖黨有小詿誤者。並許自新。亦不須勘問。嗚呼。秦皇車¶
碎於博浪。漢祖心動於栢人。或不悟而終亡。或自新而流¶
祚。齊晉多難而啟國。衛邢無難而喪邦。蓋謂憂勤則福興。¶
<pb:NFKB_QTW_p0723-20b>
安肆則禍稔。天其意者警于予乎。而今而後。知元貺可以¶
德歸。神器難於力恃。咨爾股肱輔臣。庶寮百辟。洎方郡侯¶
伯。有位之士。無或棄予。謂不可教。其有違道傷理。徇欲懷¶
安。面刺庭攻。無有隱諱。成王之紹文統。武帝之開高業。皆¶
蒞祚日永。享國日深。夫豈他哉。蓋大臣維之而不跌也。使¶
朕無羞于二王者。繄爾多士乎。¶ 

* 李淑¶ 
:PROPERTIES:
:PERSID: QTWAUT1739
:END:

淑。桂管觀察使渤弟。¶ 

** 對告糴判¶ 
:PROPERTIES:
:TITID: QTWTIT14548
:PERSID: QTWAUT1739
:END:

<pb:NFKB_QTW_p0723-21a>

** 　甲為郡一年不升告糴於鄰州觀察使讓其無備云百姓有積則公賦不足¶ 
:PROPERTIES:
:TITID: qtw-d1e191927
:PERSID: QTWAUT1739
:END:

救災恤鄰。古之令典。有備無患。邦之善謀。甲宣彼六條。克¶
念勤恤。施其五教。務彼樂輸。而天災流行。實害嘉穀。井稅¶
不給。職司其憂。告糴於鄰。庶擬泛舟之役。有年而蘊。曷資¶
祿廩之用。况今寰宇初泰。黔黎再寧。惟彼萊田。尚多荒隴。¶
畎畝之獲。每憂於家給。什一之稅。咸資於國儲。或委積之¶
闕然。乃凶歉而無備。觀察援今習古。恐謬是非。郡守通變¶
隨時。何妨損益。捨而勿讓。咸謂合宜。¶ 
¶
<pb:NFKB_QTW_p0723-21b>

** 對增年避役判¶ 
:PROPERTIES:
:TITID: QTWTIT14549
:PERSID: QTWAUT1739
:END:

** 　乙為縣令百姓有增年避役者廉使察其無風化州將云移風易俗須久於其政令未成而驟改之何暇為理也¶ 
:PROPERTIES:
:TITID: QTWTIT14549
:PERSID: QTWAUT1739
:END:

安人之本。為政是先。法令克修。紀綱不忒。乙授茲六命。職¶
彼一同。實曰子男。作人父母。綏之以德化。糾之以典刑。自¶
可禮義從心。回邪革面。何乃慢其銜策。紊彼彞倫。使氓之¶
蚩蚩。已懷奸慝之計。而政罔察察。徒云久遠之方。廉使以¶
糾繆為心。當繩漢律。州將以飾詞為喻。有昧周官。百姓合¶ 
<pb:NFKB_QTW_p0723-22a>
此從刑。縣宰宜從通計。¶ 

** 對軍士營農判¶ 
:PROPERTIES:
:TITID: QTWTIT14550
:PERSID: QTWAUT1739
:END:

** 　丁上書請令軍士自營農隙而教戰節度使稱疲兵於隴畝緩急非可用也¶ 
:PROPERTIES:
:TITID: QTWTIT14550
:PERSID: QTWAUT1739
:END:

先王教人。必資農本。諸侯振旅。實因事隙。苟法度之不率。¶
豈黔黎之克安。彼丁以阜俗為心。類夷吾之寓政。節度以¶
疲兵是恤。爽充國之嘉謀。昔楚宋理戎。尚反築耕之士。魏¶
蜀堅壁。猶分上下之軍。方今九服賓王。四夷即序。宜修文¶
以化俗。豈黷武而屯師。既車書之大同。何緩急之爭用。兩¶
端之要。片言可知。¶ 
¶
<pb:NFKB_QTW_p0723-22b>

¶
