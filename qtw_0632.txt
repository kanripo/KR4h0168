#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0631-20a> 
#+PROPERTY: JUAN 0632
欽定全唐文卷六百三十二¶ 

<pb:NFKB_QTW_p0632-01a>

* 李程¶ 
:PROPERTIES:
:PERSID: QTWAUT1587
:END:

程字表臣。襄邑恭王神符五世孫。貞元十二年進士。又登¶
宏詞科。元和中累拜吏部侍郎。敬宗立。以本官同平章事。¶
尋加中書侍郎。封彭原郡公。罷為河東節度使。開成初拜¶
右僕射。二年出為山南東道節度使。卒年七十七。贈太保。¶
諡曰繆。¶ 

** 漢章帝白虎殿觀諸儒講五經賦(以高會㣥儒討論正義為韻)¶ 

:PROPERTIES:
:TITID: QTWTIT12366
:PERSID: QTWAUT1587
:END:
¶
<pb:NFKB_QTW_p0632-01b>

漢章帝以文教式孚。象德崇儒。倣石渠徵校文之所。配白¶
虎集青衿之徒。於是發明詔。下皇都。宏辯者憤憤悱悱。博¶
議者雲萃風趨。所以讚揚政理。豈惟探討典謨。爾其高觀¶
洞開。鴻儒四會。擅古今之美。為皇王之最。八索九邱之籍。¶
理析異同。三墳五典之書。義分小大。舉兩端而擬議。與百¶
代而沙汰。既理貫於中。亦聲聞於外。實鈎深而索隱。况致¶
遠而情高。信積學而無倦。豈待問而有勞。談柄乍揮。振冠¶
蓋之岌岌。詞源忽注。瀉江海之滔滔。將以演制度之善。論¶
威儀之盛。撮五經之閫閾。為九流之龜鏡。連山魯史。自此¶
而刊。禮義詩書。自茲乃正。夫如是。始可以化人倫。施國柄。¶ 

<pb:NFKB_QTW_p0632-02a>

有典有則。惟明惟聖。上知恭勤。下審教令。然後代有等威。¶
理歸清淨。懿哉釋鈐鍵之樞奧。賾精微而討論。疑之者風¶
散冰釋。學之者理順義存。可以明乎褒貶。從其簡易。貢別¶
九州。興窮六義。豈惟槭之說。蓋亦識之智。今我后化叶。人¶
文莫㣥。陋漢日。越堯君。觀其環林森森。璧池浩浩。鴻儒碩¶
生。旦夕探討。曲盡庶彙。旁流聖造。則知儒者。可為帝王之¶
師保。¶ 

** 鳳巢阿閣賦(以天下清泰神物來萃為韻)¶ 
¶
<pb:NFKB_QTW_p0632-02b>

:PROPERTIES:
:TITID: QTWTIT12367
:PERSID: QTWAUT1587
:END:

國家化協軒后。道超帝先。敷至德以被物。降殊祥而自天。¶
祥異宗周。下岐山之鳴矣。企觀神極。放阿閣而巢焉。由是¶
載止於甍次。蓋將呈瑞於君前。臨四榮而肅乎雲委。播五¶
彩而煥爾霞鮮。且將巢者。其義久也。美德化乎宇內。永棲¶
遲於日下。爰居爰處。恒依應龍之祥。(一作梁)載飛載鳴。寧侶¶
化鴛之瓦。道既砥平。時亦鏡清。厭丹穴而不息。鄙高岡而¶
不鳴。方為應至仁而來元扈。豈徒愛層構而集丹楹。彼燕¶
有巢。巳聞在幕之阨。爾鶴稱德。更擅乘軒之名。一則兆啟¶
乎顛沛。一則僭處乎車蓋。曷若我愛育元和。來儀昭泰。奮¶
美羽於軒楹。散清音於埃壒。然後知赤烏不曰珍。白龍不¶ 
<pb:NFKB_QTW_p0632-03a>
曰神。或生之於苑囿。或厄之於海濱。四目鳴而不覩。萬戶¶
獻而莫臻。豈若茲鳳。惟閣是因。三重其階。實惟高矣顯矣。¶
一人斯覩。誰謂不躬不親。向非我后從政不咈。惠生於物。¶
執德不回。遺乎將來。鳳亦遠矣。誰能巢哉。是知反道者高¶
閣徒修。悖德者鳴鳳罔萃。竊稽瑞牒。載覽史記。惟黃帝與¶
吾皇。能感之而自至。¶ 

** 華清宮望幸賦(以題為韻)¶ 

:PROPERTIES:
:TITID: QTWTIT12368
:PERSID: QTWAUT1587
:END:

上苑之左兮。驪山之中。天作高岫。帝為離宮。示宸遊之有¶
<pb:NFKB_QTW_p0632-03b>
所。表聖鑒於無窮。臨峻路而赫其昈昈。標爽塏而屹以崇¶
崇。惜翠華之未至。闐紫殿而猶空。則有望幸其中。流睇延¶
慕。希天顏而迴矚。望雲闕而屢顧。想恩波之東注。俯瞰渭¶
流。愛佳氣之西浮。空瞻秦樹。目盡烟末。心馳御路。何聖慮¶
之未還。獨幽懷而能喻。窮轍跡且俟玉山之遊。想車音將¶
購長門之賦。矧夫閣有朝元之美稱。殿有長生之嘉名。霞¶
駮丹檻。雲攢繡楹。可以召通仙之降止。安皇祚之永貞。是¶
以仰碧落。竭丹誠。庶日月之迴照。等葵藿而同傾。濯觱沸¶
之泉。每想金輿之度。踐萋青之草。還思玉輦之行。雖託質¶
於別館。常寄心於穆清。戀戀西向。悠悠矚望。步磴道以寂¶ 
<pb:NFKB_QTW_p0632-04a>
歷。眄廣庭以寥曠。竹花雖吐。如含待鳳之誠。雲氣纔升。若¶
睹從龍之狀。彼玉山既遠。金闕仍賒。未若浮游近縣。如在¶
仙家。俄天邑之孔邇。自神都而不遐。雖館稱五柞。殿美九¶
華。喻之於此。曾何以加。惜乎神光未矚。曠此佳境。徒企想¶
以忡忡。復懷慕而耿耿。閉玉樹於深谷。銷金鋪於秀嶺。君¶
乎君子。胡不出宸居而來幸。¶ 

** 揠苗賦(以時貴順成非由速致為韻)¶ 

:PROPERTIES:
:TITID: QTWTIT12369
:PERSID: QTWAUT1587
:END:

瞻彼陂田。新苗在地。徒施助長之術。且異發生之類。望斯¶
<pb:NFKB_QTW_p0632-04b>
箱於翼翼。爰用心期。貪彼黍之芃芃。方將力致。搖然乃亂。¶
興每如抽。自貽伊戚。職汝之由。忽分叢於步武。俄裂土於¶
田疇。勞而無功。焉用拔乎其萃。動而愈出。縱其生也若浮。¶
既不得於和熟。宜取傷於躁求。相彼老農。求之欲速。傴僂¶
煩手。扶疎自目。信相違於淺種。不用其良。既自露於深根。¶
曷云能穀。忘枯槁之如彼。尚低徊而念茲。繞指尚疑於取¶
苧。勞身豈並於乘時。攬一握之纖莖。始如陵草。聳千科之¶
細葉。終異園葵。孰云農事以妨。但取高而為貴。無思去草¶
之務。有若拔茅之彙。不從其道。雖矻矻以徒勞。莫悟其由。¶
訝離離而增欷。原夫秀而不實。愛欲其生。覆東臯而歷亂。¶ 

<pb:NFKB_QTW_p0632-05a>

交南畝以縱橫。或長或短。稍因人而盡起。靡瞻靡顧。俄麗¶
地以同傾。與其違性而早落。豈若從宜而晚成。時不爽於¶
榮枯。事可期於逆順。惟躬是瘁。寧同於百卉具腓。以若所¶
為。且異乎孤蓬自振。亦由行道者之仁義可依。體上聖之¶
知命。戒中庸之妄祈。賦孟子之言。聊將此喻。窮宋人之理。¶
永鑒其非。¶ 

** 漢文帝罷露臺賦(以百金休功萬國從化為韻)¶ 

:PROPERTIES:
:TITID: QTWTIT12370
:PERSID: QTWAUT1587
:END:
¶
<pb:NFKB_QTW_p0632-05b>

偉漢文之君臨。惟宮室有度。以兆庶為心。安不忘危。豈勞¶
力於累土。用過乎儉。亦軫慮於百金。懼乎設怨。將以激勸。¶
若臺之是修。唯德之不建。是故絕役心於制造。宏儉德於¶
億萬。乃言曰。臺者高峙。路者四通。不足避燥濕寒暑。無以¶
受朝聘會同。奚必居高為明四目。遠聽為達四聰。不重斂¶
何以就役。不勞力何以成功。由是却匠人之計。全王者之¶
德。豈嗇於財。實肥於國。雖百工麕至。無所作則。庶人子來。¶
曷由陳力。言之既終。人故適從。板築之功既絕。尋尺之材¶
勿庸。柱礎不施。寧轉他山之石。棟宇罷構。匪斲徂徠之松。¶
若夫氣候為備。順時布化。諒惟國之有恒。成茲臺之何暇。¶
南至以望。太史每升以觀臺。仲夏而居。有司自設其高榭。¶ 

<pb:NFKB_QTW_p0632-06a>

亦何用土木特建。丹艧勤修。誠無用之作。非不朽之謀。豈¶
止全十家之中產。貽百代之良籌。彼晉靈登臨。我則絕彈¶
人之戲。宋平興作。我則無築者之謳。式昭莫大之見。用保¶
無疆之休。不然。何以紹祉祖宗。垂芳簡冊。踰儉約於三五。¶
延載祀於二百。豈不以肇於露臺。播無為之嘉畫。¶ 

** 黃目樽賦(以禮尚治情酌中形外為韻)¶ 

:PROPERTIES:
:TITID: QTWTIT12371
:PERSID: QTWAUT1587
:END:

彞器之美。黃目是尚。黃者取黃理而中孚。目者象清明而¶
<pb:NFKB_QTW_p0632-06b>
外暢。徵戴禮而有謂。懿周人之是創。將表敬於宗祧。必薦¶
馨於鬱鬯。爰設嘉名。是用飾情。彼因外而有制。猶自中而¶
立誠。酌於心終有假於圭瓚。象乎目難取比於兕觥。必因¶
尊彞。爰佐齊醍。以明大享之品物。以助諸侯之孝悌。故以¶
目而為名。因酒而成禮。爾其克修祀典。遐本淳風。將抔飲¶
而體異。等犧尊而義同。殷薦有恒。守籩豆之列。備用何所。¶
在宗廟之中。追述作之深旨。諒昭明而有融。用當其無。物¶
不為薄。齊納金而飲酎。等用茅以明酌。挹而未竭。故不慚¶
於金罍。執而不揮。寧有愧於玉爵。立制有經。創意圖形。潔¶
以新樽。冀精誠之可達。歆於明德。知黍稷之非馨。其象也¶
則小。取喻也斯大。雖斟酌在中。必儀形於外。嘉其不泛不¶ 
<pb:NFKB_QTW_p0632-07a>
濫。可繼可傳。罔施丹艧。徒假雕鐫。巨同乎卮。信乎美而無¶
當。豈比乎斗。則有象而在天。徒虛無以為說。非潔芳以告¶
虔。甚矣哉。前王之創物。俾後代之相沿。¶ 

** 迎長日賦(以三王郊禮日用夏正為韻)¶ 

:PROPERTIES:
:TITID: QTWTIT12372
:PERSID: QTWAUT1587
:END:

氣之至兮景之長。郊之初兮國之陽。將有事於新日。以無¶
忘乎舊章。太史先期而以告。天子齋心而有常。且曰經紀¶
不忒。乃貞明而成象。疾徐中度。胡躔次而可量。俟一人天¶
臨而斯出。俾㣥后景從而有光。可以冠千古之嘉禮。軼三¶
<pb:NFKB_QTW_p0632-07b>
代之盛王。然後五輅乃駕。六龍是驂。迎炎精表著明於君¶
象。就陽位乃展禮於國南。斯可以人詠明哉。且知配虞帝¶
之二。工升歌也。奚獨美文王之三。且天有兩曜兮日無其¶
匹。域有四大兮王居其一。將報本而郊天。因宣明而主日。¶
大司徒執圭以表位。㣥有司奉璋而有秩。羲和御之而有¶
倫。疇人則之而無失。運行之次。望遲遲以就陽。寅賓之時。¶
見杲杲而巳出。始也戒職司。明國體。卜郊之典無闕。迎日¶
之義爰啟。受命於祖。作龜於禰。是皆匪愆於儀。未有不謹¶
於禮。禮容必呈。祀事孔明。迎扶桑之初。乃實柴而薦敬。因¶
吉土之兆。同埽地而貴誠。信列辟之盛節。俾歷代而作程。¶ 

<pb:NFKB_QTW_p0632-08a>

魏則朝於獻嵗。夏則置乎小正。今則聽封人之善祝。採從¶
臣之嘉頌。時令空美於風行。帝力孰知其日用。人悅於下。¶
禮行於郊。不獨服尚元素。器遵陶匏。是知禮之設也。教之¶
大者。彼孔稱從周。殷因於夏。曾未若我后敬授人時。而天¶
錫純嘏。¶ 

** 石鏡賦(以清光內朗禀之媚然為韻)¶ 

:PROPERTIES:
:TITID: QTWTIT12373
:PERSID: QTWAUT1587
:END:

惟石之貞。惟鏡之清。鏡因石以為異。石假鏡而為名。其在¶
<pb:NFKB_QTW_p0632-08b>
石焉。肇自一拳之質。其為鏡也。非因百鍊之精。不資磨瑩¶
而冰淨。詎假雕鐫而砥平。徒美夫孕清瑩。合彩綴。粲玉質¶
以皎皛。蓄霜華而明媚。匪因人力。其成也何時。倬彼神功。¶
其來也奚自。凝輝炯炯。散彩洋洋。既不勞乎鎔範。亦無失¶
於圓方。輝映空巖。恒舞山雞之影。色澄清夜。寧慚玉兔之¶
光。伊鑒物之必審。信自然之所稟。彼虛受而不遺。同至道¶
之無私。既不限於遐邇。豈有差於毫釐。深山之中。誰辨藏¶
氷之處。幽谷之際。寧分抵璧之時。况剛直其體。清貞自持。¶
恒發輝山之色。常含韞玉之姿。懷寧一之心。不可轉也。處¶
闐寂之地。誰其尸之。當六合之清爽。澄素輝之潔朗。可以¶
坐致於雲霄。可以立分於魍魎。知遠之邇。視山岳之在目。¶ 

<pb:NFKB_QTW_p0632-09a>

以小觀大。覽江湖如指掌。且鏡之為物也淨。石之為義也¶
堅。既守質以固矣。亦騰光而皓然。朗鑒之前。皆願呈其肝¶
膽。委照之下。終願辨乎媸妍。故能無微不燭。無物不載。彼¶
三光與萬類。莫不形乎其內也哉。¶ 

** 太常釋奠觀古樂賦(以聲淫及商武亂偕坐為韻)¶ 

:PROPERTIES:
:TITID: QTWTIT12374
:PERSID: QTWAUT1587
:END:

天子崇儒兮闢此虞庠。仲秋上丁兮奠我素王。既斯禮之¶
畢具。伊古樂而遂張。於是調律呂。備宮商。笙鏞嘈而並奏。¶
<pb:NFKB_QTW_p0632-09b>
干羽儼其成行。進旅退旅。爰擊爰拊。鳴宮懸。起萬舞。設崇¶
牙。森樹羽。斯道渢渢。斯人俁俁。和聲合氣。綴規接武。聽其¶
韻可以窒欲。覽其儀可以道古。濟濟祁祁。莫不賁然而來¶
覩。有嘆者曰。太和之音。其樂愔愔。作以崇德。和而不淫。所¶
謂建藻薦之禮。革慆堙之心。雲英之聲何質。韶濩之樂則¶
深。見師襄之擊磬。聞瓠巴之鼓琴。借如發揚蹈厲。右秉左¶
執。其從純。其始翕。登歌初彌。下管相及。朱絃徐泛。覺虞舜¶
之風薰。玉戚載持。想周武之山立。懿其五節清。九奏成。播¶
殷周之頌。無鄭衞之聲。廉正以作。姦邪不生。蓋由德音洋¶
溢。樂教眾夥。誠無象而不傳。非有功而不可。魏文侯昔著¶
於發問。賓牟賈嘗稱於侍坐。乃知雅音為邦家之本。正樂¶ 
<pb:NFKB_QTW_p0632-10a>
非耳目之翫。可以洽人神。可以彰理亂。而况八佾成列。八¶
音克諧。尊儒訓兮國風之始。闡樂正兮王政不乖。夫如是。¶
所謂光揚盛禮。和樂孔偕。¶ 

** 大合樂賦(以王者之政備於樂聲為韻)¶ 

:PROPERTIES:
:TITID: QTWTIT12375
:PERSID: QTWAUT1587
:END:

樂者制也。所以道天和。全人性。故作之以崇德。審之以知¶
政。王者敬其事而闡其道。順其時而行其令。逮夫季春屆¶
期。乃命有司。且曰㣥萌達矣。播樂安之。重以國經不可闕。¶
躬理必以時。將齊度以節奏。被選樂於聲詩。撰乃吉日。總¶
<pb:NFKB_QTW_p0632-10b>
於樂師。是用資於誨爾。亦無忝於命夔。由是司儀辨等。庶¶
工守位。備絃管之聲。陳匏竹之器。柷敔邐迤而就列。簨簴¶
嶙峋而居次。克展禮容。而告樂備。天子於是率九卿。暨三¶
事。必虔心而有待。俾陪扈而斯致。既親覩於宮懸。又何假¶
以庭試。若乃曲度是并。不可殫名。雜以韶濩。間以英莖。追¶
宣尼之前聞。是能忘味。念師乙之舊說。各辨遺聲。考彼廢¶
興。存乎清濁。安以樂。且知治世之音。哀以思。不雜異方之¶
樂。類飛聲於垂仁。等潤物於流渥。足使魏文侯之臥聽。巳¶
悟前非。吳季子之備觀。難施先覺。既盡美矣。又何加乎。諒¶
從律而罔惑。將克諧而不渝。必在聽和。知其樂也洩洩。是¶ 
<pb:NFKB_QTW_p0632-11a>
其反樸。變其風也于于。具舉不患乎聲希。統同寧貴於和¶
寡。奚必饗鈞天之靈貺。而有殊焉。想洞庭之異音。更思古¶
者。誠夫天祚我皇。恩歷遐昌。掩邃古之嘉樂。軼三代之聖¶
王。竊賀聲明之巨麗。敢聯雅頌之遺章。¶ 

** 披沙㨂金賦(以求寶之道同乎選才為韻)¶ 

:PROPERTIES:
:TITID: QTWTIT12376
:PERSID: QTWAUT1587
:END:

物有感者。其沙之同流。韜至精之未吐。俟明鑑以來求。披¶
潰沲。歷汀洲。期往而有覿。必耑而是謀。若不克見。何遠不¶
討。大無間於洪流。細寧忽於潢潦。必因目擊。信夫川則效¶
<pb:NFKB_QTW_p0632-11b>
珍。不假鏡臨。所謂地不藏寶。於戲。未分美惡。必在妍媸。當¶
有期於慎簡。幸無見於忽遺。經營乎永昌之日。徘徊乎麗¶
水之湄。初若決浮雲。搖星光之的的。又似剖㣥蚌。貫珠彩¶
之纍纍。充一鎰而有待。貫三品而方期。出輕漣而沉潛自¶
照。別麗景而光炅生姿。洎乎沙之汰之。既堅既好。斷之則¶
同心斯得。用之則從革是寶。必資作礪。自同選眾以求仁。¶
曾是滿籯。未若勤學而知道。伊昔識真者寡。罕遇良工。遺¶
我於一撮之內。混我於眾流之中。純固空知夫自守。精英¶
不得而外融。與沙磧而雜居。則如雲積。處礦璞而自異。詎¶
可雷同。寶既有矣。况於人乎。夫辨之掌握。尚辱在泥塗。則¶ 
<pb:NFKB_QTW_p0632-12a>
將排碧沙。涉清淺。雖有懷於揀金。庶不遺於片善。今則藻¶
鑒既朗。庸將自媒。興公雅符於通論。士衡猶患於多才。不¶
然者。則懷寶而退矣。曷為體物而來哉。¶ 

** 金受礪賦(以聖無全功必資佐輔為韻)¶ 

:PROPERTIES:
:TITID: QTWTIT12377
:PERSID: QTWAUT1587
:END:

惟礪也。有克剛之美。惟金也。有利用之功。利久斯剋。猶或¶
失其銛銳。剛固不磷。是用假於磨礱。不然。何以興喻殷監。¶
譬后之聖。金將有缺。必假石以磨穎耀芒。后若有遺。必資¶
賢而礪節砥行。使藐鋒無白圭之玷。令德有黃軒之盛。取¶
<pb:NFKB_QTW_p0632-12b>
譬於攻金之工。方期於政罔不正。且夫利器久翳。銛鋒不¶
全。參差冰缺。掩冉苔聯。價減千金之直。文滅七星之躔。非¶
夫堅石之鍜乃礪乃。巧匠之藏焉修焉。又安得而昭宣。若¶
乃君上初臨。德聲未溥。令不盡一。名不咸五。筮微子牙之¶
兆。衮闕仲山之補。非夫忠臣之扶危持顛。英俊之左弼右¶
輔。又安得而稽古。乃知君與臣兮相符。金與礪兮相須。離¶
之而道斯遠。全之而德不孤。故為金也光乎九牧。為君也¶
配彼三無。是以工必利其器。君先擇其佐。佐明則有融。器¶
銳則不挫。光芒乎擬之必斷。恬澹乎立於無過。亦何必俾¶
鈍質不可礪。俟昏德以將衰。如銛刀罔能斂其鍔。如朽索¶ 
<pb:NFKB_QTW_p0632-13a>
無或紐其維。然後乃知利重乎磨。損之又損為貴。君宜乎¶
諫。善人不善之資。况今聖上欽明。英髦迭出。恭默思道。曷¶
高宗之可侔。輔弼納忠。豈傅巖之攸匹。宜乎哉。超羲而越¶
夔。勗而自必。¶ 

** 蒙泉賦¶ 
:PROPERTIES:
:TITID: QTWTIT12378
:PERSID: QTWAUT1587
:END:

蒙彼東山。山下有泉。運未逢於畎澮。色空積於澄鮮。虛明¶
可鑒。澹泊自然。宜習坎以為德。胡止艮而莫前。士有酌而¶
嘆曰。惟水之義。萬物之利。顧導達之或闕。將灌注而奚遂。¶
朝宗路阻。未歸朝夕之池。潤下功微。空浸尋常之地。且夫¶
<pb:NFKB_QTW_p0632-13b>
壅則止。理則通。能致遠邇。任決西東。荷四氣之平均。潛生¶
麗藻。處重陰而蒙蔽。尚阻清風。亦有舒女化而稱異。耿恭¶
感而成功。彼皆因人而有託。此獨居然而在蒙。懿其滿而¶
不盈。卑以自處。岷山未測。且覩濫觴之時。滄浪是期。終異¶
濯纓之所。性則全柔。德無與儔。能載清而載濁。諒可泳而¶
可游。將注江湖。終有希於上善。未分涇渭。誠無惡於下流。¶
嗟止水之奚匹。念發源兮在斯。當其一勺而可挹。豈待成¶
川而後知。儻理水之有便。諒餘波而可期。他日敢以勝載¶
之力。冀裨舟楫之時。¶ 

<pb:NFKB_QTW_p0632-14a>

** 青出於藍賦(以純粹積中英華發外為韻)¶ 

:PROPERTIES:
:TITID: QTWTIT12379
:PERSID: QTWAUT1587
:END:

藍蘊嘉色。青出其中。諒究本而不異。獨入用而靡同。渥彩¶
必因乎外發。至精不得以內融。暨乎時日既臻。染人云至。¶
備震方之正色。遵周官之故事。行採之際。詎盈時人之䄡。¶
俯拾之時。亦異炎州之翠。非取榮以翫悅。將有求於精粹。¶
比夫朱研而益丹。劍淬而愈利。惟英華是揆。惟混濁是棄。¶
曷舍彼而取此。信本同而末異。當時所營。盡彼精英。被以¶
<pb:NFKB_QTW_p0632-14b>
純深之色。總乎遷染之名。陰隲四時。輿服因我而更御。彰¶
施五采。元黃待我而後成。初類含章而潛伏。今若開輝而¶
發明。豈不以蒼然之迹始分。煥爾之英久積。研精逾麗。昭¶
章可覿。謂元之又元。符益之又益。則明珠之剖巨蚌。美玉¶
之出韞石。彼皆異狀而竟殊。此則一變而不易。且夫色無¶
以加。孰曰取實而去華。光不可昧。必惟自中而形外。故臻¶
乎極而不失其色。發乎深而其用惟新。積而成形。事等冰¶
寒於水。演而為大。義同絲出於綸。俾夫外則文為藻繢。內¶
則體合精純。故烟生於火。配乎物。情根於性。本於仁。子貢¶
賢於仲尼。莫知功倍。季孫富於魯國。孰謂德均。君子思端¶
本而肇末。恥後先以超越。故取斯而喻斯。謂不悱而不發。¶ 

<pb:NFKB_QTW_p0632-15a>

** 破鏡飛上天賦(以青天流魄玉戶失顏為韻)¶ 

:PROPERTIES:
:TITID: QTWTIT12380
:PERSID: QTWAUT1587
:END:

何新月之嬋娟。如破鏡之上天。微茫而桂樹猶短。髣髴而¶
菱花不全。皓色減去。清光獨懸。謂是云非。開玉匣而長在。¶
自無而有。指金波而未圓。象則凌虛。名何責實。伊酷似其¶
素影。若同分於麗質。莫測潛化。空驚迴出。憐此夕以孤飛。¶
念誰家而暗失。况夫微明海澨。遠掛關山。感重輪而易缺。¶
思鞶帶而莫攀。姮娥掩色。嫮女分顏。意迢遞而難明。半生¶
<pb:NFKB_QTW_p0632-15b>
象外。豈別離之可贈。餘在人間。霽景澄寂。泬寥凝碧。匪迴¶
輝而照膽。徒向晦而淪魄。洞房未掩。過臺上而不歸。斜漢¶
欲低。入窗中而猶隔。亦何辨夫鎔於火化。隲彼陰靈。比孤¶
光於珪白。喻片影之銅青。遙空絢練。遠色晶熒。爽氣共浮。¶
豈彩霞之能掩。芳塵不到。非素手之所經。觀夫漸倚上元。¶
迫於下土。瞻吳牛之罷喘。對孤鸞之欲舞。徵碎質以委地。¶
有方輝而竟戶。哉生之後。從一氣以裁成。埋照之時。豈五¶
金而能補。正當殘夜。偏稱高秋。含烟不隱。泛水如流。茍孕¶
明於真宰。非稟質於人謀。似逃秦殿。聊上庾樓。疑熠熠以¶
從革。類纖纖以若鈎。異彼粧奩。掩茲遊燭。方應候以戲珠。¶
不鑒容以銷玉。坐惜雲曙。行愁漏促。暈猶未合。無陳方士¶ 
<pb:NFKB_QTW_p0632-16a>
之灰。點不可磨。空負先生之局。¶ 

** 眾星拱北賦(以人歸政德如彼眾星為韻)¶ 

:PROPERTIES:
:TITID: QTWTIT12381
:PERSID: QTWAUT1587
:END:

為章於天。惟彼辰極。環眾星於庶位。標帝座於有北。故昭¶
回之設象。俾聖哲而取則。鈎陳就列。等營衞於宸宮。閶闔¶
旁連。類屏藩於王國。煥乎布彩。儼若受職。念精氣之無親。¶
叶天地之輔德。仰圓象之炯爾。嘉清輝之皦如。昭明有融。¶
不韜光於隱晦。悠久斯在。豈隨運以盈虛。戒彼不恒其德。¶
故能奠厥攸居。當其天宇廓清。元緯交映。若萬物之調玉¶
<pb:NFKB_QTW_p0632-16b>
燭。猶聖人之握金鏡。守寶位而厚㣥生。在璿璣而齊七政。¶
麗天之象。拱北宸以是依。率土之俗。亦向化而無違。契一¶
人之有慶。同萬姓以知歸。不然。何躔次縈乎黃道。周廬匝¶
乎紫微。乍合彩以呈質。竟同耀而分輝。俾夫左之右之。莫¶
不具爾。無小無大。曷惟嘒彼。考時變兮是察。知天成兮在¶
此。仰觀或辨其晦明。內附寧阻其遐邇。是以纚連清漢。點¶
綴蒼旻。流彩未停。蜀郡猶占二使。圓光既聚。潁川應會賢¶
人。則知居之者安。輔之者眾。輻共轂不足以喻其周環。斗¶
在天孰可以齊其比諷。亦猶元聖立極。㣥后來庭。登三傑¶
而漢道斯盛。致多士而文王以寧。儻匡聖之有日。願在位¶ 
<pb:NFKB_QTW_p0632-17a>
於恒星。¶ 

** 眾星拱北賦(其二　以人歸政德如彼眾星為韻)¶ 

:PROPERTIES:
:TITID: QTWTIT12382
:PERSID: QTWAUT1587
:END:

邈矣辰極。凝光於北。以迢迢之遠狀。出蒼蒼之正色。蔭華¶
蓋作上帝之居。擁神休為下土之式。厥高可仰。其儀不忒。¶
觀眾星之附麗。如小邦之懷德。至於遐瞻五緯。迴眺九圍。¶
湛河漢之秋景。滅烟霞之夕霏。此則信無大而無小。諒知¶
章而知微。粲以低昂。嗟在空而錯置。煥而旋復。訝共貫而¶
知歸。環紫極而未散。流素月而方稀。瞻夫攝提引翼。鈎陳¶
<pb:NFKB_QTW_p0632-17b>
邐迤。或重輝而玉集。乍浮爍而波委。儲精定位。叶天步之¶
廓然。有耀遠方。振旄頭而嘒彼。且沖漠之外。或盈或虛。宵¶
則觀夫成列。晝焉測其所如。是知惟辰得中。同睿作聖。合¶
真宰之至理。稟昊天之成命。陰滋玉燭。徒見冥其六符。洞¶
契璇樞。惟悟齊其七政。當其重城未啟。永夜向晨。想清防¶
於嚴密。披元霄而得真。俱熠熠以晶朗。乍煌煌而彩新。類¶
珠連之可媚。儼天行而自陳。拱之立言。孔氏巳傳乎舊史。¶
犯而成象。漢帝曾容其友人。洎乎晷度環合。躔次律中。輻¶
輳轂纔可比其稠。水會瀛未足方其眾。蓋所以明上德之¶
攸擬。宣下情而通諷。客有托身白社。翹思青冥。當天地交¶ 
<pb:NFKB_QTW_p0632-18a>
泰。山川永寧。敢屬辭而體物。照庶士之從星。¶ 

** 攻堅木賦(以學者攻藝必求至精為韻)¶ 

:PROPERTIES:
:TITID: QTWTIT12383
:PERSID: QTWAUT1587
:END:

工之制器兮雕乎樸。人之興藝兮志乎學。利用者臃腫無¶
前。善扣者舂容乃覺。多聞非闕於疑殆。成器克資乎雕斲。¶
故研精方啟於憤悱。用當各施於輪桷。且夫材有柔勁。工¶
有趣舍。於以鑽木。後其堅乎。於以揮斤。先其易者。鈎繩定¶
其規矩。斧斤飄其上下。剞劂罔輟。疾徐既工。鏟鱗皴於理¶
外。摭精粹於文中。攢節劃以洞解。奧義渙乎遂通。則知藝¶
<pb:NFKB_QTW_p0632-18b>
或有孚。雖至剛而斯剖。學乃將習。奚異端之可攻。方同規¶
於大匠。期繼業於良工。是以木碎其節。學殫於藝。殊宰我¶
之難雕。匪般倕之易制。既飾以文。亦麗其質。講學所貴乎¶
無方。摧堅不可以無術。每投虛以措刃。故功倍而身逸。盡¶
乎精微之理。誰謂不然。得於心術之間。孰云無必。藝通元¶
兮堅剛則柔。學通微兮指歸可求。俾不才而成用。化扞格¶
以優游。工之成功。志之所至。信念茲而在茲。因比物而醜¶
類。之木也。破其輪囷。之學也。究其奧秘。礱斲斯成。良工有¶
程。殫才人之學。好刳者之精。終朝匪勞於矻矻。空谷誰聽¶
乎丁丁。既成風於郢匠。期大扣於希聲。¶ 

<pb:NFKB_QTW_p0632-19a>

** 刻桐為魚扣石鼓賦(以感通難測萬里相符為韻)¶ 

:PROPERTIES:
:TITID: QTWTIT12384
:PERSID: QTWAUT1587
:END:

物不可以智識。念斯石之何為。匪茲梧而不克。况乎鼓與¶
魚兮非類。吳與蜀兮異域。何合應於自然。杳勵響而不測。¶
刃乃霜落。鱗非錦攢。擊蘊玉之形。鏘鏘屢出。裁嶧陽之幹。¶
唯唯可觀。叩寂寞而大音斯發。中鏗訇而餘韻不殫。是知¶
同聲者其和易。殊器者其應難。逢逢之韻且千。讙讙之音¶
相萬。不擊不考。奚呈響亮之功。大鳴小鳴。豈抱沉濳之怨。¶
<pb:NFKB_QTW_p0632-19b>
運之靡終。應而不窮。覩之者謂聲存視聽之表。疑之者謂¶
音在鬐鬣之中。練響而洪纖皆答。化氣而遠近必通。初密¶
如於綿古。倏坎然於暗空。非誠貫可覽。將神交所感。孤生¶
之質。徒效用於汕汕。可轉之資。終奮響於坎坎。嗟乎。石之¶
為鼓也。發於異鄉。梧之為魚也。來彼殊方。何終嵗之寂寂。¶
忽盈耳以洋洋。自得於愜心應手。豈待乎玉質金相。棲鳳¶
之稱既罷。在藻之用何長。扣之不止。音亦無巳。詎徵冥應¶
之言。適諧響答之美。相須以成事。有類壎篪。相應以成聲。¶
寧限道里。則知審音斯發者不可誣。懷聲思擊者不可孤。¶
諧千古之善應。為二物之合符。向不遇張司空也。知其蓄¶
靈響而巳夫。¶ 

<pb:NFKB_QTW_p0632-20a>

** 鼓鐘于宮賦(以喻以鼓鐘自中形外為韻)¶ 

:PROPERTIES:
:TITID: QTWTIT12385
:PERSID: QTWAUT1587
:END:

徵鼓鐘於前聞。誠修身之善喻。始自中出。終能外布。比夫¶
曠理。必彰善惡之由。將以審音。不失洪纖之度。擊之於宮。¶
聲無不通。乍超越以迴出。竟周流而四充。聞之者足可以¶
自誡。聽之者於焉而發聰。若然。則處暗室者可以慎獨。在¶
多言者曷若守中。豈徒夾兩欒。備九乳。運四氣而應律。合¶
五音而中矩。必將察理亂之變。明是非之至。播洪音於萬¶
<pb:NFKB_QTW_p0632-20b>
鈞。在敏手而一鼓。由審音而聽焉。鐘之為喻。警夫行道之¶
人。聲也何從。出乎有過之地。茍由中而既發。諒聞外之難¶
秘。夫鐘之所響。響而見聽。人之所慎。慎於未形。雖扣之而¶
在寢。必聞之而盈庭。禮失所譏。想杜蕢之揚觶。教之以義。¶
嘉大禹之勒銘。和順積中。鏗訇發外。可以掩笙鏞之逸響。¶
節干羽之繁會。究彼所從。爰自九重。鏘然有聲。初疑乎叔¶
之離磬。鏗以立號。如辨乎倕之和鐘。其小也窕而無滅。其¶
大也摦而不容。原乎其異。察乎所以。若禮之失。惟鐘是比。¶
茍因聲而必聞。信無良而可恥。故能分清濁。韻宮徵。將有¶
感於動心。寧取樂於盈耳。故君子之聽鐘。非其鏗鏘而巳。¶ 

** 日五色賦(以日麗九華聖符土德為韻)¶ 

:PROPERTIES:
:TITID: QTWTIT12386
:PERSID: QTWAUT1587
:END:

<pb:NFKB_QTW_p0632-21a>

德動天鑒。祥開日華。守三光而效祉。彰五色而可嘉。驗瑞¶
典之所應。知淳風之不遐。稟以陽精。體乾爻於君位。昭夫¶
土德。表王氣於皇家。懿彼日昇。考茲禮斗。因時而出。與聖¶
為偶。仰瑞景兮燦中天。和德輝兮光萬有。既分羲和之職。¶
自契黃人之守。舒明耀符君道之克明。麗九華當帝業之¶
嗣九。時也寰宇克清。景氣澄霽。浴咸池於天末。拂若木於¶
海裔。非烟捧於圓象。蔚矣錦章。餘霞散於重輪。煥然綺麗。¶
固知疇人有秩。天紀無失。必觀象以察變。不廢時而亂日。¶
<pb:NFKB_QTW_p0632-21b>
合璧方而孰可。抱珥比而奚匹。泛草際而瑞露相鮮。動川¶
上而榮光亂出。信比象而可久。故成文之不一。足使陽烏¶
迷莫黑之容。白駒驚受彩之質。浩浩天樞。洋洋聖謨。德之¶
交感。瑞必相符。五彩彰施於黃道。萬姓瞻仰於康衢。足以¶
光昭前古。照臨下土。殊祥著明。庶物咸覩。名翬矯翼。如威¶
鳳兮鳴朝陽。時藿傾心。狀靈芝兮耀中圃。斯乃天有命。日¶
躋聖。太階平。王道正。同夫少昊。諒感之以呈祥。異彼夏王。¶
徒指之而比盛。今則引耀神州。揚光日域。設象以啟聖。宣¶
精以昭德。彰燭遠於皇明。乃備彩於方色。故曰惟天為大。¶
吾君是則。¶ 

<pb:NFKB_QTW_p0632-22a>

** 匏賦(以五音克諧次用為韻)¶ 

:PROPERTIES:
:TITID: QTWTIT12387
:PERSID: QTWAUT1587
:END:

自然之器。匏也可覩。宜標名於曲沃。竟入用於樂府。將以¶
驗遺聲。追淳古。聽自分乎雅鄭。事有勤於三五。俾夫繼咸¶
池而嗣六英。越大章而跨大武。觀其發徵含宮。設商分羽。¶
洎清角而雜奏。合五色而相輔。笙磬愔愔而在聽。鳥獸蹌¶
蹌而率舞。其為器也尚質。其感人也則深。類韶樂之和。自¶
當忘味。恥齊竽之濫。詎可同音。伊昔哲匠未顧。伶官未臨。¶
<pb:NFKB_QTW_p0632-22b>
分瓜瓞以為伍。將葛藟而是尋。空思諧於音律。寧望齊於¶
瑟琴。願以刳心。去苦葉而展用。寧無滋蔓。懼甘瓠之見侵。¶
今則規模有制。清濁不惑。受天和而乃圓其象。生土德而¶
再黃其色。不患大而拙用。奚能繫而不食。道無自滿。我則¶
虛受而持盈。物有混成。我則不宰而為德。是知察清音而¶
匪匏孰可。含雅韻而匪匏不克。矧國家大樂既備。萬邦允¶
懷。惟異域欽和而內嚮。君子勤禮而外諧。至哉聽斯匏之¶
音也。可以知太平之階。¶ 

** 竹箭有筠賦¶ 
:PROPERTIES:
:TITID: QTWTIT12388
:PERSID: QTWAUT1587
:END:

喻人守禮。如竹有筠。俾修己以自守。同固本而相因。操持¶
彰於嵗暮。勤德貴乎日新。所以取彼後凋之色。戒夫行道¶ 
<pb:NFKB_QTW_p0632-23a>
之人。將以禦冬。且見檀欒而守節。比於藏器。詎可須臾而¶
去身。若乃清霜翻。元律改。彼眾卉之具落。同受氣於真宰。¶
何蓊茸而自異。乃女[:#AS-FBED:●]便娟而有待。茍常其性。寒竹何患¶
於時移。不易其心。志士當懷於道在。豈不以和澤自潤。表¶
裏相質。竹無筠不能固其節。人舍禮曷以法於時。伊先哲¶
之善喻。作後代之元龜。企於禮者。勤而行之。苞本之時。巳¶
包周身之防。疎莖之勢。更叶凌雲之期。當其冒霰停霜。雪¶
披風靡。諒青青而斯在。何冉冉而居彼。是知禮之於己。如¶
我有徒。筠之於竹。如我有膚。理無特立。義必相須。堅剛自¶
<pb:NFKB_QTW_p0632-23b>
持。雖貫四時而莫改。賞翫不足。奚可一日而或無。嗟乎。皮¶
之不存。何以具其體。心之不固。何以謹其禮。所以大戴之¶
記足徵。相鼠之詩爰啟。君子之道。斯其象諸。示外以固。執¶
中而虛。閱寒暑之不變。齊榮辱之所如。天損不侵。地利空¶
積。包綠籜而未改。交翠葉而不易。君子察於此者。可學禮¶
而受益。¶ 

** 衣錦褧衣賦(以君子之道闇然日章為韻)¶ 

:PROPERTIES:
:TITID: QTWTIT12389
:PERSID: QTWAUT1587
:END:

君子制服兮。損益以時。秉衣錦之特麗。必尚褧以相資。欲¶
曳婁以成飾。故威儀而可持。異彼佩環。有以文為貴者。同¶ 
<pb:NFKB_QTW_p0632-24a>
夫絺綌。必特表而出之。察其所以。亦將有旨。願無伐善。俾¶
其蘊美。衞詩既作。且賦於碩人之篇。匪服是加。則嗤乎彼¶
其之子。異狐裘而羔袖。比綠衣而黃裏。蒙纖縞而不隔。籠¶
渥彩之可擬。彷彿兮若豹姿之藏霧。隱映兮似珠光之透¶
水。徒有美於爛然。孰可詳其蔚矣。故服之無斁。終然允臧。¶
當斐然而入用。懼學製以見傷。知我者謂我隱蔽文章。不¶
知我者謂我顛倒衣裳。曾不念順則之理。的然而亡。自類¶
韜光不耀。孰云欲蓋而彰。比乎繪事後素。勿矜為寶。不有¶
外者。何以混其色。不有內者。何以蓄其藻。雅符含章之德。¶
<pb:NFKB_QTW_p0632-24b>
不愆盡飾之道。服既美矣。人亦宜然。等誠明之道合。同出¶
處之義全。亦由絜矩之士。窮而不濫。蘊貞明。體恬淡。昔有¶
喻於讒口。何以自明。今不衣而夜行。寧惟逮暗。是知大象¶
既分。先質後文。德為道用。靜為躁君。不衒昭質。退藏於密。¶
匪同厖服之奇。自契黃中之吉。彼無褐空念於卒嵗。此成¶
章不俟兮終日。未若賦衣錦之褧衣。為終身之自律。¶ 

** 月照寒泉賦(以秋月清明夜泉澄澈為韻)¶ 

:PROPERTIES:
:TITID: QTWTIT12390
:PERSID: QTWAUT1587
:END:

皎兮月出。毖彼泉流。月燭清夜。泉澄素秋。其象也合之雙¶
美。其氣也同以相求。觀夫彼濬者泉。彼高者月。臨四海而¶ 
<pb:NFKB_QTW_p0632-25a>
照無私。利萬物而功不伐。故能流而不竭。明而不歇。清見¶
底而練色寒凝。暉盈輪而桂華秋發。則知水者秋之氣。月¶
者陰之精。月下泉湧。泉中月生。其始愈出。其少徐清。度晦¶
明兮共隱共見。歷今古兮齊虧齊盈。皎皎兮不易其色。泠¶
泠兮不改其聲。足以洗潁川之耳。濯滄浪之纓者歟。至若¶
寒露白。秋天晴。金風始扇。銀河未傾。卷纖雲而九霄可覩。¶
埽薄霧而萬里克明。於是泉悠悠以東注。月遲遲而西行。¶
彼月伊何。明之大者。彼泉伊何。清之至也。泉凝釋於春冬。¶
月行藏於晝夜。既處卑以習坎。亦居高而臨下。攬不盈也。¶
<pb:NFKB_QTW_p0632-25b>
則照之而有餘。流無窮焉。如逝者之不舍。故德莫明匪月。¶
莫清匪泉。月經天而燭地。泉帶地而澄天。素波洞出。清影¶
孤懸。氣涵浪於一色。輪照底而雙圓。圓如日麗。淨若霜凝。¶
寶鏡出匣。玉壺開冰。搖清吹而灔灔。澹碧空而澄澄。度淺¶
沙則清影遲漫。潄幽石則光波沸騰。又可樂而瓢飲。枕以¶
曲肱者也。客有續為泉月之歌。歌曰。月照泉兮泉涵月。泉¶
潺潺兮月皎潔。波無魚兮清澄。月有蟾兮澄澈。觀碎璧於¶
漣漪。認明珠於圓折。信上善之可方。而智者之所悅。¶ 

** 河東節度使太原尹贈太尉李光顏神道碑¶ 
:PROPERTIES:
:TITID: QTWTIT12391
:PERSID: QTWAUT1587
:END:

<pb:NFKB_QTW_p0632-26a>

經使大廈者。實先榱棟。利涉巨川者。必具舟楫。在憲宗時。¶
淮夷阻命。歷選將帥。大興師戎。始以忠武軍節度使李公。¶
首應注意之選。終成弭寇之效。策勳行賞。公實居多。故幅¶
員千里。盡成內地。男女萬戶。不為匪人。任土之貢。嵗入王¶
府。誰其致之。知所自矣。公諱光顏。字光遠。生於將門。早奉¶
成訓。忠孝兩大。文武全才。負劍既成。躭書不倦。爰自裨將。¶
則有盛名。早與其兄靈武節度使光進其初同在戎府。司¶
徒馬公鎮理河東。置之戲下。嘗所器異。默而志之。因間謂¶
<pb:NFKB_QTW_p0632-26b>
公曰。爾有氣量。終當光大。但吾不得見其時耳。授以所執¶
劍仗。亦呂虔佩刀之義也。其後手挈偏師。以合㣥帥。討楊¶
惠琳於夏臺。破劉闢於西蜀。由是雄名赫赫。冠耀諸軍矣。¶
其在許昌也。則慎固封畧。繕完兵甲。居安不敢忘戰。臨敵¶
未嘗惰農。是以農戰交務。偶俱無闕。有若曹公師次。學校¶
是修。祭遵軍中。俎豆不廢。得非刃有餘地。才可兼人者乎。¶
鄆人不恭。命公討叛。遂有義成之拜。公以所統者許師。所¶
處者東郡。疏陳利害。遂復其舊焉。連下諸城。而齊寇殲殄。¶
旋師未幾。移鎮邠土。塞邊隟而遏戎隧也。會穆宗踐祚。寵¶
綏勳賢。以本官同中書門下平章事。復遷岐下。寄重股肱。¶ 

<pb:NFKB_QTW_p0632-27a>

幽鎮挻災。輔車為用。詢於㣥議。非公莫能。促詔不俟駕而¶
至。再總中武之師。兼下博行營節度使。浚郊逐帥。李㝏背¶
叛。朝廷震怒。俾公問罪。朝受命而暮即戎。叛者率其精銳¶
而來。未及成列。公乘勢擊敗。如火燎原。眾授首惡。遂納其¶
師。進檢校司徒兼侍中。策元勳而厲列鎮也。其後秉圭入¶
覲。請代歸朝。上以許人佇望。勉諭再三。俾公旋止。眾庶相¶
賀。復歷半紀。績用大就。司徒為真。依前同平章事。上以太¶
原公之故里。晝錦而往。拜河東節度使北都畱守太原尹。¶
<pb:NFKB_QTW_p0632-27b>
公發跡并部。人皆懷之。及公之來。如渴者得飲。寒者挾纊。¶
吏不按而姦自息。軍不刑而令無犯。無小無大。各附所安。¶
則公之才之量。曷可涯也。於戲。邦國將瘁。陰陽遘災。享年¶
六十有五。寶歷二年九月三日。薨於位。并人罷市。天子撤¶
懸。廢朝三日。悼宗臣也。冊贈太尉。葬於太原縣東孝敬原。¶
夫人隴西縣太君阿史那氏祔焉。禮也。嗣子昌元。檢校戶¶
部尚書兼御史大夫上柱國。次子扶元。守左龍武軍大將¶
軍知軍事兼御史中丞。次繼元。前行太常寺主簿。次誠元。¶
守朔州司馬兼監察御史。次建元。國子祭酒兼殿中侍御¶
史。次興元。前守衢王友兼監察御史。次榮元。左散騎常侍¶ 
<pb:NFKB_QTW_p0632-28a>
兼御史大夫。次奉元。清源縣丞。次播元。前河東節度使兼¶
監察御史。次安元。右軍先鋒兵馬使守古驍衞將軍。程忝¶
公深知。備熟休烈。豐碑見託。安敢讓辭。其辭曰。¶ 

四時運行。嵗功聿成。㣥雄經營。王度乃貞。於赫太尉。五世¶
間生。周之方召。漢之韓彭。智叶蓍蔡。心為權衡。揚之不濁。¶
澄之益清。孝乎其親。友於其兄。六踐台席。八擁戎旌。隱若¶
敵國。屹如長城。蒼生瞻戴。天子倚愛。發跡并部。知名當代。¶
危自我安。否自我泰。罕山蒼蒼。汾水湯湯。兵符相印。佩握¶
還鄉。內持吏化。外靖戎疆。俗既富庶。人方樂康。神理冥冥。¶
<pb:NFKB_QTW_p0632-28b>
天道茫茫。不臻期頤。孰謂延長。泉扃一掩。千載傳芳。¶ 

¶
