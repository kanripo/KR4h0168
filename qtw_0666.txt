#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0665-23a> ¶¶¶¶
#+PROPERTY: JUAN 0666
欽定全唐文卷六百六十六¶ 

<pb:NFKB_QTW_p0666-01a>
　白居易(十一)¶ 

** 冊新回鶻可汗文¶ 
:PROPERTIES:
:TITID: QTWTIT13381
:PERSID: QTWAUT1601
:END:

維長慶元年歲次辛丑四月庚寅朔二十一日庚戌。皇帝¶
若曰。唐有天下。垂二百載。列聖垂拱。八荒即敘。舟車之所¶
及。日月之所照。威綏仁董。罔不嚮化。惟北之氣。積厚而靈。¶
靈發象生。生為豪傑。義信武烈。代為名王。南西東方。亦有¶
君長。較雄鬬智。莫之與京。國朝已來。寖漬風澤。或効功伐。¶
或申婚媾。同和協比。以訖於今。今朕不得。祗嗣大統。推義¶
布信。以初為常。矧乎柔遠申恩。睦鄰展禮。茲為舊典。垂自¶
<pb:NFKB_QTW_p0666-01b>
祖宗。虔奉恭行。安敢失墜。咨爾九姓回鶻君登里羅羽錄¶
歿密施句主錄毗伽可汗。地生奇特。天賜勇智。英姿所莅。¶
雄畧所加。諸戎雜虜。愛畏柔服。風靡山立。清寧一方。宜人¶
有土。受天百祿。時推代嗣。實來告予。曰予一人。實隣冊命。¶
是用遣使朝議大夫檢校左散騎常侍兼少府監御史大¶
夫雲騎尉賜紫金魚袋裴通副使朝議大夫守少府少監¶
兼御史中丞襲魏國公食邑三千戶賜紫金魚袋賈疄等。¶
持節備物。冊為登里羅羽錄沒密施句主錄毗伽可汗。於¶ 
<pb:NFKB_QTW_p0666-02a>
戲。善必有鄰。德無不荅。此崇恩禮。則彼竭信誠。克保大義。¶
永藩中夏。昭昭天地。實聞斯言。¶ 

** 冊回鶻可汗加號文¶ 
:PROPERTIES:
:TITID: QTWTIT13382
:PERSID: QTWAUT1601
:END:

維長慶元年歲次辛丑某月朔某日。皇帝若曰。北方之強。¶
代有君長。作殿元朔。賓於皇唐。粵我祖宗。錫乃婚媾。五聖¶
六紀。二邦一家。此無北伐之師。彼無南牧之馬。兵匣鋒刃。¶
使長子孫。叶德保和。以至今日。咨爾回鶻君登里羅羽錄¶
歿密施句主錄毗伽可汗。義智忠肅。武決勇健。天之所授。¶
時而後生。故東漸海夷。西亘山狄。惠寧威制。鱗帖草偃。聲¶
<pb:NFKB_QTW_p0666-02b>
有聞於天下。氣無敵於荒外。而能事大圖遠。納忠貢誠。請¶
仍舊姻。誓嗣前好。朕惟睦鄰是務。柔遠為心。既降和親之¶
命。遂申飾配之禮。禮物大備。寵章有加。喜動陰山。光增昴¶
宿。夫以回鶻雄傑如彼。慶榮若此。雖自貴曰天驕子。未稱¶
其盛。雖自尊曰天可汗。未稱其美。宜賜嘉號。以大誇將來。¶
今遣使某官某副使某官某等持節加冊為信義勇智雄¶
重貴壽天親可汗。於戲。降展親。大德也。進冊加號。大名也。¶
宜乎思大德。稱大名。懋哉始終。欽若唐之休命。¶ 

** 贈劉總太尉冊文¶ 
:PROPERTIES:
:TITID: QTWTIT13383
:PERSID: QTWAUT1601
:END:

<pb:NFKB_QTW_p0666-03a>

維長慶元年四月某日。皇帝若曰。朕聞古有履忠仗順。生¶
而大有為者。又有功成身退。歿而永不朽者。非正氣令德。¶
間生挺出。則高名大節。孰能兼之哉。故天平軍節度使檢¶
校司徒兼侍中楚國公劉總。降自天和。生為人傑。得君於¶
先帝。叶運於昌時。纂戎弓裘。守土燕薊。迨此一紀。北方晏¶
然。有開必先。納款於我。沈斷大事。奮揚奇謀。捧幽都四封¶
之圖。挈盧龍三軍之籍。盡獻闕下。高謝人間。感動君臣。驚¶
激忠義。顧妻子若脫屣。視富貴如浮雲。惟道是從。奉身以¶
<pb:NFKB_QTW_p0666-03b>
退。仲連事成而蹈滄海。子房名遂而追赤松。賢明所歸。今¶
古一致。朕方改授兵柄。移鎮鄆郊。命作司徒。倚為左相。期¶
奮乃志。將沃朕心。而天不憗遺。邦失柱石。夫臣戴君如元¶
首。則君視臣如股肱。股肱或虧。何痛如是。茲朕所以廢朝¶
軫念。備禮加恩。庸建爾於上公。蓋褒贈之崇重者也。嗚呼¶
爾總。尚知之乎。今遣使某官某副使某官某持節冊贈爾¶
為太尉。¶ 

** 為宰相賀赦表¶ 
:PROPERTIES:
:TITID: QTWTIT13384
:PERSID: QTWAUT1601
:END:

臣某等言。伏奉今日制書。大赦天下者。臣與百執事奉揚¶
宣布。與億兆眾蹈舞歡呼。自天降和。率土同慶。臣等誠歡¶ 
<pb:NFKB_QTW_p0666-04a>
誠忭頓首頓首。伏惟皇帝陛下出震御極。建元發號。大明¶
升而六合曉。一氣薰而萬物春。肆眚措刑。滌瑕蕩穢。凡在¶
黔首。納於歡心。矧又祗祀天地。孝享宗廟。蠲減租賦。策徵¶
賢良。褒德及先。賞功延嗣。敬賓養老。念舊睦親。生人之積¶
弊盡除。有國之頹綱必舉。况陛下承二百祀鴻業之重。纂¶
十一聖耿光之初。始奉嚴禋。新開寶歷。天下之目。專專然¶
觀陛下之動。天下之耳。禺禺然聽陛下之言。斯則陛下出¶
一言。不終日必達於朝野。舉一事。不浹辰必聞於華夷。當¶
疲人求安思理之秋。是陛下敬始慎微之日。苟行一善。則¶
<pb:NFKB_QTW_p0666-04b>
可以動人聽而式歌舞。况具眾美。信足以感人心而致和¶
平。康哉可期。天下幸甚。臣等謬居重位。幸屬鴻休。慙竊股¶
肱。喜深骨髓。歡忻悚躍。倍萬常情。無任鼓舞慶幸之至。¶ 

** 為宰相請上尊號第二表¶ 
:PROPERTIES:
:TITID: QTWTIT13385
:PERSID: QTWAUT1601
:END:

臣某等言。今月二十四日。臣等已陳表章。請上尊號。愚誠¶
雖懇。聖鑒未迴。蹐地跼天。不勝大願。臣等誠惶誠恐頓首¶
頓首。臣聞大道者無求於物。物尊而不辭。至公者非欲其¶
名。名生而不讓。不讓故與天合德。不辭故率土歸心。斯所¶
謂應乎天而順乎人者也。伏惟皇帝陛下嗣興一德。統牧¶ 
<pb:NFKB_QTW_p0666-05a>
萬方。致時俗之和平。納生靈於富(一作福)壽。金革已偃。銷七¶
十載之厲階。玉燭方調。啟一千年之聖運。天人合應。書軌¶
混同。而鴻名未加。盛典猶缺。華夷失望。史冊無光。此誠君¶
上之謙。然亦臣下之罪也。今臣所以上稽天意。下酌人情。¶
再黷皇明。重陳丹慊。臣謹按書曰。思曰睿。睿作聖。又曰。乃¶
聖乃神。乃武乃文。經曰。明王以孝治天下。凡此五者。歷觀¶
列辟。雖甚盛德。莫能兼之。伏以陛下自即大位。及茲二年。¶
無巾車汗馬之勞。而坐平鎮冀。無亡弓遺鏃之費。而立定¶
幽燕。仁和一薰。獷驁盡化。可不謂睿文乎。削平天下。震耀¶
<pb:NFKB_QTW_p0666-05b>
八荒。北虜求婚以稟命。西戎乞盟而納。威靈四及。奔走來¶
賓。可不謂神武乎。陛下以萬乘之尊。四海之富。供養長樂。¶
道光化成。推而致之。可塞天地。可不謂孝德乎。故臣等敢¶
冒死稽首。上尊號曰睿文神武孝德皇帝。伏惟陛下畧撝¶
謙之小節。宏祖宗之大猷。惟十一(一作二)聖在天。豈忘繼其¶
志。以億兆人為子。寧忍阻其心。特迴宸衷。俯受徽號。在元¶
穹不為主宰。於盛德有所形容。煥乎大哉。垂裕無極。此實¶
天下之幸甚。非獨臣之幸也。臣等無任誠願懇禱之至。¶ 

** 為宰相讓官表¶ 
:PROPERTIES:
:TITID: QTWTIT13386
:PERSID: QTWAUT1601
:END:

<pb:NFKB_QTW_p0666-06a>

臣某言。伏奉今日制書。授臣某官。同中書門下平章事者。¶
寵擢非次。憂惶失圖。蹐地跼天。不知所措。臣某誠兢誠惕¶
頓首頓首。臣聞上理陰陽。下平法度。外撫夷狄。內親黎元。¶
使百官各修其職。一物不失其所。此宰相之任也。臣有何¶
功德。有何才能。越次超倫。忽承此命。下乖人望。上紊朝經。¶
致寇速尤。無甚於此。臣謬因文學。忝列班行。先朝乏人。擢¶
居內職。星霜屢改。爵秩驟加。未逾十年。忽登相位。名浮於¶
實。任過其才。豈唯覆餗是憂。實累知人之鑒。况陛下肇開¶
<pb:NFKB_QTW_p0666-06b>
歷數。將致升平。輔弼之臣。尤宜慎擇。臣粗知古今。敢言本¶
末。樞衡要地。初不得人。則理化勞心。終無成日。此所以重¶
陳手疏。再瀝血誠。乞迴此官。別授能者。臣若得請。便不負¶
恩。情見於辭。非敢飾讓。皇天白日。實鑒臣心。無任懇屏營¶
之至。謹奉表陳讓以聞。¶ 

** 賀平淄青表¶ 
:PROPERTIES:
:TITID: QTWTIT13387
:PERSID: QTWAUT1601
:END:

臣某言。伏見二月二十二日制書。逆賊李師道己就梟戮¶
者。皇靈有截。睿算無遺。妖氛廓清。遐邇慶幸。臣某誠歡誠¶
喜頓首頓首。臣聞亂常干紀。天殛神誅。李師道包藏禍心。¶
暴露逆節。罪盈惡稔。眾叛親離。未勞師徒。自取擒戮。伏惟¶ 
<pb:NFKB_QTW_p0666-07a>
睿聖文武皇帝陛下文經天地。武定華夷。凡是猖狂。無不¶
誅剪。兩河清晏。四海會同。昇平之風。實自此始。臣名參共¶
理。職忝分憂。忭舞歡呼。倍萬常品。守官有限。不獲稱慶闕¶
庭。無任慶快踴躍之至。謹具奏聞。謹奏。¶ 

** 賀上尊號後大赦天下表¶ 
:PROPERTIES:
:TITID: QTWTIT13388
:PERSID: QTWAUT1601
:END:

臣某言。伏奉七月十三日制書。大赦天下。跪捧宣布。蹈舞¶
歡呼。自天降休。率土同慶。中謝。臣聞元功盛德。非鴻名不¶
能形容。物厲人疵。非皇澤不能滌蕩。自非上聖。莫能兼之。¶
伏惟元和聖文神武法天應道皇帝陛下纂承大業。子育¶
<pb:NFKB_QTW_p0666-07b>
㣥生。信及豚魚。威殲梟獍。削平寰海。混一車書。億兆一心。¶
願崇大號。從人欲而俯膺盛禮。賜時和而廣洽皇恩。蠲減¶
賦租。收拔淹滯。命黜陟而別能否。開諫議而策賢良。宿弊¶
必除。舊章咸舉。帝王能事。盡集於今。凡在生靈。孰不幸甚。¶
臣謬當委擢。職在頒條。忭躍之誠。倍萬常品。限以守官。不¶
獲稱慶闕庭。無任慶忭之至。¶ 

** 為宰相賀兩表¶ 
:PROPERTIES:
:TITID: QTWTIT13389
:PERSID: QTWAUT1601
:END:

臣某言。臣聞聖明在上。刑政叶中。則天地氣和。風雨時若。¶
常聞其語。今見其時。臣某等誠歡誠躍頓首頓首。臣伏以¶ 
<pb:NFKB_QTW_p0666-08a>
陰陽氣數。盈縮相隨。去秋多霖。今春少雨。宿麥猶茂。農功¶
未妨。陛下念物憂人。先時戒事。靡神不舉。有感必通。故雲¶
出於山。月離于畢。初灑塵以霢霂。漸破塊而霶[:#AS-814A:⿱雨⿰氵它]。圃囿田¶
疇。無不霑足。雨之所致。臣知其由。自上而來。雖因天降。從¶
中而得。實與心期。發於若厲之誠。散作如膏之澤。凡在率¶
土。孰不歡心。臣等位忝鈞衡。職乖燮理。仰陰陽而增懼。顧¶
霖雨而懷慙。無任兢惕之至。¶ 

** 為宰相賀殺賊表¶ 
:PROPERTIES:
:TITID: QTWTIT13390
:PERSID: QTWAUT1601
:END:

臣某等言。伏承某道逆賊某乙。某月某日已被某殺戮訖。¶
<pb:NFKB_QTW_p0666-08b>
皇靈震耀。兇孽梟夷。率土普天。歡呼鼓舞。臣等誠喜誠忭¶
頓首頓首。臣聞亂臣賊子阻兵干紀者。明則有天討。幽則¶
有鬼誅。遲速之間。罔不殲殄。伏惟文武孝皇帝陛下君臨¶
八表。子育㣥生。合天覆地載之德。順春生秋殺之令。宿寇¶
遺孽。闇然銷亡。四海九州。廓然清晏。逆賊某乙。一介賤隸。¶
兩河叛人。包藏禍心。竊弄凶器。戕害主帥。虔劉善良。幕燕¶
鼎魚。偷活頃刻。顛木之餘枿。痤疽之遺種。斧斨欲加而先¶
折。鍼石未攻而自潰。不有弔伐。孰知德威。不有妖氛。孰知¶
神算。則天下之心。有以知順存逆亡。其猶影響者也。臣伏¶ 
<pb:NFKB_QTW_p0666-09a>
以某乙既已斬首。某乙將何保身。若不乞降。即應生變。輔¶
之或在。車則相依。皮既不存。毛將安附。况我乘破竹。彼繼¶
覆車。止戈之期。翹足可待。無任喜慶忭躍之至。¶ 

** 賀雲生不見日蝕表¶ 
:PROPERTIES:
:TITID: QTWTIT13391
:PERSID: QTWAUT1601
:END:

臣某等謹言。臣聞堯湯之逢水旱。陰陽定數也。宋景之感¶
熒惑。天人相應也。蓋天地大統。不能無災。皇王至誠。可以¶
銷慝。嘗聞此說。今偶其時。臣等誠欣誠幸頓首頓首。伏見¶
司天臺奏。今月一日太陽虧者。陛下舉舊章。下明詔。避正¶
殿。降常服。禮行於已。心禱於天。天且不違。物寧無應。况正¶
<pb:NFKB_QTW_p0666-09b>
陽月朔。亭午時中。和氣周流。密雲布濩。蒙然暫蔽。赫矣復¶
明。屏翳朝隮。但驚若煙之涌。曜靈晝掩。不見如月之初。所¶
謂誠至於中。而感通於上也。臣等敢不再陳事理。重考禎¶
祥。三光忌盈。必有時蝕。萬物莫覩。與無災同。慶生交感之¶
間。喜浹照臨之內。雖卿雲五色。瑞景再中。除沴致祥。曾何¶
足比。百辟伏賀。萬人仰觀。事彰天鑒孔明。道配日新其德。¶
臣等幸遭昌運。謬荷殊私。皆乏濟時之才。同居待罪之地。¶
日月薄蝕。自慙燮理無功。山川出雲。實賴聖明有感。感賀¶
欣戴。倍萬常情。無任忭躍竦踴之至。¶ 

<pb:NFKB_QTW_p0666-10a>

** 為崔相陳情表¶ 
:PROPERTIES:
:TITID: QTWTIT13392
:PERSID: QTWAUT1601
:END:

臣植言。臣有情事。久未敢言。今輒陳露。伏增戰灼。臣亡父¶
某官亡妣某氏。是臣本生。亡伯某官某贈某官。臣今承後。¶
建中初。德宗皇帝念臣亡伯位高無後。以猶子之義。命臣¶
繼紹。仍賜臣名。嗣襲雖移。孝思則在。上荷君命。永承繼絕¶
之宗。中奪私恩。遂阻劬勞之報。歲月曠久。情禮莫伸。自去¶
年已來。累有慶澤。凡在朝列。再蒙追榮。或有陳乞。皆許迴¶
授。况臣猥當寵擢。謬陟台階。爵祿之榮。實有踰於同輩。顯¶
<pb:NFKB_QTW_p0666-10b>
揚之命。獨未及於先人。飲泣茹悲。哀慙兩極。臣今請以在¶
身官秩幷前後合敘勳封。特乞聖慈。迴充追贈。倘允所請。¶
無幸於斯。則臣烏鳥之心。猶再生而展養。犬馬之力。誓萬¶
死以酬恩。蹐地仰天。不勝感咽。披陳誠懇。煩黷宸嚴。無任¶
惶懼激切之至。謹奉表陳露以聞。¶ 

** 忠州刺史謝上表¶ 
:PROPERTIES:
:TITID: QTWTIT13393
:PERSID: QTWAUT1601
:END:

臣某言。臣以去年十二月二十日伏奉勅旨。授臣忠州刺¶
史。以今月二十八日到本州。當日上任訖。殊恩特獎。非次¶
遷榮。感戴驚惶。隕越無地。臣某誠喜誠懼頓首頓首。臣性¶
本疎愚。識惟褊狹。早蒙採錄。擢在翰林。僅歷五年。每知塵¶ 
<pb:NFKB_QTW_p0666-11a>
忝。竟無一事。上荅聖明。及移秩宮寮。卑冗疎賤。不能周慎。¶
自取悔尤。猶蒙聖慈。曲賜容貸。尚加祿食。出佐潯陽。一志¶
憂惶。四年循省。晝夜寢食。未嘗苟安。負霜枯葵。雖思向日。¶
委風黃葉。敢望霑春。豈意天慈。忽加詔命。特從佐郡。寵授¶
專城。喜極魂驚。感深泣下。方今淮蔡底定。兩河乂寧。臣得¶
為昇平之人。遭遇已極。况居符竹之寄。榮幸實多。誓當負¶
刺慎身。履氷勵節。下安凋瘵。上副憂勤。未死之間。期展微¶
効。跼身地遠。仰首天高。螻蟻之誠。伏希憐察。無任感激懇¶
彷徨之至。謹遣某官某乙奉表陳謝以聞。臣某誠惶誠恐¶
<pb:NFKB_QTW_p0666-11b>
頓首頓首。謹言。¶ 

** 杭州刺史謝上表¶ 
:PROPERTIES:
:TITID: QTWTIT13394
:PERSID: QTWAUT1601
:END:

臣某言。去年七月十四日蒙恩除授杭州刺史。屬汴路未¶
通。取襄陽路赴任。水陸七千餘里。晝夜奔馳。今月一日到¶
本州。當日上任訖。上分憂寄。內省庸虛。仰天感(一作戴)恩。跼¶
地失次。臣某中謝。臣謬因文學。忝厠班行。自先朝黜官以¶
來。六年放棄。逢陛下嗣位之後。數月徵還。生歸帝京。寵在¶
郎署。不踰年擢知制誥。未周歲正授舍人。出泥登霄。從骨¶
生肉。唯有一死。擬將報恩。旋屬方隅不寧。朝廷多事。當陛¶ 
<pb:NFKB_QTW_p0666-12a>
下旰食宵衣之日。是微臣輸肝寫膽之時。雖進獻愚衷。或¶
期有補。而退思事理。多不合宜。臣猶自知。况在天鑒。忝非¶
土木。如履氷泉。合當鼎鑊之誅。尚忝藩宣之寄。才小官重。¶
恩深責輕。欲答生成。未知死所。唯當夙興夕惕。焦思苦心。¶
恭守詔條。勤恤人庶。下蘇凋瘵。上副憂勤。萬分之恩。莫酬¶
一二。仰天舉首。望闕馳心。葵藿之志徒傾。螻蟻之誠難達。¶
無任感恩激切之至。謹奉表稱謝以聞。¶ 

** 為宰相謝官表¶ 
:PROPERTIES:
:TITID: QTWTIT13395
:PERSID: QTWAUT1601
:END:

臣某言。伏奉今月日制書。授臣守本官同中書門下平章¶
<pb:NFKB_QTW_p0666-12b>
事者。殊常之命。非望之恩。出自宸衷。加於凡陋。竦駭震越。¶
不知所為。中謝。臣伏准近例。宰相上後。合獻表陳謝。臣今¶
所獻。與眾不同。伏惟聖慈。特賜畱聽。臣伏聞元宗即位之¶
初。命姚元崇為宰相。元崇欲救時弊。獻事十條。未得請間。¶
不立相位。元宗明聖。盡許行之。遂致太平。實由於此。陛下¶
視今日天下。何如開元天下。微臣自知才用。亦遠不及元¶
崇。若又僶俛安懷。因循保位。不惟恩德自負。實亦軍國可¶
憂。臣欲候坐對時。便陳當今切事。下捄時弊。上酬君恩。臣¶
之誓心。為日久矣。陛下許行則進。不許則退。進退之分。斷¶ 
<pb:NFKB_QTW_p0666-13a>
之不疑。敢於事前。先此陳啟。况臣才本庸淺。遭遇盛朝。天¶
心自知。不因人進。擢居禁署。訪以密謀。恩獎太深。讒謗竝¶
至。雖內省行事。無所愧心。然上黷宸聽。合當死責。豈意憐¶
察。曲賜安全。螻蟻之生。得自茲日。今越流輩。授以台衡。拔¶
於萬死之中。致在九霄之上。捫心撫已。審分量恩。陛下猶¶
不以眾人之心待臣。臣豈敢以眾人之心事上。皇天白日。¶
實鑒臣心。得獻前言。雖死無恨。無任感恩懇之至。謹奉表¶
陳謝以聞。臣某誠惶誠恐頓首頓首。謹言。¶ 

** 蘇州刺史謝上表¶ 
:PROPERTIES:
:TITID: QTWTIT13396
:PERSID: QTWAUT1601
:END:
¶
<pb:NFKB_QTW_p0666-13b>

臣居易言。伏奉三月四日恩制。授臣使持節蘇州諸軍事¶
守蘇州刺史。臣以某月二十九日發東都。今月五日到州。¶
當日上任訖。時當明盛。寵在藩條。祗命荷恩。以感以懼。臣¶
某誠歡誠幸頓首頓首。伏惟皇帝陛下嗣膺歷數。重造寰¶
區。將致昇平。在先政化。詢求牧守。勤卹黎元。實陛下慎選¶
惟良之秋。責成共理之日也。臣以微陋。早忝班行。前自中¶
書舍人出為杭州刺史。幸免敗闕。實無政能。巳蒙寵榮。入¶
改宮相。今奉恩寄。又分郡符。獎飾具載於詔中。慶幸實生¶
於望外。况當今國用多出江南。江南諸州。蘇最為大。兵數¶ 
<pb:NFKB_QTW_p0666-14a>
不少。稅額至多。土雖沃而尚勞。人徒庶而未富。宜擇循良¶
之吏。委以撫綏。豈臣劣之才。合當任使。然既奉成命。敢不¶
誓心。必擬夕惕夙興。焦心苦節。唯詔條是守。唯人瘼是求。¶
諭陛下憂勤之心。布陛下慈和之澤。則亭育之下。疲人自¶
當感恩。而歲時之間。微臣或希報政。塵瀆皇鑒。吐露赤誠。¶
寵至空驚。恩深未答。無任慙惶懇激之至。謹差軍事散將¶
某乙奉表陳謝以聞。臣某誠惶誠恐頓首頓首。謹言。¶ 

** 元和南省請上尊號表¶ 
:PROPERTIES:
:TITID: QTWTIT13397
:PERSID: QTWAUT1601
:END:

臣聞皇階肇興。必本其丕烈。明號允屬。將御其成功。所以¶
<pb:NFKB_QTW_p0666-14b>
開天地命歷之符。合人靈慶感之運。臣等輒敢上稽天鑒。¶
下采人謠。以今月十九日瀝懇陳辭。冀孚睿聽。九重尊祕。¶
萬有禺禺。誠如動天。心如履薄。臣等誠惶誠恐頓首頓首。¶
伏惟睿聖文武皇帝陛下一德繼統。上符十天。六龍時乘。¶
下壓㣥嶽。張寶圖以光帝載。懸玉鏡以澈襟靈。休明會朝。¶
則百神冥衞。清淨子物。而萬邦式孚。今夫陰本於刑。陽稱¶
其德。以刑而右武。以德而尚文。蓋將導人君無為之初。官¶
天道有成之始。今陛下宣威紀功。示人以武也。業古垂統。¶
示人以文也。纂炎唐十一之盛。陋宗周八百之期。序庶徵¶ 
<pb:NFKB_QTW_p0666-15a>
於域中。惟賜履於閫外。宇宙至廣。每驚符瑞之繁。動植殊¶
輕。奚答生成之造。昔之述夏禹。美宣王。雖外軼其聲。而中¶
未盡善。孰若陛下慮及一物。精入萬樞。發揮盛祉。啟迪鴻¶
業。自彼元和。至於茲歲。掃㣥妖。清巨祲。率黎崇之不恪。剗¶
節枿之方圓。或身暴都市。或首懸藳街。天英神斷。不疾而¶
速。雖堯伏四罪。殷征三年。揆之於今。彼有慙德。固當仰應¶
名實。丕隲鴻徽。闢乾位於象帝之文。飾宸耀於稟氣之類。¶
豈可抱沖謙之微事。曠祖宗之大猷。臣等不勝由衷大願。¶
願上尊號曰元和聖文神武法天應道皇帝。伏願納天人¶
<pb:NFKB_QTW_p0666-15b>
之貺。采臣庶之誠。昭示至公。允塞㣥議。無任悃迫慺慺之¶
至。¶ 

** 第三表¶ 
:PROPERTIES:
:TITID: QTWTIT13398
:PERSID: QTWAUT1601
:END:

臣聞古先哲王。垂衣御極。何嘗不取鑒祖則。作為盛猷。伏¶
觀列聖以來。必崇明號。既以表域中之大。亦以示天下之¶
公。苟或沖讓未行。撝謙不發。則無以焜煌前烈。威畧外區。¶
臣等所以披誠上陳。冀垂明聽。墨詔批答。天心尚違。臣庶¶
禺禺。不知所措。臣等誠惶誠恐頓首頓首。伏聞開元天寶¶
之盛也。典章大備。劍㦸已銷。表德顯功。累上尊稱。蓋天人¶ 
<pb:NFKB_QTW_p0666-16a>
之符契。不得已而從之。陛下稟上聖之姿。造中興之運。踐¶
臨土宇。虔奉宗祧。恢復兩河。廓清四海。象天為大。竝日之¶
中。丕業巍乎已成。鴻名鬱而未稱。臣等所以采前古之議。¶
酌當今之詮。敢悅懌於天顏。冀光昭乎史冊。百辟卿士。皆¶
以為宜。萬方黎元。固不可忽。陛下損之於其成之代。棄之¶
於太寧之時。尚以河湟未收。關隴設備。而欲更施利澤。方¶
啟舊章。執謙德而彌仰崇高。議神功而無以彰灼。億兆延¶
頸。靈祗顧懷。率土之人。皆知不可。况天地之意。祖宗之靈¶
乎。臣等命偶昌期。職叨樞近。雖微誠不足以上感。而懇願¶
<pb:NFKB_QTW_p0666-16b>
終冀於必從。伏乞深惟訓謨。特降宸慮。允華夷之至望。回¶
日月之殊輝。誕受鴻名。光膺大慶。紹五帝三皇之絕典。光¶
九廟萬國之丕休。人神交感。孰不為允。無任懇款兢惶之¶
至。¶ 

** 第四表¶ 
:PROPERTIES:
:TITID: QTWTIT13399
:PERSID: QTWAUT1601
:END:

臣聞仰稽舊章。虔上尊號。懇誠三瀝。沖旨未回。朝野禺然。¶
罔知攸措。臣等誠惶誠恐頓首頓首。臣聞帝王御極。作人¶
司牧。德盛者爰加顯號。功高者必建鴻名。是用叶天地之¶
符。塞人祗之望。榮非為己。義實徇公。爰在累聖。必從眾欲。¶ 

<pb:NFKB_QTW_p0666-17a>

矧陛下踐寶祚。握瑤圖。懸日月而照九圍。鼓雷霆而清八¶
極。故得吳蜀電滅。齊蔡砥平。攄祖宗之宿憤。救黎元於焚¶
溺。今者威加四海。澤浸八荒。文軌罔不同。華夷罔不服。政¶
刑罔不舉。符瑞罔不臻。闢再造之宏規。致中興之昌運。而¶
典冊猶鬱。徽號未崇。何以副萬國之心。何以答三靈之貺。¶
臣等謬居樞近。累黷宸嚴。望九重之俯從。為千載之榮遇。¶
雖則祈天之奏。伏蒲而未感。所冀回日之誠。傾藿而必遂。¶
臣等不勝懇款屏營之至。¶ 
¶
<pb:NFKB_QTW_p0666-17b>

** 論請不用奸臣表¶ 
:PROPERTIES:
:TITID: QTWTIT13400
:PERSID: QTWAUT1601
:END:

臣某言。臣聞主聖臣忠。聖主既明。臣輒獻至忠之誠。上明¶
國之典。下去邪之疑。伏望陛下納臣之諫。則海隅蒼生。兵¶
屯咸偃。無大臣之諫。則國必敗。有大臣之諫。則國必安。非(¶
疑)元稹之[:#AS-8FBB:●]。其事有實。亦不虛矣。矯詐亂邪。實元稹之過。¶
朝廷俱惡。卿士同寃。裴度論議之謀。陛下已令獎度之勳。¶
不允所請。理已為乖。今陛下含忍。不為竄逐。處之臺司。同¶
議國典。天下人心。無不惶戰。何執元稹之言。居度散司之¶
職。且同議裴度今功業今代一人。卿侯士庶。無不同惜。今¶
天下欽度者多。奉稹者少。陛下不念其功。何忍信其奸臣¶ 
<pb:NFKB_QTW_p0666-18a>
之論。况裴度有平蔡之功。元稹有囂軒之過。東都畱守。誠¶
即清閒。人勞之功。不合居於散地。伏望陛下聖恩照明。竝¶
無矯言。伏乞追裴度。別議寵榮。臣素與元稹至交。不欲發¶
明。伏以大臣沈屈。不利於國。方斷往日之交。以存國章之¶
政。臣等職當諫列。不敢不奏。謹奉表以聞。無任兢迫戰切¶
之極。瞻望迴恩。天下同慶。(謹案文苑英華註云元白交分¶
始終不替方元傾裴白不應有此論列集固無之光謂君¶
直友逆則順君以誅友古有行之者則此奏亦不為過但¶
白非其人也與元稹二表俱非是當以唐書為正)¶ 
¶
<pb:NFKB_QTW_p0666-18b>

** 諫詔吐突承璀率師出討王承宗疏¶ 
:PROPERTIES:
:TITID: QTWTIT13401
:PERSID: QTWAUT1601
:END:

唐家制度。每征伐。專委將帥責成功。比年始以中人為都¶
監。韓全義討淮西。賈良國監之。高崇文討蜀。劉貞亮監之。¶
且興天下兵。未有以中人專統領者。神策既不置行營節¶
度。既承璀為制將。又充諸軍招討處置使。是實都統。恐四¶
方聞之。必輕朝廷。後世且傳中人為制將。自陛下始。陛下¶
忍受此名哉。且劉濟等洎諸將。必恥受承璀節制。心有不¶
樂。無以立功。此乃資承宗之姦。挫諸將之銳。¶ 

** 再言承璀疏¶ 
:PROPERTIES:
:TITID: QTWTIT13402
:PERSID: QTWAUT1601
:END:

陛下討伐。本委承璀。外則盧從史范希朝張茂昭。今承璀¶ 
<pb:NFKB_QTW_p0666-19a>
進不决戰。已喪大將。希朝茂昭。數月乃入賊境。觀其勢似¶
陰相為計。空得一縣。即堅壁不進。理無成功。不亟罷之。且¶
有四害。以府帑金帛。齊民膏血。助河北諸侯。使益富強。一¶
也。河北諸將。聞吳少陽受命。將請洗滌。承宗章一再上。無¶
不許。則河北合從。其勢益固。與奪恩信。不出朝廷。二也。今¶
暑濕暴露。兵氣薰蒸。雖不顧死。孰甚其苦。又神策離募市¶
人。不狃於役。脫奔逃相動。諸軍必搖。三也。回鶻吐蕃。常有¶
游偵。聞討承宗。歷三時無功。則兵之彊弱。費之多少。彼一¶
知之。乘虛入寇。渠能救首尾哉。兵連事生。何故蔑有。四也。¶
<pb:NFKB_QTW_p0666-19b>
事至而罷。則損威失柄。祗可逆防。不可追悔。¶ 

** 河朔復亂合諸道兵討無功賊取弓高絕糧道深州圍益急因上言¶ 
:PROPERTIES:
:TITID: QTWTIT13403
:PERSID: QTWAUT1601
:END:

兵多則難用。將眾則不一。宜詔魏博澤潞定滄四節度。令¶
各守境。以省度支貲餉。每道各出銳兵三千。使李光顏將。¶
光顏故有鳳翔徐滑河陽陳許軍。無慮四萬。可徑薄賊。開¶
弓高糧路。合下博解深州之圍。與牛元翼合。還裴度招討¶
使。使悉太原兵西壓境。見利乘隙。夾攻之閒。令招諭以安¶
其心。未及誅夷。必自生變。且光顏久將有威名。度為人忠¶ 
<pb:NFKB_QTW_p0666-20a>
勇。可當一面。無若二人者。¶ 

¶
