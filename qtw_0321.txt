#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0320-18a> ¶
#+PROPERTY: JUAN 0321
欽定全唐文卷三百二十一¶ 

<pb:NFKB_QTW_p0321-01a>
　李華(八)¶ 

** 故翰林學士李君墓誌銘¶ 
:PROPERTIES:
:TITID: QTWTIT07009
:PERSID: QTWAUT0584
:END:

嗚呼。姑孰東南。青山北址。有唐高士李白之墓。嗚呼哀哉。¶
夫仁以安物。公其懋焉。義以濟難。公其志焉。識以辯理。公¶
其博焉。文以宣志。公其懿焉。宜其上為王師。下為伯友。年¶
六十有二不偶。賦臨終歌而卒。悲夫。聖以立德。賢以立言。¶
道以恆世。言以經俗。雖曰死矣。吾不謂其[●]之也。有子曰¶
伯禽天然。長能持。幼能辯。數梯公之德。必將大其名也已¶
矣。銘曰。立德謂聖。立言謂賢。嗟君之道。奇於人而侔於天。¶
<pb:NFKB_QTW_p0321-01b>
哀哉。¶ 

** 著作郎贈祕書少監權君墓表¶ 
:PROPERTIES:
:TITID: QTWTIT07010
:PERSID: QTWAUT0584
:END:

君姓權氏。諱皋。字士繇。天水人。苻秦尚書僕射翼之後。世¶
為著姓。祖某。某官。父某。某官。咸有令德。君既冠。進士及第。¶
試臨清尉。時節將兼本道使籍君高名。表為薊縣尉。充判¶
官。無何。主將以逆節露。君乃詐死。扶親涉江。既免禍累。知¶
機其神。先帝聞而歎之。除評事御史。方議大用。屬太夫人¶
病危。將侍奉憂勞。因中痼疾。無何。太夫人終。君泣血三年。¶ 

<pb:NFKB_QTW_p0321-02a>

厥疾用加。服除。遷起居舍人著作郎。大歷元年四月某日。¶
不幸逝於丹徒。因殯焉。享齡四十二。嗚呼。識者慟哭。聞者¶
痛心。君有大節不可奪。大名不可掩。大才不可及。大行不¶
可名。天與之仁。不與之年。哀哉。自開元天寶以來。高名下¶
位。華方疾。不能備舉。然所憶者。曰河南元君德秀。元終十¶
年而南陽張君有略。張沒二年而君夭。元之志如其道德。¶
張之行如其經術。君之才如其聲望。人倫其瘁乎。公素與¶
昌黎韓幼深京兆王鎮卿洎華友善。韓評君曰可以為宰¶
<pb:NFKB_QTW_p0321-02b>
輔。王評君曰可以為師保。華評君曰可以分天下之善惡。¶
一人而已矣。夫人隴西李氏。仁賢。有一子某。生七年矣。哀¶
禮成人。嗚呼。有後哉。朝廷贈君以祕書少監。悼賢也。華因¶
病風。扶曳而往哭之。嘗聞師乙之言曰。溫良而能斷者宜¶
歌齊。權君可謂溫良而能斷者也。故為齊風。表君之墓云。¶
忠於而國。孝於而家。潔而不滓。瑜而不瑕。仁胡不壽。為善¶
者何。君不幸耶。時不幸耶。¶ 

** 太子少師崔公墓誌銘¶ 
:PROPERTIES:
:TITID: QTWTIT07011
:PERSID: QTWAUT0584
:END:

聖唐祖宗重光。丕變萬國。元宗肅宗今上三后繼明。格於¶
上下。其輔弻之臣曰趙公。奉先少師之訓。有大功於王室。¶ 

<pb:NFKB_QTW_p0321-03a>

少師諱景晊。字某。清河東武城人也。惟成於姜水。氏曰有¶
呂。德莫厚乎粒蒸人。大庭之烈也。勳莫盛乎除暴虎。尚父¶
之明也。讓莫大乎推社稷。季子之高也。丁公之元子曰季。¶
克讓。乞歸老於崔氏。宜乎其盛也。八代祖元孫。宋度支郎¶
中。以忠烈見危致命。夫人攜二子亮敬默依夫人之黨。挺¶
志羇孤之中。安親危窘之際。亮即公七代祖也。八為尚書。¶
一為僕射。孫肇師。官至中書侍郎。元子北齊安州總管府¶
掾諱道淹。公之曾祖也。生萬年主簿臨洺令諱方騫。公之¶
<pb:NFKB_QTW_p0321-03b>
大父也。生武功主簿贈吏部尚書諱貞固。公之考也。郎中¶
殉王事。僕射利生人。中書之名望。安州之道德。臨洺之愛¶
人。武功之體道。荀淑以盛德及子。陳寔以素風及孫。誠哉¶
吾聞其語矣。今見其人也。公孩抱太夫人終。童幼武功府¶
君逝。根於至性。毀過乎哀。鄉黨憐之。皆曰純孝。既除喪。外¶
從禮訓。內積憂慕。啜菽飲水。勵志讀書。誦無遺文。釋無遁¶
義。皆一覽也。年十七。與親兄晙同舉明經。調補梁州南鄭¶
尉。轉蜀州晉原尉。前後使臣表公第一。遷大理評事。親累¶
貶利州葭萌丞。歷梓州鹽亭丞。樂天知命。貞獨自晦。君子¶
哉。改晉州司法參軍。政尤一道。刺史按察使皆以上聞。充¶ 
<pb:NFKB_QTW_p0321-04a>
河東軍支使。畢尚書構為連帥也。假公判官。仁者悅。不仁¶
者懼。遘厲終於官舍。春秋四十。權厝於邙山元元廟西北¶
原。識與不識。罔不相弔。時人之安放。後人之不幸。夫人滎¶
陽鄭氏。皇朝兵部郎中衞州長史元昇之女。吏部侍郎平¶
章事愔之妹。終京兆崇賢里。權殯於長安東南杜陵原。夫¶
人鞙佩紛燧。以寧顏色。(闕)澄羃酒。以奉蒸嘗。輔佐君子。黔¶
婁之室也。撫導賢允。孟軻之母也。內訓傾謝。婦儀無師。嗚¶
呼哀哉。大歷四年。龜筮從吉。嗣子圓。尚書右僕射趙國公。¶
哀奉先少師夫人之裳帷。合祔於河南北邙山某原。禮也。¶
<pb:NFKB_QTW_p0321-04b>
趙公初為益州刺史。屬逆羯內向。天下兵起。至尊出長安¶
避狄。未有岐下之都。因奉表上迎。保寧聖德。遷為中書令。¶
翼大明。復天下。肅宗申養。元宗申慈。趙公之宣力也。事今¶
上鎮揚州。為吏部尚書左僕射。崔氏之門。公盡善哉。洪河¶
在北。清洛在南。二室之下。邙原高起。是地也。是宜君子幽¶
宅寧於斯。永保子孫昌於斯。其文曰。¶ 

翼翼孝嗣。銜哀不言。祗感永思。常試討論。齊為霸國。鄭甸(¶
闕)姬姜協德。貽慶後昆。在昔貞烈。爰有魏嶼。(疑)播遷建都。¶
公將南轅。造舟人便。開漕利源。宜有令允。中書玉振。安州¶ 
<pb:NFKB_QTW_p0321-05a>
榮道。臨洺體順。尚書葆光。公以德鎮。既輸典刑。亦清維晉。¶
天不我遺。時將疇師。夫人之德。柔善有則。鼓鐘于宮。聞于¶
四國。從夫訓子。天下是式。不及劬勞。趙公罔極。克誕趙公。¶
蓼莪孝思。奉若先訓。其貴如斯。今日之祿。先人之慈。保寧¶
幽宅。天地無期。¶ 

** 揚州司馬李公墓誌銘¶ 
:PROPERTIES:
:TITID: QTWTIT07012
:PERSID: QTWAUT0584
:END:

公諱并。字某。趙郡高邑人也。在昔咎繇謨明。元元道德。武¶
安之功。秦人息甲。廣武之略。淮陰東面。魏則中書為藎臣。¶
齊則常侍參佐命。左丞聲動鄰邦。著明喆於周隋。水部才¶
<pb:NFKB_QTW_p0321-05b>
冠時倫。資訓迪於忠孝。國朝則蒲州之仁政。趙州之懿德。¶
趙州生晉陽尉諱希遠。道崇位卑。鍾慶身後。官婚人物。為¶
山東上族。五百餘年矣。公少孤。以經明行修登第。直崇文¶
館。授雍邱尉。屬國家升中泰山。縣當馳道。徵責萬計。臨事¶
無違。居至卑而不折。當大務而不撓。外兄許公蘇尚書頲。¶
特親重之。秩滿。考六經。覽㣥書。手抄二百卷。觀其大義。歷¶
交城尉。無何。丁內艱。柴毀終禮。授榆次尉。裴尚書伷先為¶
太原尹。廉察河東。引公在幕。賢者知勸。不仁者懼。既而從¶
調。朝廷詔有司精求令長。公以崇璧之姿。鐘彞之重。屈為¶ 
<pb:NFKB_QTW_p0321-06a>
蕭令。邑臨古汴之衝。每歲為害。公因租之集。兩稅一石。置¶
於水濱。治之為防。水不敗稼。蕭人賴之。徐方歌之。則政之¶
利人。餘可知也。選授太原府法曹參軍事。大都阜殷。嚚訟¶
填積。公鏡其詐實。皆叶厥中。太原國之北門。枕扼夷夏。屬¶
狂胡首亂。悉眾來攻。公撫弦登陴。左右軍師。完城池。潰凶¶
醜。有力焉。詔加朝散大夫。遷太子洗馬。拜右諭德。進階正¶
議大夫。東宮圖書[●]逸。有司命公留北部蒐訪焉。淮南節¶
度故相崔尚書圓表公為揚州右司馬。(世系表作左司馬)將任以¶
州政。方祖道。遘厲而終。享年六十六。廣德二年六月十三¶
<pb:NFKB_QTW_p0321-06b>
日也。長子規。前刑部員外郎兼侍御史。次子覲。故沂州沂¶
水縣丞。次子覿。故太原府榆次縣尉。次子峴。前汾州平遙¶
縣丞。幼子觀。前左監門衞率府兵曹參軍事(世系表稱長¶
子峴廬江令次子規壽州刺史三子覲四子覿幼子觀官¶
閥不同次序亦異)泣血茹悲。哀號萬里。求仁者之助。於江湖奉迎¶
裳帷。於太原歸安洛汭。禮罔不備。某年月日。窆於某原。禮¶
也。規有公遺風。國之才臣。嘗為晉州。吏職中外。宣力王室。¶
聞於天下。公其不[●]矣。公有文有武。簡而能肅。不伐其勞。¶
推其美於人。神明質高。嶷如山阜。味道於老莊。還性於禪¶
慧。每涉危必免。阽患無傷。冥然禮順。¶ 

<pb:NFKB_QTW_p0321-07a>

疑若靈助。葢德之所至者也。嗚呼。位不尊。壽不遐。時耶命¶
耶。華於公諸從鴈行。為公所知。感規之孝。祗述盛烈。以慰¶
諸孤之心。其銘曰。¶ 

貴為侯伯。來日赫赫。百夫之特。所稱者德。神錫純嘏。道無¶
違者。淮南鎮揚。為右司馬。嘗莅蕭人。蕭人以淳。嘗掾太原。¶
功宣北藩。艾綬銀章。大夫之尊。春秋匪懈。榮於寢門。宜其¶
永世。天胡降戾。仁而有子。哀號萬里。維嵩之隅。維汾之涘。¶
我卜我筮。壽宮修止。與天無期。寧極於斯。子孫百代。拜手¶
<pb:NFKB_QTW_p0321-07b>
於斯。¶ 

** 唐丞相故太保贈太師韓國公苗公墓誌銘¶ 
:PROPERTIES:
:TITID: QTWTIT07013
:PERSID: QTWAUT0584
:END:

永泰元年四月戊子。唐舊相太保韓國公薨。天子輟朝。㣥¶
臣出次。五月壬午。贈太師。七月丙子。詔使中謁者莅祭。京¶
兆少尹護喪。龍旗輤車。鹵簿哀導。加於一等。園塋封樹。碑¶
版垂後。盛於當朝。葬我韓國公。夫人名本於宏才。非此運¶
不揚元勳。出於忠烈萬死之中。登諸日月九天之上。乾坤¶
閉而復闢。鈞軸折而再駕。故肅宗皇帝於行在見公曰。欲¶
求良弻。其在茲乎。公諱晉卿。字元輔。上黨壺關人。祖襲夔。¶
贈太子太師。父殆庶。贈禮部尚書。公成童好學。弱冠工文。¶ 

<pb:NFKB_QTW_p0321-08a>

二登甲科。三入高等。始自郡邑臺省之任。終乎廊廟台輔¶
之器。至於牧四郡。使四道。在人為政之絕跡。於公能事之¶
常格。故不足敘。天寶之末。胡羯亂常。公身在陷穽。心圖遼¶
廓。謁至尊於幕殿。議大計於轅門。天子壯之。拜為左相。公¶
於時與兵部尚書汾陽郡王經略大業。翊贊中興。公撫於¶
內。汾陽營於外。克二京。復九廟。尊先帝。返上皇。公之功也。¶
乾元二年。元凶授首。陳希烈等四十八人議在殊死。公抗¶
疏上論。以四方猶虞。罪當寬宥。三司質定。其事不行。於戲。¶
<pb:NFKB_QTW_p0321-08b>
慶緒之誅也。不用公議。使有思明之難。朝議之減。復行公¶
計。果令天下大安。仁人之言。不可已矣。上元二年。元宗升¶
遐。詔公攝政。肅宗違代。令公當國。道合君臣。時契雲龍於¶
二主。功高宇宙。德鍾社稷於一身。夫平計之。勃安之。總有¶
平勃之勛。伊攝之。霍立之。再當伊霍之任。人臣貴極。今古¶
罕儔。公晚嬰衰疾。屬辭樞務。遂得特紆聖眷。俯降臣禮。赤¶
墀之下。杖策來朝。宣室之中。肩輿入見。此則明主上德而¶
屈體。忠臣感恩而忘形。君臣之間。斯為盛矣。無何。有詔冊¶
授太保。軍國大務。仍咨訪焉。公至和為心。太素為體。以虛¶
舟應物。世累不能干其神。以公器濟時。江海不能開其慮。¶ 

<pb:NFKB_QTW_p0321-09a>

故軒裳鐘鼎。於我如浮雲。大位遐年。在生為逆旅。享年七¶
十有七。歷仕二十有四。順如也。夫人韓國夫人博陵崔氏。¶
詩書之門。金玉其度。先公而歿。今則祔焉。嗣子發丕堅粲¶
垂向呂稷望咸等。並強學懿文。保家繼代。忠足以勵行。孝¶
足以揚名。敘德立銘。願昭先烈。掌文之客。敢忘大猷。其詞¶
曰。¶ 

有唐宗臣。為國元老。清明淳粹。全德體道。磊落臣節。深沈¶
廟謨。智能逃難。忠則忘軀。幽薊弄兵。咸秦振蕩。舉族南棄。¶
<pb:NFKB_QTW_p0321-09b>
拔身北嚮。一見先皇。其言甚壯。指麾籌畫。爰立作相。天地¶
反正。蒼生之望。伊昔南狩。衣冠下從。三司獻議。萬乘將同。¶
諫書一出。天下稱公。二聖登遐。萬方是荷。聖皇在闇。務輟¶
宸坐。稱政臨朝。非公不可。彼蒼不仁。殲我鼎臣。天歸說夢。¶
嶽降申神。嵯峨碑版。突兀封樹。嗚呼。相國韓公之墓。¶ 

** 故相國兵部尚書梁國公李峴傳¶ 
:PROPERTIES:
:TITID: QTWTIT07014
:PERSID: QTWAUT0584
:END:

梁國公諱峴。字某。其先隴西人。曾祖曰吳王。太宗愛子也。¶
父曰信安郡王。元宗之大臣。肅宗之軍佐也。公年二十。學¶
道於大智禪師。志深行苦。禪師謂曰。汝當為國家陳力。緣¶
不在此也。自太子通事舍人五遷為魏州刺史。化行河朔。¶ 

<pb:NFKB_QTW_p0321-10a>

再遷為京兆尹。歲大水。至尊幸溫湯。每冬為恆。畿輔進奉¶
萬計。公止府縣無所獻。上知其簡亮。益以重之。甸服千里。¶
饑不為害。忠矣哉。權臣所排。出守零陵。再遷御史中丞荊¶
州等五道副元帥。徵為宗正卿鳳翔太守。時兵荒之後。兩¶
京未復。公為政。人不勞而公賦足。智矣哉。除尚書左丞禮¶
部尚書御史大夫兼京兆尹。公明賞罰而隱人過。下吏不¶
逮。上延威伸。令引自謝。責而慰安之。推德及人。剛柔皆化。¶
仁矣哉。平訟獄刑。察以人情。斷以古義。正詞匡上。直法伸¶
<pb:NFKB_QTW_p0321-10b>
下。明矣哉。遷吏部尚書平章事。以正直進。以正直退。貶蜀¶
州刺史。遷為御史大夫兼江陵尹節度觀察使。入為禮部¶
尚書宗正卿。加黃門侍郎平章事。以道事君。不可則止。可¶
謂大臣歟。行垂益之道。事堯舜之君。公志不申。元元失望。¶
除太子詹事。又歷御史大夫禮部尚書。遷吏部。領遷(當作¶
選)江西。改兵部。復命至南陽。詔兼衢州刺史。一州之人。如¶
得父母。永泰二年八月。薨於衢州。一州之人。如絕乳育。天¶
地痛心。朝廷悲懷。贈太子少師。諡曰某。兵部尚書少師。同¶
先父之職。國家孝治。追其世德乎。周之興也。內有周召。外¶
有伯禽康叔。漢之盛也。東平入輔。聖德巍巍。公為股肱。衞¶
侯¶ 
<pb:NFKB_QTW_p0321-11a>
之哭柳莊曰。非寡人之臣。社稷之臣也。公可謂社稷之臣¶
歟。夫子稱閔子騫曰。孝哉閔子騫。稱史魚曰。直哉史魚。宣¶
盛德者。一言蔽之。與公遊者。詠公之德曰。柱石天下。儀刑¶
縉紳。宋韓房後。惟公一人。公享年五十五。伯兄峘。戶部尚¶
書。統江淮。嘗與公並為御史大夫。及公之逝。伯季同齒。哀¶
哉。仲兄嶧。戶部尚書散騎常侍。一門親賢。繼美畢榮。盛矣¶
哉。公嗣子大理司直孝孫。孤女范陽盧浩妻。哀有餘禮。孝¶
因其心。孝矣哉。哀奉世父尚書公之裳帷。自信安歸於上¶
都。跣行號哭三千餘里。以大歷二年某月日。窆於某原。禮¶
<pb:NFKB_QTW_p0321-11b>
也。夫人河南獨孤氏祔焉。夫人某官某之女。以才淑禮法。¶
聞於邦族。公為茂德。崇勳之後。享大名尊位。有令兄弟。有¶
賢夫人。有孝男。有孝女。全美如是。雖古烈無之。¶ 

** 李夫人傳¶ 
:PROPERTIES:
:TITID: QTWTIT07015
:PERSID: QTWAUT0584
:END:

夫人趙郡李氏。諱某。字某。號惠日。自後魏義豐懿公璨。七¶
代至明經君元福。道義德禮。歸於一門。魏史所謂事親孝¶
謹。風度審正是也。年十三。歸於貴鄉丞范陽盧公善觀。姑¶
崔夫人。待子婦甚嚴。年高多疾。自未人奉養。體氣日和。姑¶
視夫人。愛子如也。夫人奉養姑。慈親如也。撫下掩其小過。¶ 

<pb:NFKB_QTW_p0321-12a>

因而誨之。則大過無從生矣。姑怒責幼賤。夫人則跪請曰。¶
此誠違教。尊宜降責。新婦不安。請引外懲恥。既而輕罰復¶
命。姑或未厭。則曰。責誠未塞。伏以尊慈。恐他日追憐。傷尊¶
之心。崔夫人撫而笑曰。李新婦不唯安吾。兼變吾性。自是¶
委以家政。其柔明婉敏。皆此類也。盧公為宕州司法參軍。¶
夫人隨之官。西南羌戎。不知長幼之別。夫人威儀敬順。聞¶
於殊俗。羌戎化焉。太夫人因疾喪明。夫人奉衣則安。奉膳¶
則飽。每曰。此女在側。吾忘失明。及居憂。泣血三年。終身銜¶
<pb:NFKB_QTW_p0321-12b>
戚。讀論語詩書禮傳。古史箴頌。近世詞賦。合於雅者盡諷¶
之。善鼓琴。幽閒自娛志。普門之教。肸蠁符應。六姻孤幼。歸¶
夫人者。如不孤焉。開元元年終。春秋五十。無子。有女一人。¶
孝慈明惠。如夫人之德。歸於安邑令趙郡李公。遺孤檢校¶
吏部員外華。不及逮事。感慕罔極。聞於外家。十不存一。哀¶
書大略。敢告史官。¶ 

** 德先生誄¶ 
:PROPERTIES:
:TITID: QTWTIT07016
:PERSID: QTWAUT0584
:END:

或問曰。德先生者奚氏。余曰。南陽張姓。有略其名。維之其¶
字也。或曰。與古誰倫。可以簉七十子乎。余曰。七十子或賢¶
或恆人。方於賢。原憲宓不齊其比也。或曰。大哉。余曰。七十¶ 
<pb:NFKB_QTW_p0321-13a>
子親聖人之道者也。維之追聖人之道者也。七十子得聖¶
人疆畛之際。維之得聖人衣冠之潤。向使獲親聖人。則鱗¶
差耕雍也。或曰。何咎而瞽。余曰。聖賢偕時。故春秋之亂。冉¶
耕惡疾。左邱明卜商皆瞽。聖如夫子。失司寇。饑於陳蔡。忠¶
如萇宏。謀尊王室而戮死。君子道消。故仁賢窮。維之鄰道¶
昌黎韓極。亦以德聞。與維之同病。不幸二子不以病為僉¶
而喪中明者也。或曰。夫如是。得無誄之。余誄之曰。神胡病¶
後之人。而奪先生。噫嘻。哀夫德甫。余將疇兄。¶ 

** 弔古戰場文¶ 
:PROPERTIES:
:TITID: QTWTIT07017
:PERSID: QTWAUT0584
:END:
¶
<pb:NFKB_QTW_p0321-13b>

浩浩乎平沙無垠。敻不見人。河水縈帶。㣥山糺紛。黯兮慘¶
悴。風悲日曛。蓬斷草枯。凜若霜晨。鳥飛不下。獸挺[●]㣥。亭¶
長告予曰。此古戰場也。嘗覆三軍。往往鬼哭。天陰則聞。傷¶
心哉。秦歟漢歟。將近代歟。吾聞夫齊魏徭戍。荊韓召募。萬¶
里奔走。連年暴露。沙草晨牧。河冰夜渡。地闊天長。不知歸¶
路。寄身鋒刃。腷臆誰愬。秦漢而還。多事四夷。中州耗斁。無¶
世無之。古稱戎夏。不抗王師。文教失宣。武臣用奇。奇兵有¶
異於仁義。王道迂濶而莫為。嗚呼噫嘻。吾想夫北風振漠。¶
胡兵伺便。主將驕敵。期門受戰。野豎旌旗。川迴組練。法重¶ 
<pb:NFKB_QTW_p0321-14a>
心駭。威尊命賤。利鏃穿骨。驚沙入面。主客相搏。山川震眩。¶
聲折江河。勢崩雷電。至若窮陰凝閉。凜冽海隅。積雪沒脛。¶
堅冰在鬚。鷙鳥休巢。征馬踟[:#AS-876F:⿰⻊⿸广⿰豆寸]。繒纊無溫。墮指裂膚。當此¶
苦寒。天假強胡。憑陵殺氣。以相翦屠。徑截輜重。橫攻士卒。¶
都尉新降。將軍復沒。屍踣巨港之岸。血滿長城之窟。無貴¶
無賤。同為枯骨。可勝言哉。鼓衰兮力竭。矢盡兮弦絕。白刃¶
交兮寶刀折。兩軍蹙兮生死決。降矣哉。終身夷狄。戰矣哉。¶
暴骨沙礫。鳥無聲兮山寂寂。夜正長兮風淅淅。魂魄結兮¶
天沈沈。鬼神聚兮雲羃羃。日光寒兮草短。月色苦兮霜白。¶
<pb:NFKB_QTW_p0321-14b>
傷心慘目。有如是耶。吾聞之。牧用趙卒。大破林胡。開地千¶
里。遁逃匈奴。漢傾天下。財殫力痡。任人而已。其在多乎。周¶
逐玁狁。北至太原。既城朔方。全師而還。飲至策勳。和樂且¶
閒。穆穆棣棣。君臣之間。秦起長城。竟海為關。荼毒生民。萬¶
里朱殷。漢擊匈奴。雖得陰山。枕骸遍埜。功不補患。蒼蒼蒸¶
民。誰無父母。提攜捧負。畏其不壽。誰無兄弟。如足如手。誰¶
無夫婦。如賓如友。生也何恩。殺之何咎。其存其歿。家莫聞¶
知。人或有言。將信將疑。悁悁心目。寤寐見之。布奠傾觴。哭¶
望天涯。天地為愁。草木悽悲。弔祭不至。精魂無依。必有凶¶ 
<pb:NFKB_QTW_p0321-15a>
年。人其流離。嗚呼噫嘻。時耶命耶。從古如斯。為之奈何。守¶
在四夷。¶ 

** 祭劉評事兄文¶ 
:PROPERTIES:
:TITID: QTWTIT07018
:PERSID: QTWAUT0584
:END:

維乾元二年歲次己亥六月乙未朔三日丁酉。趙郡李華。¶
祭於劉三兄之靈。惟兄高韻曠度。拔於時倫。德契中和。道¶
符深仁。泉明其照。情性其文。疎近無二。心冥則親。雅敦名¶
教。素遠權利。夷險一節。通塞一致。有時不適。與道偕醉。跡¶
隨沈浮。量混同異。白雲何遠。清風自至。人或知兄。王佐之¶
器。豈人無福。而兄夭年。浙東幕庭。喪此一賢。識與不識。辛¶
<pb:NFKB_QTW_p0321-15b>
酸泫然。秦失五羖。舂不相杵。清標高志。行乃動主。繄我夫¶
子。列在中士。職無所統。談笑而已。居室言善。感於千里。綿¶
江越湖。掩涕相視。追懷晨夜。道則同謨。定交梁國。周旋兩¶
都。更相默喜。吾道不孤。契闊艱難。誰榮誰枯。良願再諧。握¶
手東吳。羇旅情倍。天倫豈殊。去歲季冬。將膺使檄。累辱來¶
召。陵江挂席。持酒歡酣。憂懷頓釋。攜手終日。晤言竟夕。無¶
食不均。無衣不易。題序申餞。情深義激。贈言綢繆。寵我行¶
役。涉泗而還。遽承遘癘。猶復垂念。尺書相繼。將慶有瘳。俄¶
哀永逝。萎我盛德。天胡不惠。嗚呼痛哉。華江濱憔悴。風溼¶ 
<pb:NFKB_QTW_p0321-16a>
所侵。疾不果問。喪不果臨。無由執紼。從茲破琴。異鄉之慟。¶
於此何心。不言少別。便為古今。嗚呼痛哉。光烈幕府。親兄¶
重兄。恩深撫孤。義感平生。臨弔盡哀。行路涕零。躬護喪事。¶
推以信誠。古風復存。今見哀榮。嗚呼痛哉。孀妻晝哭。弱子¶
縗絰。蕭蕭旅塋。空對江月。想像遊處。心乎鬱結。羽毛相依。¶
忍此凋缺。寢門之悲。悽斷吳越。蘇門朗嘯。於此長絕。泣戒¶
將命。往申微醊。此如不祭。祗益酸咽。兄性與道合。棲心福¶
庭。故於是奠。不列葷腥。願垂惠照。以濟幽靈。值佛開法。長¶
為弟兄。素心惟此。敢告冥冥。尚享。¶ 
¶
<pb:NFKB_QTW_p0321-16b>

** 祭蕭穎士文¶ 
:PROPERTIES:
:TITID: QTWTIT07019
:PERSID: QTWAUT0584
:END:

維乾元三年二月十日。孤子趙郡李華。以清酌之奠。敬祭¶
於[●]友故揚州功曹蘭陵蕭公之靈。嗚呼茂挺。平生相知。¶
情體如一。歲月之別。俄成古今。天乎喪予。此痛何極。華舋¶
罰深重。艱難所鍾。殊方永慕。觸目號裂。途窮易感。況哭故¶
人。以足下才為挺生。名葢天下。道孤命屈。淪阨終身。避亂¶
全絜忠也。冒危遷祔孝也。有王佐之才。先師之訓。而歿於¶
道路。何負於天乎。痛哉。華疇昔之歲。幸忝周旋。足下不棄¶
愚劣。一言契合。古稱管鮑。今則蕭李。有過必規。無文不講。¶ 

<pb:NFKB_QTW_p0321-17a>

知名當世。實類無人。循環往復。何日忘此。存實等泣血千¶
里。羇旅相依。聞其一哀。心骨皆斷。夫痛之至者。言不能宣。¶
雖欲寄詞。祗益填塞。茂挺君其降靈。尚享。¶ 

** 祭劉左丞文¶ 
:PROPERTIES:
:TITID: QTWTIT07020
:PERSID: QTWAUT0584
:END:

維年月日。左補闕趙郡李華。謹奉清酌微奠。祭於故國子¶
祭酒劉十六兄之靈。痛矣夫。時方刑措。誼傅長沙。運丁中¶
興。衍廢於家。命與道乖。末如之何。先師微言。行已堙塞。續¶
儒濟德。俾世為則。專門繼起。人用不惑。季孟叔仲。並華於¶
<pb:NFKB_QTW_p0321-17b>
國。文傾遷固。理破楊墨。濁斯渾清。曲莫容直。孤玉沈韻。高¶
鴻墜翼。疇昔之年。逆虜悖天。帝命西平。董戎於關。上宰姦¶
回。蔽明怙權。沮以監撫。海內飜然。督哥舒將。盍不速轅。兄¶
在西陲。飛章上言。喻古引今。易[●]為存。時憚姦邪。不聞帝¶
閽。文武房公。慷慨獨論。迎吠狺狺。竟寢斯文。華忝諫官。亦¶
嘗披肝。千里同氣。寤寐永歎。請受監牧。請鎮豐安。乞固上¶
黨。乞備太原。心竭犬馬。事屈㣥頑。哥舒表華。掌記轅門。明¶
明仁兄。紹介三軍。舉族在此。懼為禍原。竟迫方寸。孤天負¶
恩。聖朝孝理。未忍行戮。爰詔三司。伏念哀鞫。網脫烏鳥。恩¶
開桎梏。實賴仁人。再春枯木。房公介然。明華於朝。兄志提¶ 
<pb:NFKB_QTW_p0321-18a>
挈。出泥登霄。言於宰司。大啟學徒。陳沈洎華。可備師儒。堂¶
堂昌言。光我囚拘。褚中不行。何日忘諸。功曹垂侍。恩比天¶
倫。手足是比。枯榮一人。友愛惟深。憐眷益親。艱阨流離。存[●¶
]永分。冀遊門閫。以慰酸辛。誰謂凋落。今惟二人。嗚呼哀¶
哉。弟參邦憲。兄鎮海夷。誰云存歿。共彼有期。謂天無親。胡¶
與善違。孺子攀號。遠奉裳帷。季氏呼天。割我四支。平生故¶
人。橫涕交頤。寄窆空原。時迨興師。官尊地偏。禮不成儀。回¶
望舊邦。素車遲遲。潯陽地古。舉目悽悲。執紼流慟。誰堪此¶
時。余生易感。況已衰羸。泣薦潢汙。魂兮臨之。尚饗。¶ 
¶
<pb:NFKB_QTW_p0321-18b>

** 祭[●]友張五兄文¶ 
:PROPERTIES:
:TITID: QTWTIT07021
:PERSID: QTWAUT0584
:END:

維永泰二年歲次庚午正月某朔日。趙郡李華。謹遣從姪¶
詹事府丞廉。以茶乳疏果之奠。敬祭於[●]友張五兄博士¶
之靈。嗚呼痛哉。先生之終。人倫不幸。況乎小子。最飽道風。¶
何悲如之。先生以道為貴。以德為富。以樂天知命為壽。則¶
非其道而貴者賤也。非其德而富者貧也。不樂天不知命¶
而壽者夭也。然先生道貴德富。加以樂天知命之壽。固無¶
恨矣。所痛者。仁而無後。天道何以為善與。神理何以為正¶
直。滔滔江水。此慟何窮。嗚呼哀哉。華殘年衰病。足不履地。¶ 

<pb:NFKB_QTW_p0321-19a>

撫膺而哭。欲往無由。千里申奠。不任酸咽。仁兄先生。俯鑒¶
悲懷。尚享。¶ 

¶
