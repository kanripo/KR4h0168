#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0908-24a> 
#+PROPERTY: JUAN 0909
欽定全唐文卷九百九¶ 

<pb:NFKB_QTW_p0909-01a>

* 道宣(一)¶ 

:PROPERTIES:
:PERSID: QTWAUT2615
:END:

道宣俗姓錢氏。丹徒人。一云長城人。其先出自廣陵太守¶
讓之後。父申。陳吏部尚書。九嵗依智頵律師出家。年十六¶
從智首律師受具。隋大業中。西明寺初就。詔充上座。龍朔¶
中住京兆崇義寺。乾封二年卒。年七十二。¶ 

** 上雍州牧沛王論沙門不應拜俗啟¶ 
:PROPERTIES:
:TITID: QTWTIT18146
:PERSID: QTWAUT2615
:END:

自金河徙轍。玉關揚化。歷經英聖。載隆良輔。莫不拜首請¶
<pb:NFKB_QTW_p0909-01b>
道。歸向知津。故得列剎相望。仁祠[:#AS-8BDD:●]布。天人仰福田之路。¶
幽明懷正道之儀。清信之士林蒸。高上之賓雲結。是使教¶
分三法。垂萬載之羽儀。位開四部。布五乘之清範。頃以法¶
海宏曠。類聚難分。過犯滋彰。冒呈御覽。下非常之詔。令拜¶
君親。垂惻隱之懷。顯疎朝議。僧等荷斯明命。感悼涕零。良¶
由行闕光時。遂令上霑優被。且自法教東漸。亟涉窊隆。三¶
被屏除。五遭拜伏。俱非休明之代。竝是暴虐之君。故使布¶
令非經國之謨。乖常致良史之誚。事理難返。還襲舊津。伏¶
惟大王統維京甸。攝御機衡。道俗來蘇。繁務攸靜。今法門¶
擁閉。聲教莫傳。據此靜障拔難之秋。拯溺扶危之日。僧等¶ 
<pb:NFKB_QTW_p0909-02a>
叫閽難及。徒鶴望於九重。天階罕登。終棲遑於百慮。所以¶
干冒。陳款披露。冀得俯被鴻私。載垂提洽。是則遵崇付囑。¶
清風被於九垓。正像更興。景福光於四海。不任窮塞之甚。¶
具以啟聞。塵擾之深。惟知慙惕。謹啟。龍朔二年四月二十¶
五日。¶ 

** 白朝宰㣥公沙門不應拜俗啟¶ 
:PROPERTIES:
:TITID: QTWTIT18147
:PERSID: QTWAUT2615
:END:

君父事理深遠。非淺情能測。夫以出處之迹。列聖齊規。真¶
俗之科。百王同軌。干木在魏。高枕而謁文侯。子陵居漢。長¶
揖而尋光武。彼稱小道。尚懷高蹈之門。豈此沙門。不乘閒¶
<pb:NFKB_QTW_p0909-02b>
放之美。但以三寶嚮位。用敷歸敬之儀。五眾陳誠。載啟福¶
田之道。今削同儒禮。則佛非出俗之人。下拜君父。則僧非¶
可敬之色。是則三寶通廢。歸戒絕於人倫。儒道是師。孔經¶
尊於釋典。在昔晉宋。備有前規。八座詳議。足為龜鏡。僧等¶
荷國重寄。開放出家。奉法行道。仰承聖則。忽令致拜。有累¶
深經。俯仰棲遑。罔知投庇。謹列內經及以故事。具舉如前。¶
用簡朝議。請垂詳採。敬白。¶ 

** 上滎國夫人楊氏論拜親無益啟¶ 
:PROPERTIES:
:TITID: QTWTIT18148
:PERSID: QTWAUT2615
:END:

僧道宣等啟。竊聞紹隆法任。必歸明哲。崇護真詮。良資寵¶ 
<pb:NFKB_QTW_p0909-03a>
望。伏惟夫人夙著薰修。啟無疆之福。早標信慧。建不朽之¶
因。至於佛教威儀。法門軌式。實望特垂恩庇。不使陵夷。自¶
勅被僧徒。許隔朝拜。誠當付囑之意。實深荷戴之情。然於¶
父母。猶令跪拜。私懷徒愜。佛教甚違。若不早有申聞。恐遂¶
同於俗法。僧等翹注。莫敢披陳。情用迴惶。輒此投訴。伏乞¶
慈覆。特為上聞。倘遂恩光。彌深福慶。不勝懇切之至。謹奉¶
啟以聞。塵擾之深。惟知悚息。謹啟。¶ 

** 上榮國夫人楊氏沙門不合拜俗啟¶ 
:PROPERTIES:
:TITID: QTWTIT18149
:PERSID: QTWAUT2615
:END:

自三寶東漸。六百餘年。四俗立歸戒之因。五眾開福田之¶
<pb:NFKB_QTW_p0909-03b>
務。百王承至道之化。萬載扇唯聖之風。故得寰海知歸。生¶
靈迴向。然以慧日既隱。千載有餘。正行難登。嚴科易犯。遂¶
有稊稗涉青田之穢。少壯懷白首之徵。備列前經。聞於視¶
聽。且聖人在隱。凡僧程器。後代住持。非斯誰顯。故金石泥¶
素。表真像之容。法衣剃髮。擬全僧之相。依而信毀。因果雨¶
分。背此繕修。俱非正道。又僧之真偽。生熟難知。行德淺深。¶
愚智齊惑。故經陳通供。如海之無窮。律制別科。若涯之有¶
際。宗途既別。名教是依。設出俗之威儀。登趣真之圓德。固¶
使天龍致敬。幽顯歸心。宏護在懷。流光不絕。比以時經濁¶ 
<pb:NFKB_QTW_p0909-04a>
染。人涉凋訛。竊服飾詐之徒。叨倖憑虛之侶。行無動於塵¶
俗。道有翳於憲章。上聞御覽。布君親之拜。乃迴天睠。垂朝¶
議之勅。僧等內省慙懼。如灼如焚。相顧失守。莫知投厝。仰¶
惟佛教通囑。四部幽明。敢懷竊議。夫人當斯遺寄。况復體¶
茲正善。崇建為心垂範宮闈。成明道俗。今三寶淪溺。成濟¶
在緣。輒用諮陳。希垂救濟。如蒙拯拔。依舊住持。則付囑是¶
歸。宏護斯在。輕以聞簡。追深悚息。謹啟。龍朔二年四月二¶
十七日。¶ 

** 妙法蓮華經宏傳序¶ 
:PROPERTIES:
:TITID: QTWTIT18150
:PERSID: QTWAUT2615
:END:
¶
<pb:NFKB_QTW_p0909-04b>

妙法蓮華經者。統諸佛降靈之本致也。蘊結大夏。出彼千¶
齡。東傳震旦。三百餘載。西晉惠帝永康年中。長安青門燉¶
煌菩薩竺法護者。初翻此經。名正法華。東晉安帝隆安年¶
中。後秦宏始龜茲沙門鳩摩羅什。次翻此經。名妙法蓮華。¶
隋氏仁壽。大興善寺北天竺沙門闍那笈多。後所翻者。同¶
名妙法。三經重沓。文旨互陳。時所宗尚。皆宏秦本。自餘支¶
品別偈。不無其流。具如序歷。故所非述。夫以靈嶽降靈。非¶
大聖無由開化。適化所及。非昔緣無以導心。所以仙苑告¶
成。機分大小之別。金河顧命。道殊半滿之科。豈非教被乘¶ 
<pb:NFKB_QTW_p0909-05a>
時。無足覈其高會。是知五千退席。為進增慢之儔。五百授¶
記。俱崇密化之跡。所以放光現在。開法請之教源。出定揚¶
德。暢佛慧之宏畧。朽宅通入大之文軌。化城引昔緣之不¶
墜。繫珠明理性之常在。鑿井顯示悟之多方。詞義宛然。喻¶
陳惟遠。自非大哀曠濟。拔滯溺之沈流。一極悲心。拯昏迷¶
之失性。自漢至唐。六百餘載。總歷㣥籍。四千餘軸。受持盛¶
者。無出此經。將非機教相扣。竝智勝之遺塵。聞而深敬。俱¶
威王之餘勣。輒於經首。序而綜之。庶得早淨六根。仰慈尊¶
之嘉會。速成四德。趣樂土之元猷。宏贊莫窮。永貽諸後云¶
<pb:NFKB_QTW_p0909-05b>
爾。¶ 

** 師子莊嚴王菩薩請問經序¶ 
:PROPERTIES:
:TITID: QTWTIT18151
:PERSID: QTWAUT2615
:END:

觀夫法王利見。權巧殊途。或聲光動人。或開智攝物。立儀¶
列相。興像設之機緣。聚沙塗地。表乘時之淨養。斯德有歸。¶
可畧言也。有師子莊嚴王菩薩者。學周八藏。智越五乘。籍¶
勝報而開教端。寄善權而行圖範。故使方壇外啟。圓場內¶
羅。列八座而延八聖。陳四報而成四德。空有兩業。自此修¶
明。大小諸乘。因茲增長。可謂總攝六度之元畧。統願行之¶
明規。其道易而可修。其儀約而難隱。智有通塞。道涉窊隆。¶ 

<pb:NFKB_QTW_p0909-06a>

時運所歸。近聞東夏。逮龍朔三年冬十月。有天竺三藏。厥¶
號那提。挾道開萌。來遊天府。皇上重法。隆禮真人。厚供駢¶
羅。祈誠甘露。南海諸蕃。遠陳貢職。備述神藥。惟提能致。具¶
表上聞。霈然下遣。將事首途。出斯奧典。文旨既顯。異由來¶
之所傳。道場不昧。赴機緣之浮業。輒以所聞。序之云爾。¶ 

** 統畧淨住子淨行法門序¶ 
:PROPERTIES:
:TITID: QTWTIT18152
:PERSID: QTWAUT2615
:END:

夫淨住之來。其流尚矣。祖述法王。開化導達之方。統引㣥¶
生。履信成濟之務也。是以法正存沒。畢乘信毀之功。神用¶
<pb:NFKB_QTW_p0909-06b>
昏明。終藉惰勤之力。竊聞輪王興運。肇於有劫之初。法王¶
膺期。開於濁惑之始。其故何耶。良有以也。諒由淳薄結於¶
夙心。故使機感隆於視聽。自教流震土。六百餘年。道俗崇¶
仰。其蹤可悉。至於知機明畧。宏贊被時。垂清範於遺黎。導¶
成規於得信者。斯文在斯。可宗鏡矣。昔南齊司徒竟陵王¶
文宣公蕭子良者。崇仰釋宗。深達至教。注釋經論。鈔畧詞¶
理。掩邪道而闢正津。宏一乘而揚士眾。世稱筆海。時號智¶
山。或通夢於獨尊。諡天王之嘉稱。或冥受於經唄。傳神度¶
之英規。其德難詳。輒從蓋闕。以齊永明八年。感夢東方暜¶
光世界天王如來。樹立淨住淨行法門。因其開衍。言淨住¶ 
<pb:NFKB_QTW_p0909-07a>
者。即布薩之翻名。布薩天言。淨住人語。或云增進。亦稱長¶
養。通道及俗。俱稟修行。所謂淨心口意。如戒而住。故曰淨¶
住也。子者紹繼為義。以三歸七眾。制御情塵。善根增長。紹¶
續佛種。故曰淨住子也。言淨行法門者。以諸業淨。所以化¶
行於世。了諸法門。故有性相差別。始於懷鉛。終於絕筆。凡¶
經七旬。兩袠都了。遂開筵廣第。盛集英髦。躬處元座。談敘¶
宗致。十眾雲合。若赴華陰之墟。四部激揚。同謁靈山之會。¶
咸曰聞所未聞。清心傾耳。故江表通德。體道乘權。綜而習¶
之。用開靈府。陳平隋統。被及關河。傳度不虧。備於藏部。後¶
<pb:NFKB_QTW_p0909-07b>
進學寡。識昧前修。曾不披尋。任情臆斷。號曰偽經。相從捐¶
擲。斯徒眾矣。可為悲夫。余以暇景。試括檢之。文實菁華。理¶
存信本矣。故知今所學教。全是師心。心何可師。一至如此。¶
是以智度論云。佛滅度後。凡所製述。宏贊佛經者。竝號阿¶
毗達磨。即十二部經之所攝也。聖教明訣。理絕凡謀。但以¶
初學惑昧。未能瞻及。輒又隱括。畧成一卷。撮梗概之貞明。¶
摘扶疎之茂美。足以啟初心之跬步。標後銳之前蹤。又圖¶
而讚之。廣於寺壁。庶使愚智齊曉。識信牢強。萬載之道遐¶
開。七眾之基成立。敬而信者。是稱淨行之人。宗而行之。不¶ 
<pb:NFKB_QTW_p0909-08a>
亡淨住之目。貽厥諸友。知其意焉。¶ 

** 釋迦方誌序¶ 
:PROPERTIES:
:TITID: QTWTIT18153
:PERSID: QTWAUT2615
:END:

惟夫大唐之有天下也。將四十載。淳風洽而澆俗改。文德¶
修而武功暢。故使青邱丹穴之候。竝入提封。龍沙鳥塞之¶
區。聿遵聲教。膜拜稽首。顯朝宗之羽儀。輸琛奉贄。表懷柔¶
之盛德。然則八荒內外。前史具書。五竺方維。由來罕述。豈¶
非時也。雖復周穆西狩。止屆崑邱。舜禹南巡。不踰滄海。秦¶
皇畫野。近袤臨洮。漢武封疆。關開鐵路。厥斯以降。遐討未¶
詳。所以崆峒問道。局在酒泉之地。崑崙謁聖。實惟玉門之¶
<pb:NFKB_QTW_p0909-08b>
側。至於弱水洞庭。三危九隴。燕然龍勒。沙障黎河。具歷夏¶
書。咸圖雍部。及博望之尋河也。創開大夏之名。軒皇之遊¶
夢也。初述華胥之國。貳師之伐大宛。定遠之開鐵門。由余¶
入秦。日磾仕漢。聲榮覆於葱嶺。帝德亘於耆山。赫奕皇華。¶
其徒繁矣。而方土所記。人物所宜。風俗之沿革。山川之卓¶
詭。雖陳之油素。畧無可紀。豈不以經途遼遠。遊詣之者希¶
乎。以事討論。縱有傳說。皆祖行人。信非躬覩。相從奔競。虛¶
為實錄。何以知其然耶。故積石河源。西瞻赤縣。崑崙天柱。¶
東顧神州。鳴砂以外。咸稱胡國。安用遠籌。空傳緗簡。是知¶ 
<pb:NFKB_QTW_p0909-09a>
身毒之說。重譯臻焉。神異等傳。斷可知矣。自佛教東傳。榮¶
光燭漢。政流十代。年將六百。輶軒繼接。備盡觀方。百有餘¶
國。咸歸風化。莫不梯山貢職。望日來王。而前後傳錄。差互¶
不同。事迹罕述。稱謂多惑。覆尋斯致。宗歸譯人。昔隋代東¶
都上林園翻經館沙門彥琮。著西域傳一部十篇。廣布風¶
俗。畧於佛事。得在洽聞。失於信本。余以為八相顯道。三乘¶
陶化。四儀所設。莫不逗機。二嚴攸被。皆宗慧解。今聖迹靈¶
相。雜沓於華胥。神光瑞影。氤氳於宇內。義須昌明形量。動¶
發心靈。洎貞觀譯經。嘗參位席。傍出西記。具如別詳。但以¶
<pb:NFKB_QTW_p0909-09b>
紙墨易繁。閱鏡難盡。佛之遺緒。釋門共歸。故撮綱猷。畧為¶
二卷。貽諸後學。序之云爾。¶ 

** 釋迦氏譜序¶ 
:PROPERTIES:
:TITID: QTWTIT18154
:PERSID: QTWAUT2615
:END:

古德流言。祖佛為師。羞觀佛(闕)之本系。紹釋為姓。恥尋釋¶
氏之根源。以今據量。頗為實錄。既云革俗。義匪憑虛。昔南¶
齊僧祐律師者。學通內外。行總維持。撰釋迦譜一帙十卷。¶
援引事類。繁縟神襟。自可前修博觀。非為後進標領。余年¶
迫秋方。命臨悲谷。屢獲勸勉。力復陳之。試舉五科。用開三¶
返。想同族法種。詳斯意焉。¶ 

<pb:NFKB_QTW_p0909-10a>

** 曇無德部四分律刪補隨機羯磨序¶ 
:PROPERTIES:
:TITID: QTWTIT18155
:PERSID: QTWAUT2615
:END:

原夫大雄御㝢。豈惟拯拔一人。大教膺期。總歸微顯一理。¶
但由㣥生著欲。欲本所謂我心。故能隨其所懷。開示止心¶
之法。然則心為生欲之本。滅欲必止心元。止心由乎明慧。¶
慧起假於定發。發定之功。非戒不宏。是故特須尊重於戒。¶
故經云。戒為無上菩提本。應當一心持淨戒。持戒之心。要¶
惟二轍。止持則戒本最為標首。作持則羯磨結其大科。後¶
進前修。妙宗斯法。故律云。若不誦戒羯磨。盡形不離依止。¶
<pb:NFKB_QTW_p0909-10b>
自慧日西隱。法水東流。時兼像正。人通淳薄。初則二部五¶
部之殊。中則十八五百之別。末則眾鋒互舉。各競先驅。人¶
或從緣。法無傾墜。然則道由信發。宏之在人。人幾顛危。法¶
寧澄正。所以羯磨聖教。綿歷古今。世漸增繁。徒盈卷軸。考¶
其實錄。多約前聞。覈其宗緒。畧無本據。師心制法者不少。¶
披而行誦者極多。輕侮聖言。動掛形網。皆務異同之見。競¶
執是非之迷。不思返隅。更增昏結。致使正法。與時潛地矣。¶
故佛言。若作羯磨。不如白法作白。不如羯磨法作羯磨。如¶
是漸令正法疾滅。當隨順文句。勿令增減。違法毗尼。當如¶
是學。慈誥若此。妄指實難。昔己在諸關輔撰行事鈔。其羅¶ 
<pb:NFKB_QTW_p0909-11a>
種類。雜相畢陳。但為機務相訓。卒尋難了。故畧舉羯磨一¶
色。別標銓題。若科擇出納。興廢是非者。彼鈔明之。此但約¶
法被事。援引證據者。在卷行用。然律藏殘缺。義有遺補。故¶
統關諸部。撮畧正文。必彼俱無則理通。決例竝至。篇具顯¶
便。異古藏迹。夫羯磨雖多。要分為八。始從心念。終乎白四。¶
各有成濟之功。故律通標一號。敢就其時用顯要者。類聚¶
編之。文列十篇。義通七眾。豈令傳諸學司。將以自明恒務¶
也。¶ 

** 古今佛道論衡實錄序¶ 
:PROPERTIES:
:TITID: QTWTIT18156
:PERSID: QTWAUT2615
:END:
¶
<pb:NFKB_QTW_p0909-11b>

若夫無上佛覺。迴出籠樊。超三界而獨高。截四流而稱聖。¶
故使提封所漸。區宇統於大千。聲教所覃。沐道霑於八部。¶
所以金剛御座。峙閻浮之地心。至覺據憑。布英聖之良術。¶
遂有天人受道。龍鬼皈心。挹酌不相之方。散釋無明之患。¶
然夫聖人所作。起必因時。時有邪倒之夫。故即因而陶化。¶
天竺盛於六諦。神州重於二篇。遂使儒道互先。真偽交正。¶
自非入證登位。何由分析殊途。致令九十六道。競飾澆詞。¶
六十二見。各陳名理。在緣或異。大約斯歸。莫不謂無想為¶
泥洹。指梵主為生本。故二十五諦。開計度之街衢。六大論¶ 
<pb:NFKB_QTW_p0909-12a>
師。立神我之真宰。居然設教。億載斯年。攝統塵蒙。九土崇¶
敬。考其術也。輕生而會其源。論其行也。封固而登其信。故¶
有四韋陀論。推理極於冥初。二有天根。尋生窮於劫始。臆¶
度懸遠。冒罔生靈。致有赴水投巖。坐熱臥棘。吸風露而曰¶
仙。袒形骸而號聖。守死長迷。莫知迴覺。如來哀彼黔黎。降¶
靈赤澤。曜形丈六。金色駭於人天。敷揚四辯。慧解暢於幽¶
顯。能使魔王列陣。千軍碎於一言。梵主來儀。三輪摧於萬¶
惑。於是鍱腹戴爐之輩。結舌伏於道場。敬日重火之徒。洗¶
心仰於覺教。舍衞城側。大偃邪鋒。堅固林中。傾倒巢穴。能¶
<pb:NFKB_QTW_p0909-12b>
事既顯。將務宏通。玉關揚正道之秋。金相表乘機之瑞。清¶
凉臺上。圖以靈儀。顯節陵中。陳茲聖景。度人立寺。創廣仁¶
風。抑邪通正。於斯啟轍。於斯時也。喋喋黔首。無敢抗言。瑣¶
瑣黃巾。時牽異議。然其化被不及於龍勒。名位無踐於槐¶
庭。王何達其上賢。班馬隆其褎貶。安得與夫釋門相抗。雷¶
同混迹者哉。斯何故耶。良以博識既寡。信保常迷。今則通¶
觀具瞻。義必爽開前惑。且夫其流易曉。闞澤之對天分。其¶
理難通。孫盛之談海截。然猶學未經遠。情弊疎通。邪辯通¶
真。能無猜貳。孔子之在東魯。尚啟虛盈。卜商之據西河。猶¶
參¶ 
<pb:NFKB_QTW_p0909-13a>
參疑聖。自餘恒俗。無足討論。今以天竺胥徒。聲華久隔。震¶
旦張葛。交論實繁。故商搉由來。銓衡敘別。筆削無濫。披圖¶
藻鏡。總會聚之號。曰佛道論衡。分為上中下三卷。如有隱¶
括。覽者詳焉。¶ 

¶
