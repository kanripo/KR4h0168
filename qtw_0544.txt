#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0543-16a> ¶¶
#+PROPERTY: JUAN 0544
欽定全唐文卷五百四十四¶ 

<pb:NFKB_QTW_p0544-01a>

* 李貽孫¶ 
:PROPERTIES:
:PERSID: QTWAUT1432
:END:

貽孫。貞元時官夔州刺史。累擢至諫議大夫。充宏文館學¶
士。出為福建都團練觀察處置使兼御史中丞。¶ 

** 故四門助教歐陽詹文集序¶ 
:PROPERTIES:
:TITID: QTWTIT10892
:PERSID: QTWAUT1432
:END:

歐陽君生於閩之里。幼為兒孩時。即不與眾童親狎。行止¶
多自處。年十許歲。里中無愛者。每見河濱山畔有片景可¶
採。心獨娛之。常執卷一編。忘歸於其閒。逮風月清暉。或暮¶
而尚留。窅不能釋。不自知所由。蓋其性所多也。未甚識文¶
<pb:NFKB_QTW_p0544-01b>
字。隨人而問章句。忽有一言契於心。移日自得。長吟高嘯。¶
不知其所止也。父母不識其志。每嘗謂里人曰。此男子未¶
知其指何如。要恐不為汨沒之饑氓也。未知其為吉耶凶¶
耶。鄉人有覽事多而熟於聞見者。皆賀之曰。此若家之寶¶
也。奈何慮之過歟。自此遂日知書。服聖人之教。慕愷悌之¶
化。達君臣父子之節。忠孝之際。惟恐不及。操筆屬詞。其言¶
秀而多思。率人所未言者。君道之甚易。由是振發於鄉里¶
之閒。建中貞元時。文詞崛興。遂大振耀。甌閩之鄉。不知有¶
他人也。會故相常衮來為福之觀察使。有文章高名。又性¶ 
<pb:NFKB_QTW_p0544-02a>
頗嗜誘進後生。推拔於寒素中。惟恐不及。至之日。比君為¶
芝英。每有一作。屢加賞進。遊娛燕饗。必召同席。君加以謙¶
德。動不踰節。常公之知。日又加深矣。君之聲漸騰於江淮。¶
且達於京師矣。時人謂常公能識真。尋而陸相贄。知貢舉。¶
搜羅天下文章。得士之盛。前無倫比。故君名在榜中。常與¶
君同道而相上下者。有韓侍郎愈李校書觀。洎君並數百¶
歲傑出。人到於今伏之。君之文新無所襲。才未嘗困。精於¶
理故言多周詳。切於情故敘事重復。宜其司當代文柄以¶
變風雅。一命而卒。天其絕耶。君於貽孫言故舊之分。於外¶
<pb:NFKB_QTW_p0544-02b>
氏為一家。故其屬文之內多為予伯舅所著者。有南陽孝¶
子傳。有韓城縣尉廳壁記。有與鄭居方書。皆可徵於集。故¶
予沖幼之歲。即拜君於外家之門。大和中。予為福建團練¶
副使日。其子價自南安抵福州。進君之舊文共十編。首尾¶
凡若干首。泣拜請序。已諾其命矣。而詞竟未就。價微有文。¶
又早死。大中六年。予又為觀察使。令訪其裔。因獲其孫曰¶
澥。不可使歐陽氏之文遂絕其所傳也。為題其序。亦以卒¶
後嗣之願云。¶ 

** 夔州都督府記¶ 
:PROPERTIES:
:TITID: QTWTIT10893
:PERSID: QTWAUT1432
:END:

<pb:NFKB_QTW_p0544-03a>

峽中之郡夔為大。當春秋為楚之國。在秦曰魚復。在漢稱¶
古陵。在蜀號巴東。皆郡也。梁為信州。逮我武德。復夔之號。¶
州始都督黔巫上下之地十九城。是後或總七城。或為雲¶
安郡。或統峽中五郡。尋復為夔州都督之號。或加或去。今¶
稱夔州都督府。州初在瀼西之平上。宇文氏建德中。王述¶
徙白帝城。今衙是也。東南斗上二百七十步。得白帝廟。白¶
帝公孫述自名也。後人因其廟時享焉。艧宇飾偶。煥如神¶
功。怪樹峯笋。疎羅後前。罅山險濤。望者驚眙。又有越公堂。¶
<pb:NFKB_QTW_p0544-03b>
在廟南而少西。隋越公素所為也。奇構隆敞。內無橕柱。敻¶
視中脊。邈不可度。五逾甲子。無土木之隙。靜而思之。以見¶
其人之[:#AS-9061:⿰王褱]傑也。直南城一里。得巨石為灩澦。地載之險。此¶
其淵壑。獨峰兀頂。萬仞崒拔。高濤坳洑。嶽躍坑轉。獰龍護¶
堆。沸泳瀄浪。窮年縋綆。不究其次。瞿塘暗導。勢列根屬。水¶
魅施怪。陰來潛往。城之左五里。得鹽泉十四。居民煮而利¶
焉。又西而稍南三四里。得八陣圖。在沙州之壖。此諸葛所¶
以示人於行兵者也。分其列陣。隱在石壘。春而潦大則沒。¶
秋而波減則露。造化之力。不能推移。所以見作者之能。瞿¶
塘驛西有蜀先主宮。瀼西有諸葛武侯廟。皆占顯勝。城東¶ 
<pb:NFKB_QTW_p0544-04a>
北約三百步有孔子廟。赤甲山之半。廟本源乾曜廨。常為¶
郡參軍。著圖經焉。其後為宰相。今其地又為孔子廟。傳者¶
稱為盛事矣。東水行一百七里。得縣曰巫山。神女之廟。楚¶
王之祠。高唐陽臺之觀。朝雲暮雨之府。形勢在焉。西水行¶
二百里。得縣曰雲安。商賈之種。魚鹽之利。蜀都之奇貨。南¶
國之金錫。而雜聚焉。其人豪。其俗信鬼神。其稅易征。即知¶
其民不偷。長吏得其道者涖之。猶反掌云。會昌五年十一¶
月十三日建。¶ 

* 盧坦¶ 
:PROPERTIES:
:PERSID: QTWAUT1433
:END:
¶
<pb:NFKB_QTW_p0544-04b>

坦字保衡。河南洛陽人。宣宗朝累官刑部侍郎鹽鐵轉運¶
使。改戶部。出為東川節度使。十二年卒。年六十九。贈禮部¶
尚書。¶ 

** 請放河中鹽入興元府等州奏¶ 
:PROPERTIES:
:TITID: QTWTIT10894
:PERSID: QTWAUT1433
:END:

河中兩池課鹽勅文。只許於京圻鳳翔陜虢河中澤潞河¶
南許汝等二十五州界內糴貨。比來因循。兼越入興元府¶
及洋興鳳文成等六州。臣移牒勘責。得山南西道觀察使¶
報。其果閬兩川鹽本土戶人及邑南諸郡巿入。又供當軍¶
士馬。尚有懸欠。若兼數州。自然闕絕。又得興元諸府耆老¶ 
<pb:NFKB_QTW_p0544-05a>
狀申訴。臣今商量。河中鹽請放入六州界糴貨。¶ 

** 請和糴奏¶ 
:PROPERTIES:
:TITID: QTWTIT10895
:PERSID: QTWAUT1433
:END:

今年冬。諸州和糴貯備粟。澤潞四十萬石。鄭滑易定一十¶
五萬石。河陽一十萬石。太原二十萬石。靈武七萬石。夏州¶
八萬石。振武豐州鹽州各五萬石。凡一百六十萬石。以今¶
秋豐稔。必資蓄備。其澤潞易定鄭滑河陽。委本道差判官¶
和糴。各於時價每斗加十文。所冀人知勸農。國有常備。¶ 

** 請不毀李錡祖父廟墓奏¶ 
:PROPERTIES:
:TITID: QTWTIT10896
:PERSID: QTWAUT1433
:END:

淮安王神通有功於草昧。且古之父子兄弟。罪不相及。以¶
<pb:NFKB_QTW_p0544-05b>
錡叛。可累五代祖乎。¶ 

** 與李渤拾遺書¶ 
:PROPERTIES:
:TITID: QTWTIT10897
:PERSID: QTWAUT1433
:END:

八月三日。坦頓首。奉書拾遺公。足下抱濟世之資。抗出塵¶
之跡。德全道備。雲臥谷飲。遺名而聲飛。晦耀而光發。天子¶
所以聞風下詔。命作諫臣。朝野聳瞻。煙蘿動色。足下懷寶¶
樂山。竟未為蒼生起。實一代之孤風。千年之曠躅。不可得¶
而累也。坦器凡材薄。猥踐班榮。鎮守宣池。路出瀍洛。眺嵩¶
峯之峻極。仰景行之彌高。吟想徽猷。寤寐饑渴。幸甚幸甚。¶
坦雖未獲拜面。而舍弟嘗師習於左右矣。飽聞足下之高¶ 
<pb:NFKB_QTW_p0544-06a>
義。竊承足下詠堯舜之言。志周孔之道。以致君惠人為意。¶
非特熊經鳥伸。長往而不返者也。甚善甚善。然則孔氏之¶
道。不隘小官。不榮大位。於是宰中都而魯國化。作相而天¶
下服。世衰運微。其道中阻。猶且歷國應聘。窮塞而後止。今¶
天下歡康。異衰周之代也。萬方一統。非列國之時也。而足¶
下猶獨超然高舉。不答天子之命。豈孔氏之徒歟。愚竊惑¶
焉。大凡今之人。奔分寸之祿。走絲毫之利。如㣥蟻之附腥¶
膻。聚蛾之投爝火。取不為醜。貪不避死。得以為榮。失以為¶
辱。不由道以進退。不量能以授受。如此者多。有識知病。足¶
<pb:NFKB_QTW_p0544-06b>
下豈不欲矯棄流俗。獨為君子哉。誠志士之端操。賢人之¶
大業也。敢不愛慕之乎。或聞足下又以蒲輪元纁。郡府之¶
禮不到。遂徘徊山門。未果輕去。難進之道。三揖為宜。在足¶
下俟駕而行。斯可矣。餘復何可道哉。少許茶果。謹具別紙。¶
公程迫速。不獲拜詣。馳誠而已。不具。盧坦白。¶ 

* 柳公綽¶ 
:PROPERTIES:
:PERSID: QTWAUT1434
:END:

公綽字寬。小字起之。京兆華原人。舉賢良方正直言極諫。¶
再登賢良方正科。累拜御史中丞。元和中遷兵部侍郎兼¶
御史大夫。長慶三年改尚書左丞檢校戶部尚書山南東¶ 
<pb:NFKB_QTW_p0544-07a>
道節度使。敬宗朝歷刑部尚書。大和四年為河東節度使。¶
徵為兵部尚書。卒年六十八。贈太子太保。諡曰成。¶ 

** 請禁姦人得牒免差奏¶ 
:PROPERTIES:
:TITID: QTWTIT10898
:PERSID: QTWAUT1434
:END:

請諸司諸使。應有捉利錢戶。其本司本使給戶人牒身。稱¶
準放免雜差遣夫役等。如有過犯。請牒送本司本使科責。¶
府縣不得擅有決罰。仍永為常式者。臣昨因奉進止。追勘¶
閑廄使下利錢戶割耳進狀。劉嘉和訴被所繇分外科配¶
等事由。因勘責劉嘉和所執牒身。所引勅文。勅不獲。牒閑¶
廄使勘勅下年月日。又稱遠年。文案失落。今據閑廄使利¶
<pb:NFKB_QTW_p0544-07b>
錢案。一使之下。已有利錢戶八百餘人。訪聞諸使。並同此¶
例。戶免失役者。通計數千家。况犯罪之人。又常僥倖。所稱¶
捉利錢戶。亦不得本錢。百姓利其牒身。情願虛立保契。文¶
牒一定。子孫相承。至如劉嘉和情願充利錢戶事繇。緣與¶
人毆鬬。打人頭破。時便於閑廄使情願納利錢。得牒身。免¶
府縣科決。實亦不得本錢。已具推問奏聞訖。伏奉進止。令¶
臣具條流奏聞者。今請諸司諸使所管官錢戶。並依臺省¶
舉本納利人例。諸司諸使更不得妄有準勅給牒身。免差¶
遣夫役。及有過犯。詐作府縣處分。如官典有違。請必科¶ 
<pb:NFKB_QTW_p0544-08a>
處。使及長官。奏聽進止。其先給牒者。並仰本司使收毀。入¶
後在人戶處收毀不盡。其官典必有科責。其捉錢戶元不¶
得本錢者。亦任便不納利。庶得州府不失丁夫。姦人免有¶
僥倖。¶ 

** 定吏人犯罪坐長官等奏¶ 
:PROPERTIES:
:TITID: QTWTIT10899
:PERSID: QTWAUT1434
:END:

當使監院場官及專知納給并吏人等。有負犯合結罪者。¶
比依推問聞奏。只罪本犯所由。其監臨主守。都無科處。伏¶
請從今舉名例律。每有官吏犯贜。監臨主守同罪。及不能¶
覺察者。並請準條科處。所冀刑章具舉。貪吏革心。¶ 
¶
<pb:NFKB_QTW_p0544-08b>

** 請定勅使驛馬限約¶ 
:PROPERTIES:
:TITID: QTWTIT10900
:PERSID: QTWAUT1434
:END:

自幽鎮用兵。使命繁併。館遞匱乏。鞍馬多闕。又勅使行李¶
人數。都無限約。其衣緋紫乘馬者二十三十匹。衣黃綠者¶
不下十匹五匹。驛吏不得視券牒隨口即供。驛馬既盡。遂¶
奪路人鞍馬。衣冠士庶。驚擾怨嗟。遠近喧騰。行李將絕。伏¶
望聖慈。聊為定限。¶ 

** 太醫箴¶ 
:PROPERTIES:
:TITID: QTWTIT10901
:PERSID: QTWAUT1434
:END:

惟天布寒暑。不私於人。品類既一。高卑以均。惟人謹好愛。¶
能保其身。清淨無瑕。輝光以新。寒暑滿天地之閒。浹肌膚¶ 
<pb:NFKB_QTW_p0544-09a>
於外。好愛溢耳目之前。誘心知於內。清潔為隄。奔射猶敗。¶
氣行無閒。隙不在大。睿聖之姿。清明絕俗。心正無邪。志高¶
寡欲。謂天高矣。氛蒙晦之。謂地厚矣。橫流潰之。聖德超邁。¶
萬方賴之。飲食所以資身也。過則生患。衣服所以稱德也。¶
侈則生慢。惟過與侈。心必隨之。氣與心流。疾亦伺之。聖心¶
不惑。孰能移之。畋遊恣樂。流情蕩志。馳騁勞形。咤叱傷氣。¶
惟天之重。從禽為累。不養其外。前修所忌。聖心非之。孰敢¶
違之。人乘氣生。嗜慾以萌。氣離有患。氣凝則成。巧必喪真。¶
智必誘情。去彼煩慮。在此誠明。醫之上者。理於未然。患居¶
<pb:NFKB_QTW_p0544-09b>
慮後。防處事先。心靜樂行。體和道全。然後能德施萬物。以¶
享億年。聖人在上。各有攸處。庶政有官。㣥藝有署。臣司太¶
醫。敢告諸御。¶ 

* 張宏靖¶ 
:PROPERTIES:
:PERSID: QTWAUT1435
:END:

宏靖字元理。宰相延賞子。以蔭補河南參軍。累遷河中節¶
度使。元和中拜刑部尚書同中書門下平章事。封高平縣¶
侯。罷政。歷河東宣武盧龍三節度使檢校司空。貶太子賓¶
客分司東都。再貶吉州刺史。改撫州。稍遷太子少師。卒年¶
六十五。贈太子太保。¶ 

<pb:NFKB_QTW_p0544-10a>

** 應乾聖壽太上皇冊文¶ 
:PROPERTIES:
:TITID: QTWTIT10902
:PERSID: QTWAUT1435
:END:

維永貞二年歲次庚戌正月庚寅朔。皇帝臣某稽首再拜¶
奉冊言。臣聞上聖元邈。超乎希夷。強名之極。猶存乎言象。¶
豈足以表無為之化。光不宰之功。然稱謂所施。冊攸著。涵¶
泳德澤。感於精誠。願奉鴻徽。有以自竭。伏惟太上皇陛下¶
道侔元元。業纂皇極。膺千載之休歷。承九聖之耿光。宣昭¶
化元。發揚大號。政有敦本示儉。慶有格天漏泉。恩翔春風。¶
仁育㣥品。而成功不處。褰裳去之。付神器於沖人。想汾陽¶
<pb:NFKB_QTW_p0544-10b>
之高蹈。體堯之德。與神同符。其動也天。其靜也地。巍巍事¶
表。無德而言焉。顧茲寡昧。屬歷大寶。懼忝傳歸之業。莫申¶
繼述之志。夙夜兢畏。惟懷永圖。今天下幸安。皆睿訓所被。¶
而未極徽號。孰報君親。是以台臣庶官文武之列。抗疏於¶
內。方伯藩守億兆之眾。同詞於外。請因壽歷。以播鴻名。臣¶
不勝大願。謹上尊號曰應乾聖壽太上皇。當三朝獻壽之¶
辰。應五紀啟元之始。光膺徽稱。允叶神休。斯天下之慶也。¶
臣稽首再拜。¶ 

* 張正元¶ 
:PROPERTIES:
:PERSID: QTWAUT1436
:END:

正元。貞元五年進士。¶ 

<pb:NFKB_QTW_p0544-11a>

** 南風之薰賦(以悅人阜財生物咸遂為韻)¶ 

:PROPERTIES:
:TITID: QTWTIT10903
:PERSID: QTWAUT1436
:END:

昔者南風和醇。明德維新。創五法而配夏。感萬物之如春。¶
不然者。夔何以得為典樂。舜何以尊為聖人者哉。其風乃¶
周流遐裔。蕩滌庶物。廓宇宙以澄清。屏腐餘之伊鬱。故表¶
太平之至理。俾寰宇之無咈也。且順而隨時曰巽。氣之相¶
感曰咸。合之寧閒於幽林曠野。散之何啻乎萬壑千巖。當¶
其南正司辰。朱明應節。我風在德。何以驗乎枯桑。我風在¶
<pb:NFKB_QTW_p0544-11b>
仁。何必候於空穴。物既斯悅。薰不在乎器。人奚以欽。物莫¶
能同。葉不在乎蘭。人何以結。知執德不回。嘉祥有開。始斯¶
人之解慍。倏儀鳳以員來。有孚容若。至德休哉。足以成天¶
下之務。畜天下之財。今國家以義為利。知風之自。實皇猷¶
之穆穆。因王道之易易。竹帛之功斯在。絲桐之音不墜。夫¶
如是。未有靈瑞之不臻。生成之不遂者也。寧與夫蓬振塵¶
驚。颼飀淒清。或敗物者有墜。或中人而喪精。未若我皇內¶
協正德。外和厚生。在乎野而草自偃。入乎林而條不鳴。是¶
則良哉元首。克洽九有。仰南薰兮何翕爾而純和。幸得詠¶
時康與俗阜。¶ 

* 于頔¶ 
:PROPERTIES:
:PERSID: QTWAUT1437
:END:

<pb:NFKB_QTW_p0544-12a>

頔字允元。河南人。德宗朝累拜襄州刺史。充山南東道節¶
度使。奏升襄州為大都督府。累遷左僕射同中書門下平¶
章事。封燕國公。憲宗立。入朝。拜司空。因事貶恩王傅。改太¶
子賓客。卒贈太保。諡曰厲。其子季友訴於穆宗。賜諡曰思。¶ 

** 讓授子方太常丞表¶ 
:PROPERTIES:
:TITID: QTWTIT10904
:PERSID: QTWAUT1437
:END:

劉元佐倪士榮以佐之功先朝為太常丞。時臣與士榮同¶
登朝列。見其凡劣實鄙之。今臣功名不如元佐。某之凡劣。¶
不若士榮。若授此爵。更為叨忝。¶ 
¶
<pb:NFKB_QTW_p0544-12b>

** 釋皎然杼山集序¶ 
:PROPERTIES:
:TITID: QTWTIT10905
:PERSID: QTWAUT1437
:END:

詩自風雅道息。二百餘年而騷人作。其旨愁思。其文婉麗。¶
亡楚之變風歟。至西漢李陵蘇武。始全為五言詩體。源於¶
風。流於騷。故多憂傷離遠之情。梁昭明所撰文選。錄古詩¶
十九首。亡其名氏。觀其辭。蓋東漢之世。亦蘇李之流也。自¶
建安中王仲宣曹子建鼓其風。晉世陸士衡潘安仁揚其¶
波。王曹以氣勝。潘陸以文尚。氣勝者魏祖興武功。於二京¶
已覆。文尚者晉武圖帝業。於五胡肇亂。觀其人文興亡之¶
跡。人焉廋哉。人焉廋哉。宋高祖平桓元。定江表。文帝繼業。¶
五十年閒。江左寧謐。魏晉文章。鬱然復興。康樂侯謝靈運¶ 
<pb:NFKB_QTW_p0544-13a>
獨步江南。俯視潘陸。其文炳而麗。其氣逸而暢。驅風雷於¶
江山。變晴昏於洲渚。煙雲以之慘淡。景氣為其澄霽。信江¶
表之文英。五言之麗則者也。迨於齊世。宣城守謝元暉亦¶
得其詞調。涵於氣格。不侔康樂矣。梁陳已降。雖作者不絕。¶
而五言之道。不勝其情矣。有唐吳興開士釋皎然。字清晝。¶
即康樂之十世孫。得詩人之奧旨。傳乃祖之菁華。江南詞¶
人。莫不楷範。極於緣情綺靡。故辭多芳澤。師古興制。故律¶
尚清壯。其或發明元理。則深契真如。又不可得而思議也。¶
貞元壬申歲。余分刺吳興之明年。集賢殿御書院有命徵¶
<pb:NFKB_QTW_p0544-13b>
其文集。余遂採而編之。得詩五百四十六首。分為十卷。納¶
於延閣書府。上人以余嘗著詩述論前代之詩。遂託余以¶
集序。辭不獲已。畧志其變。上人之植性清和。稟質端懿。中¶
祕空寂。外開方便。妙言說於文字。了心境於定惠。又釋門¶
之慈航智炬也。余游方之內者。何足以叩元關。謝氏世為¶
詩人。豈佛書所為習氣云爾。¶ 

** 潭州法華院記¶ 
:PROPERTIES:
:TITID: QTWTIT10906
:PERSID: QTWAUT1437
:END:

長沙郡之安國寺。寺之北偏。法華院結構始畢。光明宏敞。¶
依之者其有旨乎。即我湖南伯御史中丞楊公。竭孝思。追¶ 
<pb:NFKB_QTW_p0544-14a>
大福。報罔極於所恃也。於戲。萬法性離也。言說非法也。然¶
捨言說。無以辯了義詮實相。繇是經教生焉。佛說九部。法¶
華為最。其逗機也。韜靈珠於髻上。指眾實於藏內。藥草沐¶
莖葉之雨。諸子悅羊鹿之車。其會真也。以開示誤入誘㣥¶
迷。令得佛知見。以會三歸一為上乘。令知法真際。至於如¶
是性。如是相。了緣起。叩寂滅。億劫諸佛。乃能知之。其餘聲¶
聞辟支。如稻麻竹葦。不得其微密也。若有受持讀誦。勇猛¶
堅固。我為勝因。果亦隨之。即揚州龍興寺阿闍黎靈祐。鑽¶
研歲久。深解義趣。常為寶函。以授信心。仍大署其背曰。功¶
<pb:NFKB_QTW_p0544-14b>
滿三千。其道乃圓。百福萬善。充塞沙界。中丞先太夫人滎¶
陽鄭氏。以閨門尊重之德。奉西方清淨之教。歸命道士。且¶
業是經。時有明晦。我無閒斷。居無幾。實盈其數焉。常願極¶
精慮。罄泉貝。大依佛事。共揚光烈。嗚呼。風樹之感。霜露之¶
悲。入肺肝者。可勝道哉。今位登方伯。輕千乘之貴。捐萬鍾¶
之祿。隳心裂膽。虔紹前志。此所謂不敢一日而忘其親也。¶
先是此地松竹葱蒨。含絕世之異。觀者百輩。曾無頌聲。公¶
乘時多暇。高步廊廡。密獲勝勢。其心快然。因心計手指。付¶
於匠吏。經時而成之。堂殿崔嵬以切雲。軒廊䆗窱而疏風。¶ 

<pb:NFKB_QTW_p0544-15a>

皎嚴淨而無塵。若釋梵之天宮。大德僧懷遠。秀掩珪璧。操¶
陵霜雪。是故啟請。為其主張。加之以田產。因之以臧獲。受¶
用具足。無遺乏相。嘗聞於經曰。造塔廟。建形像。旃檀沈水。¶
彩畫裝鉸。如是功德。福不唐捐。伏知必有以資窈冥。闢往¶
路。揮斥萬有。騰陵三界。巍巍尊識。補賢聖處。信決定矣。其¶
或否者。我教其誣乎。恭惟先太夫人誠敬齋莊。高明惠和。¶
道可以裨補陰教。禮可以綢繆婦則。早居穆伯之器。有賢¶
子三人。始在童孺。則自教誨。非雅言正味。不道不食。使中¶
<pb:NFKB_QTW_p0544-15b>
和淳粹之氣。飽飫其腑臟焉。故中司洎令弟兵部郎中凝¶
大理評事凌。皆擢進士高第。以清風累德。文學政事。振休¶
聲於宇內。議者謂玉昆金友。如三山峙立。三川橫流焉。後¶
之君子。非但寶地。覩此誌。可以知上有聖謨之美。下有大¶
孝之嗣矣。公永懷慟絕。不忍握管濡墨。以文字自導其意。¶
見託序述。乃惕然而書之。¶ 

* 崔備¶ 
:PROPERTIES:
:PERSID: QTWAUT1438
:END:

備。建中二年進士。辟四川節度使判官。終工部郎中。¶ 

** 駮太常擬贈工部尚書馬暢諡議¶ 
:PROPERTIES:
:TITID: QTWTIT10907
:PERSID: QTWAUT1438
:END:

謹案諡法敬字之義。與馬暢始終名迹不同。考行之義尚¶ 
<pb:NFKB_QTW_p0544-16a>
乖。易名之典未正。事須再牒禮院。請重議者。且以暢墳土¶
猶濕。物議尚存。皆可徵言。盡堪覆視。在春秋隱惡之義可¶
也。加史冊虛美之命難乎。况尚書責實當究是非。易名宜¶
存裦貶。夫國之禮法。懸在不刊。而文士多病於愧詞。史臣¶
或許其使傳。舊章既失。後代何觀。雖以禮之愛久無。而亂¶
名之責豈絕。幸稽前士。用示後人。其馬暢所諡為敬。請更¶
參議。¶ 

** 壁書飛白蕭字記¶ 
:PROPERTIES:
:TITID: QTWTIT10908
:PERSID: QTWAUT1438
:END:

壁書蕭字者。梁侍中蕭子雲之書也。韓晉公領浙西之歲。¶
<pb:NFKB_QTW_p0544-16b>
得於建業佛寺。置之南徐官舍。函以屋壁。俯瞰座隅。及晉¶
公入贊廟謩。啟於私第。朱方官吏。候其代者。完葺舊府。圬¶
墁故堂。吏人以壁字昏蒙。方以堊帚塗上。時故殿中李侍¶
御士舉為部從事。以晉公翰墨。代無等儔。自獲壁書。施榻¶
於下。躭翫研味。畧無已時。士舉重焉。紿而方得。及士舉府¶
除職停。寓壁字於小吏之舍。至甲申歲。士舉為江西從事。¶
通好江淮。時李評事約盛閱圖書。以示寮友。士舉方以壁¶
字言於座中。李君因而求之。士舉云。得卿皇象羊欣蕭綸¶
真草各一帖。大鄭畫屏一扇。即輟與之。不爾。當自持去。李¶ 
<pb:NFKB_QTW_p0544-17a>
君富於圖書。酷好遐異。遂以所求三帖并法士畫屏一扇¶
易焉。後十餘日。壁書自吳負來。士舉於道病卒。向若李君¶
不閱雅跡。士舉不言此書。即壁字為朽壤於小吏之家。逸¶
品絕前賢之迹。固知興亡繼絕。後不乏人。工極藝精。中必¶
有物。加以子雲與國同姓。所書蕭字。圜卷側掠。體法備焉。¶
信曩賢之妙門。實後代之茂範。其飛白書起於蔡中郎。(蔡¶
邕待詔門下見役者以堊帚成字心有悅焉歸而為飛白¶
書漢末魏初皆以題署宮闕)其後張敬禮王逸少子敬並稱妙絕。子雲¶
曲盡其法。歐陽率更云。蕭侍中飛白輕濃得中。如蟬翼掩¶
<pb:NFKB_QTW_p0544-17b>
素。其為前賢所重如此。嗟乎。景喬此書。今訪天下絕矣。惟¶
此蕭字。在乎舊都。三百年閒。竟無頹。俾後人傳授。似陰有¶
保持。余與李君寓家南徐。鄰而友善。獲覩妙迹。感其將壞。¶
晉公出之。方絕之迹。李君維之。用徵其事。故以蕭字志之。¶ 

¶
