#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID KR4H0168
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:KR4h0168_NKFB_0525-17a> 
#+PROPERTY: JUAN 0526
欽定全唐文卷五百二十六¶ 

<pb:KR4h0168_NKFB_0526-01a>

* 嚴涗¶ 
:PROPERTIES:
:PERSID: QTWAUT1391
:END:

涗。貞元二年官尚書右司郎中。¶ 

** 武成王祀典議¶ 
:PROPERTIES:
:TITID: QTWTIT10535
:PERSID: QTWAUT1391
:END:

謹按李紓所奏。援引訓典。比較禮度。祝文輕重之殺。獻官¶
尊卑之節。誠至當矣。推而廣之。抑未盡也。夫大名徽號。先¶
聖所以裦前哲令德之人。謂其言可以範圍。其行可以施¶
百世。其業可以振千古。苟未至也。則不虛美。其於太公。兵¶
權奇計之人耳。當殷辛失德。八百諸侯皆歸於周。時惟鷹¶
<pb:KR4h0168_NKFB_0526-01b>
揚。以為佐命。在周有大功矣。於殷謂之何哉。祀典不云乎。¶
法施於民則祀之。如仲尼之祖述堯舜。憲章文武。刪詩書。¶
定禮樂。使君君臣臣。父父子子。後王及學者皆宗師之。可¶
謂法施。於民矣。貞觀中。以其兵家者流。始令磻溪立廟。開¶
元中。漸著上戊釋奠之禮。其於進寵。不為薄矣。上元之際。¶
執事者苟以兵戎之急。遂尊武成封王之號。擬議於文宣¶
王。優劣萬殊。不可以訓。禮不云乎。儗人必於其倫。太公之¶
於聖人非倫。太史公以韓非與老子同傳。民到於今非之。¶
高祖封韓信為侯。自恥與絳灌等列。况聖朝裦美之稱。其¶ 
<pb:KR4h0168_NKFB_0526-02a>
可雷同乎。愚以為宜去武成及王字。依舊令為齊太公廟。¶
人無閒言矣。享獻之事。餘依李紓所奏。¶ 

* 李巽¶ 
:PROPERTIES:
:PERSID: QTWAUT1392
:END:

巽字令叔。趙州贊皇人。以明經調補華州參軍。登拔萃科。¶
順宗朝官兵部侍郎。領鹽鐵轉運使。遷兵部尚書。徙吏部。¶
元和四年卒。年六十三。贈尚書右僕射。¶ 

** 請於郴州鑄錢奏¶ 
:PROPERTIES:
:TITID: QTWTIT10536
:PERSID: QTWAUT1392
:END:

得湖南院申。郴州平陽高亭兩縣界有平陽冶。及馬跡曲¶
木等古銅坑。約二百八十餘井。差官校覆。實有銅錫。今請¶
<pb:KR4h0168_NKFB_0526-02b>
於郴州舊桂陽監置鑪兩所。採銅鑄錢。每日約二十貫。計¶
一年鑄成七千貫。有益於人。¶ 

** 駮尚書右僕射鄭珣瑜諡議¶ 
:PROPERTIES:
:TITID: QTWTIT10537
:PERSID: QTWAUT1392
:END:

夫諡所以昭德也。德既昭矣。則文無以加焉。故相國鄭公。¶
端操特立。寡言慎行。及居台司。有蠲逋恤人之美。有知難¶
不汙之節。雖無文若之進拔。無孟子之是非。無賑施之仁。¶
無蹇諤之義。然足以稱賢相也。夫文者。大則經緯天地。次¶
則潤色王猷。周文以至德為西伯。季孫以道事其主。咸諡¶
曰文。為美無以尚也。亦焉用兩字。然後為備哉。竊觀兩字¶ 
<pb:KR4h0168_NKFB_0526-03a>
之諡。或有兼德。一字不足以盡盛德之形容。故有兩字生¶
焉。然亦興於近古。非三代兩漢之事也。夫舉典之道。信其¶
正。不信其邪。春秋之大旨也。則兩字之諡。非春秋之正也。¶
故相國鄭公之諡為文足矣。焉用獻哉。為獻可矣。焉用文¶
哉。兩字兼諡。竊所未諭。請下太常重定。謹議。¶ 

** 又議¶ 
:PROPERTIES:
:TITID: QTWTIT10538
:PERSID: QTWAUT1392
:END:

議曰。鄭珣瑜兩字之諡。今太常請依前諡曰文獻者。夫諡¶
者。春秋裦貶之旨也。仲尼書法。隨類推廣。雖一字裦貶。其¶
文猶博。蓋欲指明事業。以昭示後代。俾後之人懲其惡。勸¶
<pb:KR4h0168_NKFB_0526-03b>
其善。故不可苟。夫諡一字。正也。堯舜禹湯周公召公是也。¶
兩字非正也。故諡法不載。或人臣不守彞章。苟逞異端。威¶
烈慎靚是也。或時主之權。以功德加厚於臣也。蕭何霍光¶
房元齡魏徵是也。不當加而加僭也。孔光劉寬薛元超李¶
元紘是也。三字過也。貞惠文子是也。亦諡法所不載也。古¶
今無有也。公叔文子諡。衞君之過也。衞之亂制也。不然。即¶
記之失也。以一善加一字。即堯舜禹湯。當累數十字以為¶
諡也。夫禮記者。非盡聖賢之意也。非盡宣尼之所述也。當¶
時雜記也。昔后蒼為曲臺記。其弟子戴聖增損刊定為小¶ 
<pb:KR4h0168_NKFB_0526-04a>
戴禮。今禮記是也。若盡宣尼之所述。即戴聖豈得而增也。¶
昔宣尼修春秋。游夏不能措一詞。以知禮記非盡宣尼所¶
述。故戴聖得以增損也。則貞惠文子之諡。衞君亂制也。古¶
今無有也。非宣尼所述。又何足法哉。鄭珣瑜和茂修整。始¶
終無闕。可為美矣。至於議行考功。而度越等輩。比於酇文¶
成梁文昭魏文貞則不侔。而諡號無差。輕用國典。失春秋¶
之旨矣。向者酇梁數公。皆經綸草昧。輔翼興王。以道輔君。¶
致於化洽。彰灼千古。言之者凜然生敬。而以珣瑜齒之。豈¶
無愧於心哉。夫數公者。皆時主感風雲之會。懷謨明之美。¶
<pb:KR4h0168_NKFB_0526-04b>
故加於常典。以明其德。亦所以篤君臣之義也。然非正也。¶
權制也。若後之人非數賢之比。則當循常以避數賢地也。¶
其劉仁軌薛元超李元紘加字之諡。皆黷國典而昧彞倫。¶
言之可為寒心。豈當舉之以為訓也。其餘姚元崇宋璟劉¶
幽求。或輔相一代。致理平之化。或忘身狥難。成中興之業。¶
又豈珣瑜之以典選為進善。以辭疾為嫉惡耶。皆尚口偽¶
辯。非守典確論也。夫以典選者皆為進善耶。若然者。則國¶
家有天下二百年。何裴行儉馬戴盧從愿等數賢獨見稱¶
於時也。循資署置。謂為進善。異乎余所聞也。又珣瑜之病。¶ 

<pb:KR4h0168_NKFB_0526-05a>

數月而終。豈偽疾耶。借使偽疾。尤可怪也。昔子路之冗食¶
家臣。有殺身狥難。而珣瑜履台輔之重。當危難之際。平居¶
則饗其高爵厚祿。見危則奉身自保。以此為是非之明。即¶
董狐之書趙盾。為妄作也。珣瑜之辭疾可責。於太常舉以¶
為德。信君臣之義。非常人所知也。珣瑜之下詰李實。誠中¶
其疾。可謂美矣。然則珣瑜自始筮仕。至於啟手足。垂四十¶
年。歷諫職。持風憲。其忠規激發。恐有過此者。今太常舉其¶
下詰李實。未為多也。謂為謇諤者眾矣。豈能使汲黯魏徵¶
<pb:KR4h0168_NKFB_0526-05b>
有慙色哉。前巽議云。三代兩漢無二字之諡。此未學之過¶
也。無荀文若之進善。無孟軻之是非。無文子之賑施。無周¶
舍之謇諤。以珣瑜之行。清而無闕。可為掩之。不足辯也。今¶
所議兩字之諡。亦又不當。其議固不足斥也。前巽之言過¶
矣。但兩字之諡。加等之美。以蕭何房元齡言。不在珣瑜也。¶
巽雖不敏。至於言諡美以惑人聽。此嘗所激切而不平也。¶
終不欲有僭。齒於蕭何房元齡之宗。又不欲有造次。擬於¶
魏文貞姚元崇宋璟劉幽求之讜言悟主茂績殊勳也。夫¶
前車之覆。後車所以易轍也。前有司之失。後有司當有以¶
矯之也。不矯之。則逶迤遂達。以至亂制。此有國之誡也。威¶ 
<pb:KR4h0168_NKFB_0526-06a>
烈慎靚孔光劉寬薛元超李元紘之同於禹湯文武蕭何¶
霍光房元齡魏徵。前有司之過。後之專筆削者。宜有以矯¶
之也。不矯之。典禮寢亂矣。有司不可以尤而效之也。不可¶
以黨所見而遂僭典也。鄭珣瑜兩字之諡。請下太常重議。¶
若一字不足盡珣瑜之盛德。必須兩字。則敢俟再告。謹議。¶ 

** 請符載書¶ 
:PROPERTIES:
:TITID: QTWTIT10539
:PERSID: QTWAUT1392
:END:

數月不面。延企為勞。夏首漸熱。惟動履安勝。巽弊㞕推遣。(¶
疑)昨者不揆薄劣。輒上薦賢之書。恩命拜足下太常寺奉¶
禮郎。充南昌軍副使。官告已到。惟增感慶。巽不任忻愜。足¶
<pb:KR4h0168_NKFB_0526-06b>
下義高德茂。文藻特秀。棲遲衡茅之下。藉甚寰海之內。信¶
儒者之徽猷。聖朝之公器。而元纁束帛。偶未至者。蓋匡阜¶
則邇。符君甚遠。巽謬臨此地。閒接清風。激揚多矣。向非章¶
疏上達。則麟足無由絆。然奉常之拜。亦吾子他日九層之¶
資也。但以俯倅吾軍。為執事者之累。幸當猥降。允副夙誠。¶
冀即傾展。差浣勤矣。謹差押衙任進朝奉侍官人馬。馳狀¶
進迎。¶ 

** 再請書¶ 
:PROPERTIES:
:TITID: QTWTIT10540
:PERSID: QTWAUT1392
:END:

使至。奉覽來疏。何乃華其詞。潔其志。未酬所獻。壹至於是。¶ 

<pb:KR4h0168_NKFB_0526-07a>

區區之意。竊有所未然足下之所然也。夫洪鐘遇扣。大小¶
必應。良劒赴剸。泥玉一切。知已許與。有類於斯。細詳足下¶
之旨。徒仰矯榮命。俯稽誠禮。其所難者。但慮側猿鳥之目。¶
咽㵎泉之溜。何嘗以阻鄙夫之誠為念。辱眾君子之望為¶
意乎。且足下之守儒行也。亦嘗聞尼父以司寇為汙己。俾¶
升堂者細百里而不宰乎。然丈夫立身之本。正在執德義¶
樹功業而已。今足下德義已著。而功業未樹。其在忽歲月¶
而貪疎曠。時至而不行也。以足下才德之美。僕素高山仰¶
<pb:KR4h0168_NKFB_0526-07b>
之。豈不能薦足下於朝。立可觀之地。矯翼霄漢。躍鱗清流。¶
以成雅志哉。意之所趣。輒有所在。方今聖主聰明。春秋鼎¶
盛。百王術內。六合掌中。而近郊跋扈。尚或乖化。夫主憂臣¶
辱。抑所忿憤。故僕私心期足下於遠圖大計耳。謹當虛心¶
假寐。灑埽庭館。奉候而已。且今之惠然。猶往之見辱。無㞕¶
意也。屬書有畏。不果躬詣所居。幸垂見悉。¶ 

** 第三書¶ 
:PROPERTIES:
:TITID: QTWTIT10541
:PERSID: QTWAUT1392
:END:

再馳狀。皆損還答。承抗跡未降。虛懷猶鬱。足下有器業可¶
以資時。松筠之質。有異蒲柳。然白駒驟過。良時易晚。昔夫¶
子從政。亦不待韋編三絕。况僕虛薄。忝承朝寄。懼於覆壓。¶ 

<pb:KR4h0168_NKFB_0526-08a>

寤寐良賢。實冀推明道德。俾助薄劣。故延仰之誠。有加常¶
旨。敢更誠情。所望虛副。幸甚。諸己再具。故不煩云。謹差散¶
將葉公著敬候。并官告衣服僕馬等。延首北睇。以得為榮。¶
惟垂昭省。不宣。李巽重。¶ 

* 衞次公¶ 
:PROPERTIES:
:PERSID: QTWAUT1393
:END:

次公字從周。河中河東人。第進士。累遷殿中侍御史。憲宗¶
朝進尚書左丞。以檢校工部尚書為淮南節度使。元和十¶
三年卒。年六十六。贈太子少傅。諡曰敬。¶ 
¶
<pb:KR4h0168_NKFB_0526-08b>

** 渭水貫都賦(以帝王建都取諸上象為韻)¶ 

:PROPERTIES:
:TITID: QTWTIT10542
:PERSID: QTWAUT1393
:END:

清渭天鑿。名都王制。貫金城千里之域。寫銀河九霄之勢。¶
同穴發源。眾川潛泄。分黑水以渺漫。遶黃山而迢遞。水能¶
濟物。用導於中州。君德配天。故法於上帝。都之會也皇皇。¶
渭之流也湯湯。異東西之瀍㵎。非汲引之沮漳。夏后濬川。¶
分流非肇於伯禹。秦德王水。貫都必因於始皇。照雙鳳之¶
丹闕。架長虹之飛梁。褰裳者不勞於揭厲。濯纓者何必於¶
滄浪。泛彼樓船。掩橫汾於武帝。濱之釣叟。感入兆於文王。¶
且夫前王酌憲。惟皇都之所建。度地有孚。因貫渭之上腴。¶
曲抱乎周原秦野。旁臨乎八達九衢。既流衍以紅粟。誠輝¶ 
<pb:KR4h0168_NKFB_0526-09a>
煥乎黃圖。則知八水皆流。豈清於渭水。五都並制。莫大於¶
西都。原夫渭者雍之巨浸。都者人之所聚。天垂法。君必取。¶
曳雲閒之清渭。何殊雲漢。移天上之紫宮。洞開天府。及乎¶
縈流一帶。中派紆餘。蕩元氣。澄太虛。稽前典而備矣。於名¶
川而舍諸。豈惟積潤於庶物。固亦近壯於皇居。至乃春景¶
澄廓。晴霞朗暢。涵萬象於影中。渡牽牛於波上。客有觀光¶
者。於茲而寫望。美夫取法可仰。因天垂象。疏紫陌而逶迤。¶
流丹霞而蕩漾。周公卜洛。雖云風雨所交。秦后貫都。實謂¶
膏腴之壤。惟洪業之永固。與渭流而彌廣。¶ 
¶
<pb:KR4h0168_NKFB_0526-09b>

* 劉元佐¶ 
:PROPERTIES:
:PERSID: QTWAUT1394
:END:

元佐。滑州匡城人。少從永平軍為牙將。建中初充宋亳潁¶
節度使檢校尚書左僕射同中書門下平章事。加汴宋節¶
度使陳州諸軍行營都統。本名洽。至是賜名以尊寵之。貞¶
元三年。為養子樂士朝酖死。年五十八。贈太傅。諡曰壯武。¶ 

** 勞高彥昭書¶ 
:PROPERTIES:
:TITID: QTWTIT10543
:PERSID: QTWAUT1394
:END:

宣武者。天下咽喉。國家之襟帶。元凶傑逆。竊弄神器。洽與¶
五軍大戰。幾落姦便。走馬奔馳。分為擒虜。昔燕昭王收燕¶
之餘人。欲報強齊。雪先人之恥。折節下士。卒招賢俊。築壇¶ 
<pb:KR4h0168_NKFB_0526-10a>
拜節。郭隗為師。於是樂毅自魏而至。燕國既安。人民樂為¶
用也。以樂毅為上將軍。糾合諸侯共伐齊。下其七十城。今¶
洽為國除殘去害。天借賊機。官軍不振。賴中丞異代閒生。¶
夷凶翦暴。心貫白日。功高一時。請迴洽官爵。並與中丞。¶ 

* 竇泰¶ 
:PROPERTIES:
:PERSID: QTWAUT1395
:END:

泰。貞元二年官御史中丞。¶ 

** 泥雨停朝參奏¶ 
:PROPERTIES:
:TITID: QTWTIT10544
:PERSID: QTWAUT1395
:END:

准儀制令。泥雨合停朝參。伏以軍國事殷。恐有廢闕。請令¶
每司長官一人入朝。有兩員并副貳。亦許分日。其夜甚雨。¶
<pb:KR4h0168_NKFB_0526-10b>
至明不止。許令仗下後到外廊食訖入中書。其餘官及王¶
府長官。並請停朝。任於本司勾當公事。泥雨經旬。亦望准¶
此。¶ 

* 趙元一¶ 
:PROPERTIES:
:PERSID: QTWAUT1396
:END:

元一。德宗時人。著有奉天錄四卷。¶ 

** 奉天錄序¶ 
:PROPERTIES:
:TITID: QTWTIT10545
:PERSID: QTWAUT1396
:END:

緬尋太古之初。真源一味。自然朴畧。不同浮華。雖垂不載。¶
至軒轅氏征蚩尤而廓清四海。帝舜黜有苗而定萬邦。逮¶
乎三王則弔人伐罪。暴秦則并吞天下。漢高祖夷凶靜難。¶ 

<pb:KR4h0168_NKFB_0526-11a>

光武討叛懲姦。魏武破袁紹。晉武滅苻堅。宇文氏破高歡。¶
普六茹氏平陳國。太宗擒王竇。肅宗定安史。故曰亂者理¶
之源。失者得之府。法令施而逆子誅。春秋書而賊臣懼。建¶
中四祀。朱泚作亂。居我鳳巢。忠臣義士。身死王事。可得而¶
言者哉。咸悉載之。使後來英傑。貴風義而企慕。承危伺隟。¶
與時浮沈者。其徒非一。正史備書。故闕而不錄。志懷問鼎¶
者。不敢漏網。夫書直筆直言。無矯無妄。欲使朱藍各色。清¶
濁分流。質而不文。焉敢潤色。恐史筆遺漏。故備闕也。李忠¶
<pb:KR4h0168_NKFB_0526-11b>
臣三朝名將。忽為叛主之臣。洪經綸累代通儒。乃作趨時¶
之士。其餘源休蔣鎮之輩。敬忠日月之徒。蓋㞕㞕者。何足¶
道哉。每思南史之筆。班馬之作。莫不廢食仰歎。且洪流壞¶
隄。猶可塞也。烈火燎原。尚可撲也。逆臣賊子。難可邇也。睹¶
此妖孽。搖動中原。莫不痛心疾首。是用書之素。使好我者¶
慕。惡我者懼。元一代居關右。世業三秦。親覩欃槍。媸妍必¶
記。雖形闕奉親。而內懷其孝。身乖事主。而心荷聖恩。每覽¶
嵇紹紀信之高義。感千載而仰慕。尋淖齒王敦之遺跡。思¶
奮劒而快心。疾惡之志。不忘寤寐。起自建中四祀孟冬月¶
上旬三日涇原叛命。終興元元年孟秋月中旬有八¶ 
<pb:KR4h0168_NKFB_0526-12a>
日皇帝再復神都。於中可否。總紀其事也。夫史館之筆。才¶
識學也。苟無三端。難以措其手足。元一不敏。敢竊鳳凰之¶
一毛。以效麒麟之千里。獨學而無知。孤陋而寡聞。跡不踐¶
於孔門。文有慙於先哲。輕塵罕增於巨岳。墜露無益於廣¶
川。輒申螢燭之光。將助太陽之照。述而不作。有媿老彭。冀¶
革前非。用警來祀云爾。¶ 

* 尚華¶ 
:PROPERTIES:
:PERSID: QTWAUT1397
:END:

華。德宗時人。高彥昭為寧陵西城都知鎮遏使。辟為判官。¶ 

** 上高中丞狀¶ 
:PROPERTIES:
:TITID: QTWTIT10546
:PERSID: QTWAUT1397
:END:
¶
<pb:KR4h0168_NKFB_0526-12b>

城於西北。壘道更高。左擊右攻。平視城內。日夜交戰。以棚¶
為牆。鋒刃相持。不踰咫尺。伏惟僕射去食存信。救此孤城。¶
遊魂之年。返骸之日。謹錄狀上。伏聽處分。¶ 

* 朱泚¶ 
:PROPERTIES:
:PERSID: QTWAUT1398
:END:

泚。幽州昌平人。以蔭籍為李懷仙部將。大歷七年拜盧龍¶
節度使。封懷寧郡王。入朝進同中書門下平章事。出屯奉¶
天。遷檢校司空隴右節度副大使。仍知河西澤潞行營兵¶
馬事。德宗立。改鎮鳳翔。加中書令。進拜太尉。涇原節度使¶
姚令言督兵討李懷光。過闕下。兵叛。迎泚入宣政殿。僭位¶ 
<pb:KR4h0168_NKFB_0526-13a>
改號。既為李晟所破。走保彭原西城。斬之。年四十三。¶ 

** 遺弟滔書¶ 
:PROPERTIES:
:TITID: QTWTIT10547
:PERSID: QTWAUT1398
:END:

昔文王囚於羑里。終王八百之基。殷湯繫於夏臺。後有解¶
網之頌。吾頃典郡四鎮。蕃夷戰懾。唐主不察。信諂諛之說。¶
吾罹姦臣之禍。便奪兵權。雖位列上公。詔書繼至。情懷恍¶
忽。百慮攢心。何期天道盈虛。五運更代。物極則返。憂極歡¶
來。歷數在躬。以登寶位。涇原四鎮。士馬爭驅。隴右鳳翔。獻¶
書繼至。三秦之地。指日剋平。吳蜀之閒。已令宣示。河北一¶
路。用卿殄除。布新令以示之。推利害以誘之。懸爵賞而招¶
<pb:KR4h0168_NKFB_0526-13b>
之。張皇威而逼之。驅鐵騎以臨之。橫行洛陽。與卿大會於¶
定鼎。¶ 

* 朱滔¶ 
:PROPERTIES:
:PERSID: QTWAUT1399
:END:

滔。幽州昌平人。兄泚。盧龍節度使。滔勸泚入朝。遂權知留¶
後兼御史大夫。進檢校司徒。領節度。賜德棣二州。封通義¶
郡王。田悅叛。滔及王武俊李納同謀。滔自號冀王。既而與¶
武俊有隙。武俊擊滔敗。走還幽州。上書待罪。詔免之。貞元¶
元年死。年四十二。贈司徒。¶ 

** 移諸道牒文¶ 
:PROPERTIES:
:TITID: QTWTIT10548
:PERSID: QTWAUT1399
:END:

<pb:KR4h0168_NKFB_0526-14a>

今月八日。大秦皇帝已登寶位。關西四鎮應歀附。請為臣¶
妾。惟奉天孤城。危同累卵。不有廢也。將何以興。今披讖應¶
圖。則鼎新之兆先也。同夫夏俗。待我后以來蘇。今發突騎¶
元戎四十萬。奮劒與夕火爭光。揮戈與秋月競色。長驅北¶
至洛陽。與皇帝會蹕於上陽宮。牒魏博恒冀等州將士。即¶
宜擁節歸朝。達於先覺。必使勳流奕葉。榮及子孫。如或固¶
守窮城。不識天命。必使覆巢破卵。易子析骸。請看今日之¶
長安。竟是誰家之宮闕。太山如礪。可知非石之言。秋日麗¶
<pb:KR4h0168_NKFB_0526-14b>
天。不易勤王之意。¶ 

* 劉闢¶ 
:PROPERTIES:
:PERSID: QTWAUT1400
:END:

闢字太初。貞元中擢進士宏詞科。佐韋臯幕府。累遷御史¶
中丞度支副使。永貞元年。臯卒。闢主留後。諷諸將上表徼¶
旄節。授檢校工部尚書。充劒南西川節度使。又求都統三¶
川。遂舉兵圍梓州。宰相杜黃裳薦高崇文李元奕等討之。¶
元和元年九月。闢遁走。擒送京師誅之。¶ 

** 如石投水賦(以仁義忠信公平能諫為韻)¶ 

:PROPERTIES:
:TITID: QTWTIT10549
:PERSID: QTWAUT1400
:END:

聖之求賢也詳明。水之受物也柔順。石遇柔而不阻。臣俟¶
明而必進。漢祖興兮昌言納。留侯輔兮皇威振。喻石水以¶ 
<pb:KR4h0168_NKFB_0526-15a>
興詞。配鹽梅而稱雋。堅脆性異。應廣納而來投。尊卑禮殊。¶
致精誠而取信。伊水為體。既清而平。猶君為德。既貞而明。¶
石豈自投。假海納之宏量。臣非苟進。由天聽而察誠。用率¶
於有類。將感於無情。虛而受者其理遠。含而容者其道行。¶
何幽邃之能閒。奚渺瀰之足驚。夫國之勃興。必多賢智。繼¶
九臣之跡。膺三傑之義。煥發英藻。呈龍章與鳳姿。敬宣嘉¶
猷。謂嶽生而天賜。豈不由山有巨石。水有通津。忽擊流以¶
澎湃。俄荅響於奫淪。雖源深流長。乃入無不至。而體柔處¶
潤。則托有所因。移他山之貞質。依上善之全仁。夫水石之¶
<pb:KR4h0168_NKFB_0526-15b>
奧旨。與君臣之等倫。今天子端居穆清。時和海晏。念投石¶
之契。爰求秉鈞。思箴闕之規。載徵驟諫。由是如石之義啟。¶
投水之情通。彼以誠應。我亦符同。懸天爵之榮。獲斯人瑞。¶
尊五嶽之禮。視乎上公。恒啟沃以為志。方清明而在躬。比¶
石固業。欽賢纘功。儻或水不周容。石乃無由寓質。君不虛¶
已。臣則曷能推忠。可以垂誡訓。可以流德風。則知聖既作¶
兮政惟恒。石既投兮賢必澄。敢獻良哉之詠。願揚美於廉¶
能。¶ 

* 古之奇¶ 
:PROPERTIES:
:PERSID: QTWAUT1401
:END:

<pb:KR4h0168_NKFB_0526-16a>

之奇。寶應中進士。馬燧辟置幕府。後汙朱泚偽命。為兵部¶
員外郎。¶ 

** 縣令箴¶ 
:PROPERTIES:
:TITID: QTWTIT10550
:PERSID: QTWAUT1401
:END:

咨爾多士。各司厥官。政不欲猛。刑不欲寬。寬則人慢。猛則¶
人殘。寬則不濟。猛則不安。小惡無為。涓流成池。片言可用。¶
毫末將拱。禍既有胎。福豈無種。鏡不自照。祗能鑒物。人不¶
自知。從諫勿咈。慾不可縱。貨不可黷。黷貨生災。慾縱禍速。¶
勿輕小人。蜂蠆有毒。勿輕小道。大車可覆。勿謂剛可長。長¶
<pb:KR4h0168_NKFB_0526-16b>
剛者亡。無謂柔可履。履柔者恥。剛強有時。柔弱有宜。時宜¶
克念。願在深思。不恕而明。不如不明。不通而清。不如不清。¶
無為惡行。無逆善名。保此中道。無成不成。過客箴士。冀申¶
同聲。如山之重。如水之清。如石之堅。如松之貞。如劒之利。¶
如鏡之明。如弦之直。如秤之平。¶ 

** 為朱泚署坊巿榜¶ 
:PROPERTIES:
:TITID: QTWTIT10551
:PERSID: QTWAUT1401
:END:

奉天殘黨。蟻聚京畿。重傑等仍敢執迷。拒我天命。朕使偏¶
師小將。果復敗亡。觀此孤城。不日當破。雲羅布網。無路鳥¶
飛。鐵釜盤魚。未過瞬息。宣布遐邇。各使聞知。¶ 

* 洪經綸¶ 
:PROPERTIES:
:PERSID: QTWAUT1402
:END:

<pb:KR4h0168_NKFB_0526-17a>

經綸。建中初為黜陟使。朱泚反。偽授太常少卿。¶ 

** 大岯山銘¶ 
:PROPERTIES:
:TITID: QTWTIT10552
:PERSID: QTWAUT1402
:END:

登於大岯。合[:#AS-FBEC:●]巾所經過。頂凸坤儀。根壓洪河。天生忠良。¶
濟物宏多。山靈河神。俾環海戢戈。¶ 

* 趙贊¶ 
:PROPERTIES:
:PERSID: QTWAUT1403
:END:

贊。建中時為吏部郎中黜陟使。貶播州司馬。貞元中位戶¶
部侍郎。¶ 

** 請以箴表等代詩賦奏¶ 
:PROPERTIES:
:TITID: QTWTIT10553
:PERSID: QTWAUT1403
:END:
¶
<pb:KR4h0168_NKFB_0526-17b>

箴論表贊代詩賦。仍各試策三道。應口問大義明經人。明¶
經之目。義以為先。比來相承。惟務習帖。至於義理。少有能¶
通。經術寖衰。莫不繇此。今若頓取大義。恐全少其人。欲且¶
因循。又無以勸學。請酌舉司舊例。稍示考義之難。承前問¶
義。不形文字。落第之後。喧競者多。臣今請以所問。錄於紙¶
上。各令直書其義。不假文言。既與策有殊。又事堪徵證。憑¶
此取舍。庶歸至公。如有義策全通者五經舉人。請准廣德¶
元年七月勅超與處分。明經請減兩選。伏請每歲甄獎。不¶
過數人。庶使經術漸興。人知教本。¶ 

** 常平倉議¶ 
:PROPERTIES:
:TITID: QTWTIT10554
:PERSID: QTWAUT1403
:END:

<pb:KR4h0168_NKFB_0526-18a>

伏以舊制置倉儲粟。名曰常平。軍興以來。此事闕廢。因循¶
未舉。垂三十年。其閒或因凶荒流散。餓死相食者。不可勝¶
紀。古者平準之法。使萬室之邑。必有萬鍾之藏。千室之邑。¶
必有千鍾之藏。春以奉耕。夏以奉耘。雖有大賈富家。不得¶
豪奪吾人者。蓋謂能行輕重之法也。自陛下登極以來。許¶
京城兩巿置常平。官糴鹽米。雖經頻年少雨。米價不復騰¶
貴。此乃即日明驗。實要推而廣之。當軍興之時。與承平或¶
異。事須兼儲布帛。以備時須。臣今商量。請於兩郡并江陵¶
<pb:KR4h0168_NKFB_0526-18b>
成都揚汴蘇洪等州府。各置常平輕重本錢。上至百萬貫。¶
下至數十萬貫。隨其所宜。量定多少。惟置斛斗疋段絲麻¶
等。候物貴則下價出賣。物賤則加價收糴。權其輕重。以利¶
疲人。並請諸道津要都會之所。皆置吏閱商人財貨。計錢¶
每貫稅二十文。天下所出竹木茶漆。皆十一稅之。以充常¶
平本。¶ 

** 唐故贈太保張公神道碑¶ 
:PROPERTIES:
:TITID: QTWTIT10555
:PERSID: QTWAUT1403
:END:

貞元三年秋七月壬申。丞相張公薨於位。冬十月乙酉。(闕¶
二字)於(闕)直其北一里。嗚呼。往而不作。哀可極也。歿而不¶
朽。德之盛也。公諱延賞。字延賞。河東猗氏人。漢(闕)部尚書¶
中¶ 
<pb:KR4h0168_NKFB_0526-19a>
書令贈(闕二字)都督諡曰恭肅。光輔(闕二字)成開元之理。公三(¶
闕)臣器公而薦(闕二字)本名寶符。元宗召見奇之。且思恭肅¶
之德。故錫茲嘉名。解褐(闕)太師苗韓(闕三字)碩德深於知人。¶
見(闕一字)歎異。申以姻好。及(闕一字)山作難。公(闕)城邑公有(闕¶
五字)鎮北都公(闕二字)倅兼副尹守入拜給事中。襲封河(闕)¶
三節度兼(闕七字)書建中(闕二字)起輦轂駐蹕近郊。以公(闕一¶
字)力竭(闕)時都邑(闕七字)倚重於蜀故(闕二字)仍領遙(闕二字)計(¶
闕三字)乘(闕)寇戎(闕十字)危㣥心尤切(闕)聽遠邇相(闕三字)之化¶
時情所屬(闕)弔賻有加。(闕二字)護喪事(闕)聞(闕一字)震(闕四字)泫¶
<pb:KR4h0168_NKFB_0526-19b>
云爾太(闕)黍繁(闕一字)躬為律度(闕二字)知禁德禮(闕)康之(闕¶
三字)如東周之禮。其在荊楚也。(闕)遺愛成頌。皆因俗施政。¶
而同歸於中。其(闕)奪其(闕五字)昔方叔山甫。成中興之業。而(¶
闕二字)因時(闕)若星辰(闕一字)穹若山岳。斯可謂歿而不朽者¶
夫。詩云。惠此中國。以(闕)備盡無違之孝。遺令薄葬。布衣瓦¶
器。以終予志。祁國夫人太師之(闕二字)德輔(闕)目所及皆為¶
實錄。其詳則制詔璽書。歷鎮碑記。及家傳備矣。今(闕)¶ 

太保受氏。滔滔其流。本系軒轅。冑分留侯。(闕)皇天太保嗣¶
烈。克光前人。勤勞王家。宏濟艱難。外危我將。內(闕)種厥德¶ 
<pb:KR4h0168_NKFB_0526-20a>
閭閻懷思。周愛甘棠。荊淚空碑。况乃松檟(闕四字)崇山(闕一¶
字)石終卜(闕)¶ 

* 薛[:#AS-8FA5:●]¶ 

:PROPERTIES:
:PERSID: QTWAUT1404
:END:

[:#AS-8FA5:●]字溫如。河中寶鼎人。累¶
遷楚州刺史。建中初拜司農卿。改太子賓客。出為嶺南觀¶
察使。卒年七十四。贈工部尚書。¶ 

** 請禁淹留館驛奏¶ 
:PROPERTIES:
:TITID: QTWTIT10556
:PERSID: QTWAUT1404
:END:

當府館驛。準永泰元年三月京兆尹兼御史大夫第五琦¶
<pb:KR4h0168_NKFB_0526-20b>
奏。使人緣路。無故不得於館驛淹留。縱然有事。經三日已¶
上。即於主人安置。館存其供限。如有家口相隨及。自須於¶
村店安置。不得令館驛將什物飯食草料等。就彼供給擬¶
者。伏以承前格敕。非不丁寧。歲月滋深。因循久弊。今往來¶
使客。多是武官。踰越條流。廣求供給。府縣少缺。悔吝坐至。¶
屬當凋殘。實難濟辦。况都城大路。耗費倍深。伏乞重降殊¶
恩。申明前勅。絕其僥濫。俾懼章程。庶郵驛獲全。職司是守。¶ 

* 柳峴¶ 
:PROPERTIES:
:PERSID: QTWAUT1405
:END:

峴。貞元三年試太常寺奉禮郎。¶ 

** 故莫州長豐縣令李君墓誌銘¶ 
:PROPERTIES:
:TITID: QTWTIT10557
:PERSID: QTWAUT1405
:END:

唐貞元三祀五月。故長豐宰李君丕卒於幽州潞縣。嗚呼¶ 
<pb:KR4h0168_NKFB_0526-21a>
逝水。古今悲夫。公隴西人也。世襲軒裳。地清才幹。曾祖知¶
禮。宣州司功參軍。祖懷璧。汴州陳留縣丞。考某。許州鄢陵¶
縣令。公灑然深心。抱義育德。士林咸器重之。乃昌言薦於¶
元戎。遂徵辟為潞縣丞。佐理高標。令名遠著。後墨綬長豐。¶
化百里之風。樂四人之業。俄改任莫州司法參軍。蘇息萌¶
隷。鈐鍵奸譎。凡登仕踐位。時議茂宰良掾也。每處其厚。不¶
居其華。果行溫良。發言砥礪。豈期餘慶罔祐。而禍兮有階。¶
故鵬鳥作孽。二豎為祟。沈疾於故林私第。即代之日。春秋¶
六十有三。無嗣。夫人元氏。晝哭靈帳。恨無三從。傷肝膈之¶
<pb:KR4h0168_NKFB_0526-21b>
痿憒。痛終身之惸獨。長女適河東柳氏名峴。試太常寺奉¶
禮郎。感深仁之厚恩。盡半子之禮節。力窆棺櫬。手植松槐。¶
扶塗車。封馬鬛。粵三年建子月。葬於縣之南三里潞州之¶
右。託一片之琬玉。紀平生之徽猷。俾山壑之變。風烈有遺。¶
而為銘曰。¶ 

屹然孤墳。長城之東。死生永隔。天地不同。于嗟英靈。窮泉¶
之中。悄悄原野。旦暮悲風。¶ 

* 劉濟¶ 
:PROPERTIES:
:PERSID: QTWAUT1406
:END:

濟字濟。幽州盧龍軍節度副大使怦子。第進士。嗣節度。貞¶ 
<pb:KR4h0168_NKFB_0526-22a>
元中累遷左僕射同中書門下平章事。順宗立。檢校司徒。¶
元。和初加侍中兼中書令。濟疾。次子總酖殺濟。年五十四。¶
贈太師。諡莊武。¶ 

** 涿鹿山石經堂記¶ 
:PROPERTIES:
:TITID: QTWTIT10558
:PERSID: QTWAUT1406
:END:

我大唐十有一葉。皇帝繼明。照宣(闕二字)光被四海。神人以¶
和。逮今已丑歲。凡五祀矣。方隅守臣。樂其休明。天地大德。¶
罔知攸報。濟封內山川。有涿鹿山石經者。始自北齊。至隋¶
沙門靜琬。睹層封雲跡。因發願造十二部石經。至國朝貞¶
觀五年。湼槃經成。其夜山吼三聲。生香樹三十餘本。其年¶
<pb:KR4h0168_NKFB_0526-22b>
六月。瀑水浮大木數千株於山下。遂構成雲居寺焉。既而¶
元宗開元聖文神武皇帝第八妹金仙長公主特加崇飾。¶
遐邇之人。增之如蟻術焉。有為之功。莫此而大。濟遂以奉¶
錢為聖上刻造大般若經。以今年四月功就。親與道俗。齊¶
會石經峰下。飯等香積。而法雲藹空。會同華嚴。而花雨滿¶
地。金篆玉板。燦如龍宮。神光曜日。宇宙金色。於是一口作¶
念。萬人齊力。巖壑動。鸞鳳翔。或推之。或挽之。以躋於上方。¶
緘於石室。必使劫火燒而彌固。桑田變而不易。或資聖壽。¶
壽願比於崇山。緘於石經。經願延於沙界。鴻祚景福。聖壽¶ 
<pb:KR4h0168_NKFB_0526-23a>
無疆。幕府眾君子同稱讚之。時元和四年四月八日記。¶ 

* 胡堅¶ 
:PROPERTIES:
:PERSID: QTWAUT1407
:END:

堅。貞元九年左神策鹽州行營節度使。¶ 

** 得鹽井水土表¶ 
:PROPERTIES:
:TITID: QTWTIT10559
:PERSID: QTWAUT1407
:END:

初城鹽州鹵中獲懷土。又置烽堡水路迴遠。即時有兩廢¶
鹽井悉生鹽。事符聖德。可謂天贊。請付史館。¶ 

¶
