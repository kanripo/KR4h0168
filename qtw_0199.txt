#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0198-18a> 
#+PROPERTY: JUAN 0199
欽定全唐文卷一百九十九¶ 

<pb:NFKB_QTW_p0199-01a>
　駱賓王(三)¶ 

** 代李敬業討武氏檄¶ 
:PROPERTIES:
:TITID: QTWTIT04840
:PERSID: QTWAUT0268
:END:

偽臨朝武氏者。性非和順。地實寒微。昔充太宗下陳。曾以¶
更衣入侍。洎乎晚節。穢亂春宮。密隱先帝之私。陰圖後庭¶
之嬖。入門見嫉。蛾眉不肯讓人。掩袖工讒。狐媚偏能惑主。¶
踐元后於翬翟。陷吾君於聚麀。加以虺蜴為心。豺狼成性。¶
近狎邪佞。殘害忠良。殺子屠兄。弒君鴆母。神人之所共疾。¶
天地之所不容。猶復包藏禍心。竊窺神器。君之愛子。幽在¶
別宮。賊之宗盟。委以重任。嗚乎。霍子孟之不作。朱虛侯之¶
<pb:NFKB_QTW_p0199-01b>
已亡。燕啄皇孫。知漢祚之將盡。龍漦地后。識夏庭之遽衰。¶
敬業皇唐舊臣。公侯冡子。奉先帝之遺訓。荷本朝之厚恩。¶
宋微子之興悲。良有以也。袁君山之流涕。豈徒然哉。是用¶
氣憤風雲。志安社稷。因天下之失望。順宇內之推心。爰舉¶
義旗。以清妖孼。南連百越。北盡三河。鐵騎成㣥。玉軸相接。¶
海陵紅粟。倉儲之積靡窮。江浦黃旗。匡復之功何遠。班聲¶
動而北風起。劍氣衝而南斗平。喑嗚則山岳崩頹。叱咤則¶
風雲變色。以此制敵。何敵不摧。以此攻城。何城不克。公等¶ 
<pb:NFKB_QTW_p0199-02a>
或居漢地。或叶周親。或膺重寄於話言。或受顧命於宣室。¶
言猶在耳。忠豈忘心。一坏之土未乾。六尺之孤安在。儻能¶
轉禍為福。送往事居。共立勤王之勳。無廢大君之命。凡諸¶
爵賞。同指山河。若其眷戀窮城。徘徊岐路。坐昧先幾之兆。¶
必貽後至之誅。請看今日之域中。竟是誰家之天下。移檄¶
州郡。咸使知聞。¶ 

** 兵部奏姚州破逆賊諾沒弄楊虔柳露布¶ 
:PROPERTIES:
:TITID: QTWTIT04841
:PERSID: QTWAUT0268
:END:

尚書兵部臣聞北極列象。六合奉天子之尊。南面乘乾。一¶
統成聖人之業。是知衣裳所會。義有輯於殊鄰。霜露所均。¶
<pb:NFKB_QTW_p0199-02b>
誠兼育於異類。故塗山萬國。誅後至者防風。丹浦一戎。緩¶
前禽者就日。然則利弧矢以威天下。法雷霆以靖域中。四¶
時行焉。天道不能去殺。五兵備矣。皇業所以勝殘。雖事切¶
救焚。苟順時以濟物。恩深祝網。不獲巳而用兵。伏惟皇帝¶
陛下登翠媯以握圖。憲紫微而正象。元功不宰。混太始以¶
凝神。至道無名。佇華胥而得夢。闡文教以清中夏。崇武功¶
以制九夷。環海十洲。通波太液之水。鄧林萬里。交影甘泉¶
之樹。反踵穿胷之域。襲冠帶以來王。奇肱儋耳之酋。奉正¶
朔而請吏。逆賊蒙儉和舍等。浮竹遺種。沈木餘苗。邑殊禮¶ 
<pb:NFKB_QTW_p0199-03a>
義之鄉。人習貪殘之性。日者王明廣燭。帝道遐融。頗亦削¶
左衽而被朝衣。解椎髻而昇華冕。而豺狼有性。梟獍難馴。¶
遂敢亂我天常。變九隆而背誕。負其地險。攜七部以稽誅。¶
騷亂邊疆。[:#AS-FBF9:●]¶ 
[:#AS-FBED:●]皮襄[:#AS-FBED:●]皮州郡。是用三¶
門授律。長驅無戰之師。五月渡瀘。深入不毛之地。去月二¶
十一日。軍次三朏崑崙鎮。前後捕得生口。知守捉山羌傍¶
山連結十部蠻首徒五萬眾。此山即南郡中之巨防也。岡¶
蠻千里。西通大荒之郊。溪谷萬重。南極炎洲之境。聳喬林¶
而插漢。陰兔有假道之標。拔崇巖以隱天。陽烏無迴翼之¶
<pb:NFKB_QTW_p0199-03b>
地。峯危束馬。路絕懸車。賊踞臨岱之形。負建瓴之勢。徵風¶
召雨。蝟起蜂飛。驅雜種以挺灾。封狐千里。肆沈黎而作孼。¶
雄虺九頭。臣以為制敵以權。柔遠者祇成於德教。伐叛以¶
義。決勝者不在乎干戈。於是廣布朝恩。恭宣帝澤。申之以¶
安撫。曉之以存亡。信重蠻陬。無負黃龍之約。賞隆漢爵。不¶
渝白馬之盟。而地接冉駹。詞屢殫於喻蜀。俗通槃瓠。聲不¶
輟於吠堯。臣遣左三軍子總管寧遠將軍前守右驍騎萬¶
安府長史折衝都尉上柱國劉會基。率檢校果毅驍騎尉¶
井陘縣開國男劉元暕等。銜枚遠襲。卷甲前驅。偃危斾而¶
設潛兵。疑從天落。乘間道而¶ 
<pb:NFKB_QTW_p0199-04a>
掩不備。若出地中。又遣右三軍子總管明威將軍行右武¶
衞翊府中郎將上柱國高奴弗率左武衞天水府折衝都¶
尉張仁操等。陟南山之南。衝其要害之路。又遣左一軍子¶
總管前右金吾衞翊府左郎將上柱國孫仁感率衞尉府¶
右果毅都尉王文雅等。陵北山之北。絕其飛走之塗。賊首¶
領楊虔柳諾沒弄諾覽斯等。振螳螂之力。拒轍當輪。縱蚊¶
蚋之㣥。彌山滿谷。劉會基高奴弗孫仁感等。並忠勤克著。¶
知略遠聞。識明君之重恩。輕生有地。提太阿之神劍。視死¶
無時。彎弧而兇黨土崩。舉刃而妖徒瓦解。雖危苕沸鼎。未¶
<pb:NFKB_QTW_p0199-04b>
窮梟首之誅。救死扶傷。猶致析骸之爨。二十二日。臣遣副¶
總管兼安撫副使定遠將軍前左驍騎翊府中郎將令狐¶
知通率右武衞良將壯府左果毅都尉韓惠德等。擁貔豹¶
之雄。順天機而左轉。遣管內安撫副使朝議大夫使持節¶
守銀州刺史上柱國宜春縣開國男李大志率前左武衞¶
靜初府右果毅都尉上柱國陳宏義等。驅象犀之卒。乘地¶
軸以右迴。又遣行軍司馬朝散大夫守嶲州都督府長史¶
上柱國梁待辟率守右金吾衞宜昌府果毅都尉閻文成¶
等。總投石拔距之材。蹈中權而拊其背。又遣前守右威衞¶ 
<pb:NFKB_QTW_p0199-05a>
龍西府果毅都尉康留買等。騰躍鐵歕金之騎。犯前茅而¶
扼其喉。臣等率守左衞清宮府左果毅許懷秀等。橫玉弩¶
以高臨。縱金鉦而直進。元雲結陣。影密西郊。赤莖揮鋒。氣¶
衝南斗。飛塵埃而匝地。白日為之晝昏。掃氛祲以稽天。滄¶
溟為之晦色。兵交刃接。鳥散魚驚。自卯及申。追奔逐北。斬¶
首千餘級。轉戰三十里。激流膏而為泉。似變萇宏之血。委¶
亂骸而擠壑。若泛鼈靈之屍。既而照盡高舂。雲昏乙夜。賊¶
乃收集餘眾。保據重巖。臣度彼遊魂。慮其宵遁。使三軍齊¶
進。四面合圍。二十三日。乘魚爛之危。啟蛇行之陣。揚麾誓¶
<pb:NFKB_QTW_p0199-05b>
眾。杖節訓兵。一鼓先登。賞必懸於芳餌。九攻桉律。罪無赦¶
於嚴誅。五部雄材。三河俠少。或生居燕地。尤工即墨之圍。¶
或家本秦人。早習昆明之戰。叱咤則江山搖蕩。慷慨則林¶
壑飛騰。舉鵬力以揚威。燿犀渠而賈勇。澄氛廓祲。回夏景¶
以潰春冰。滅迹掃塵。若霜風之捲秋蘀。戰踰百里。時歷三¶
朝。前後生擒四千餘人。斬首五千餘級。諾沒弄楊虔柳等¶
殞元行陣。懸首旌門。蒙儉和舍等委眾奔馳。脫身挺險。雖¶
復刑以止殺。丁壯咸伏於誅夷。禮不重傷。班白必存於寬¶
宥。昔魏臣賦蜀。徒聞蒟醬之奇。漢使開卭。纔通竹杖之利。¶ 

<pb:NFKB_QTW_p0199-06a>

豈若膺紫泥而弔伐。指丹徼以臨戎。一戰而孟獲成擒。再¶
舉而哀牢授首。斯並皇威遠暢。廟略遐覃。奉元猷以配天。¶
徒知帝力。掩皇輿而闢地。豈曰臣功。無任慶快之誠。謹遣¶
某奉露布以聞。軍資器械別簿條上。¶ 

** 兵部奏姚州破賊設蒙儉等露布¶ 
:PROPERTIES:
:TITID: QTWTIT04842
:PERSID: QTWAUT0268
:END:

臣聞七緯經天。星墟分張翼之野。八紘紀地。炎洲限建木¶
之鄉。西距大秦。雜金行而布氣。南通交趾。枕銅柱以為鄰。¶
俗帶白狼。人習貪殘之性。河淪赤虺。川多風雨之妖。水積¶
<pb:NFKB_QTW_p0199-06b>
炎氛。山涵毒霧。竹浮三節。肇興外域之源。木化九隆。頗為¶
中原之患。年將千紀。代歷百王。鄭純之化不追。孟獲之風¶
逾煽。故三年疲眾。徒聞定笮之譏。五月出師。未息渡瀘之¶
役。然則大人拯物。上聖乘期。法乾坤以握樞。體剛柔而建¶
極。知仁義不能禁暴。設刑網以勝殘。知揖讓不可濟時。用¶
干戈而靖亂。伏惟皇帝陛下祥摛戴玉。拓地軸以登皇。道¶
契書繩。掩天紘而踐帝。元雲入戶。纂靈瑞於丹陵。蒼籙升¶
壇。薦禎圖於翠渚。垂衣裳以朝萬國。崇玉帛而禮百神。昭¶
儉防奢。露臺惜中人之產。宣風布政。明堂法上帝之宮。致¶
㣥生於太和。登品物於仁壽。四神踐雪。五老飛星。君囿祥¶ 
<pb:NFKB_QTW_p0199-07a>
麟。樂班文於仙卉。女牀鳴鳳。韻歸昌於帝梧。四隩同文。五¶
方異色。鄧林萬里。纔疏苑囿之基。曾城九重。未出池隍之¶
域。六合照臨之地。候月歸琛。大鑪覆載之間。占風納賮。蠢¶
茲蠻貊。敢亂天常。橫赤熛以疏疆。背朱提而設險。山林萬¶
仞。巖邑千尋。望秦阜以相傾。崤陵失四塞之阻。對梁山而¶
錯峙。劍門成一簣之峯。自謂絕壤遐方。中外足以迷聲教。¶
憑深負固。江山可以逃靈誅。不知玉弩垂芒。凶水無九嬰¶
之沴。瑤階舞戚。洞庭有三苗之墟。臣等謬以散材。忝專分¶
閫。自白招乘候。順秋帝以揚旌。絳節臨邊。通夜郎而解辮。¶
<pb:NFKB_QTW_p0199-07b>
雲開嶲穴。斾轉卭川。峻岐折坂之危。盡忘襟帶。滇池漏江¶
之固。曾莫籓籬。唯逆賊設蒙儉等。未革狼心。仍懷豕突。陸¶
梁方命。旅拒偷生。城接祠雞。竟無希於改旦。山多神鹿。終¶
未息於擇音。臣以大帝宣威。有征無戰。明王仗順。先德後¶
刑。宏聖澤於中孚。緩天誅於大造。庶南薰解慍。仰雲闕以¶
翔魂。東律變音。扣轅門而頓顙。而祝禽踈網。徒開三面之¶
恩。毒虺挻災。逾肆九頭之暴。乃鳩集餘眾。蟻結兇徒。儋耳¶
椎髻之渠。千里霧合。鑿齒雕題之孽。一呼雲屯。淩石菌以¶
開營。拒巖椒而峻壘。崇巒切漢。若登藏寶之山。絕壑憑霄。¶ 

<pb:NFKB_QTW_p0199-08a>

似瞰封泥之谷。以前月十七日連營布陣。踞險揚兵。東西¶
三十餘里。馬步二十餘萬。聚蚊蚋而成響。聲若雷霆。縱蛇¶
豕以為㣥。氣衝宇宙。臣遣中郎將令狐智通等。擁拔山超¶
海之師。當其步陣。遣銀州刺史李大志等。驅躍景騰雲之¶
騎。乘其馬軍。遣嶲州都督府長史行軍司馬梁待辟等。領¶
勁卒三千。絕其飛走之路。遣臨源府果毅馬仁靜等。勒精¶
兵九百。斷其潛伏之軍。臣率行軍長史韓餘慶等。負霜戈¶
而直進。指雲陣以長驅。庶令斬馘七擒。戰士挾雷公之怒。¶
<pb:NFKB_QTW_p0199-08b>
伏屍百里。蠻夷識天子之威。於是三略訓兵。五申誓眾。先¶
登陷敵。無遺大樹之功。后拒亂行。必致曲梁之罰。楚人三¶
戶。蜀郡五丁。氣擁元雲。精貫白日。喑嗚則乾坤搖蕩。呼吸¶
則林壑沸騰。列旗幟以雲舒。似長虹之東指。橫劍鋒而電¶
轉。疑大火之西流。刃接兵交。洞胷達腋。自辰踰午。魚爛土¶
崩。沸殘息於層峯。更切守陴之哭。積圓顱於重阜。殆成京¶
觀之封。唯賊帥夸干。未悟傾巢之兆。敢懷拒轍之心。獨率¶
馬軍。憑川轉鬬。驚塵亂起。六合為之寢光。殺氣相稽。四溟¶
由是變色。副總管李大志。忠唯殉國。義則忘軀。臨危而貞¶
節逾明。制敵而神機獨遠。丹誠自守。雖九死其如歸。白刃¶ 
<pb:NFKB_QTW_p0199-09a>
交前。豈三軍之可奪。投袂則妖徒霧廓。搴旗而逆黨氷摧。¶
於是乘利追奔。因機深入。困獸猶鬬。如戰廩君之魂。窮鳥¶
尚飛。如驚杜宇之魄。斬甲卒七千餘級。獲裝馬五千餘匹。¶
僵尸蔽野。臨赤坂而非遙。流血灑途。視丹徼以何遠。首領¶
和舍等。並計窮力屈。面縛軍門。寬其萬死之誅。宏以再生¶
之路。唯蒙儉脫身鋌險。負命窮山。顧巢穴而靡依。延晷漏¶
其何幾。况妖徒革面。徼外非復他人。部落離心。舟中皆為¶
敵國。瞻言梟首。指日可期。凡在歸降。隨事招撫。與之經始。¶
復其故業。首邱懷戀。疑臨故國之墟。安堵知歸。似入新豐¶
<pb:NFKB_QTW_p0199-09b>
之市。然后班師遯水。振旅禺山。建鴻勳於武功。暢元猷於¶
文教。庶荒陬襲中邦之禮。邊疆息外戶之虞。華封祝堯。兆¶
皇基於千載。夷歌頌漢。美王澤於三章。宜與夫天帝前星。¶
廣賜秦公之冊。坤元益地。遙開王母之圖。蓋亦有云。曾何¶
足紀。斯並元謨廣運。廟略遐覃。一戎而荒景肅清。再鼓而¶
邊隅底定。豈臣等提戈擐甲。克全百勝之功。仗節揚麾。能¶
通九變之策。詣藳街而獻旅。大帝成規。聞杕杜以勞旋。小¶
臣何力。不勝慶快之至。謹遣行軍司馬朝散大夫守巂州¶
都督府長史上柱國梁待辟奉露布以聞。軍資器械別簿¶ 
<pb:NFKB_QTW_p0199-10a>
錄上。¶ 

** 秋日於益州李長史宅宴序¶ 
:PROPERTIES:
:TITID: QTWTIT04843
:PERSID: QTWAUT0268
:END:

夫以五岳棲真。杳眇清溪之上。六爻貞遁。寂寥滄海之濱。¶
斯並激俗矯時。獨善之風自遠。懷材蘊智。兼濟之道未宏。¶
長史公元牝凝神。虛舟應物。得喪雙遣。巢由與許史同歸。¶
寵辱兩存。廊廟與山林齊致。乘展驥之餘暇。俯沈犀以開¶
筵。曲浦澄漪。似對任棠之水。芳亭興洽。如歸山簡之池。加¶
以秋水盈襟。寒郊滿望。洲渚肅而蒹葭變。風露凝而荷芰¶
疎。忘懷在真俗之中。得性出形骸之外。雖四子講德。已頌¶
<pb:NFKB_QTW_p0199-10b>
美於中和。而五際陳詩。未形言於大雅。爰命虛諛。題其序¶
云。弁側山頹。自有琴歌客。操觚染翰。非無池水助人。盍各¶
賦詩。式昭樂事云爾。¶ 

** 冒雨尋菊序¶ 
:PROPERTIES:
:TITID: QTWTIT04844
:PERSID: QTWAUT0268
:END:

白帝徂秋。黃金勝友。解塵成契。冒雨相邀。問涼燠則鴻雁¶
在天。敘交游則芝蘭滿室。砌花舒菊。還同載酒之園。岸葉¶
低松。直枕維舟之浦。參差遠岫。斷雲將野鶴俱飛。滴瀝空¶
庭。竹響共雨聲相亂。仰折巾於書閣。行閱飄麰。挹雅步於¶
琴臺。坐聞流水。字中蝌蚪。競落文河。筆下蛟龍。爭投學海。¶ 

<pb:NFKB_QTW_p0199-11a>

珠簾映水。風生曳露之濤。錦石封泥。雨濕印龜之岸。泛蘭¶
英於戶牖。座接雞談。下木葉於中池。厨烹野雁。墜白花於¶
濕桂。落紫蒂於疎藤。雖物序足悲。而人風可愛。姓名於金¶
谷。不謝季倫。混心迹於玉山。無慙叔夜。¶ 

** 晦日楚國寺宴序¶ 
:PROPERTIES:
:TITID: QTWTIT04845
:PERSID: QTWAUT0268
:END:

夫天下通交。忘筌蹄者蓋寡。人間行樂。共烟霞者幾何。㣥¶
賢抱古人之清風。翫新年之淑景。情均物我。緇衣將素履¶
同歸。迹混汙隆。廊廟與江湖齊致。於時春生城闕。氣改川¶
<pb:NFKB_QTW_p0199-11b>
原。聞遷鶯之候時。行欣官侶。見游魚之貪餌。坐悟機心。加¶
以慧日低輪。下禪枝而返照。法雲凝蓋。浮定水以涵光。忘¶
懷在真俗之中。得性出形骸之外。雖交非習靜。多慙谷口¶
之談。然醉可逃諠。自得山陽之氣。詩言志也。可不云乎。¶ 

** 餞宋三之豐城序¶ 
:PROPERTIES:
:TITID: QTWTIT04846
:PERSID: QTWAUT0268
:END:

黯然銷魂者。豈非生離之恨與。帝里天津。槐衢分黑龍之¶
水。巴陵地道。楓江連白馬之門。親友徘徊。締歡言於促膝。¶
故人樽酒。掩離涕於交頤。於時晚吹吟桐。疑奏別離之曲。¶
輕秋入麥。似驚搖落之情。白日將頹。青山行暮。想姑蘇之¶
地。夕露沾衣。望吳會之郊。斷風飄蓋。嗟乎。岐路是他鄉之¶ 
<pb:NFKB_QTW_p0199-12a>
恨。溝水非明日之歡。玉斗臨吳。太阿之氣可識。金陵背楚。¶
小子之路行遙。盍各賦詩。式昭離緒。¶ 

** 初夏邪嶺送益府竇參軍宴詩序¶ 
:PROPERTIES:
:TITID: QTWTIT04847
:PERSID: QTWAUT0268
:END:

分首三春。送君千里。青山白日。非舊國之春秋。翠斚清樽。¶
是他鄉之盃酒。况復圭峰南望。切登高之情。渭水北流。動¶
臨川之嘆。於時寒光將歇。春景未華。殘雪飄花。猶開六出。¶
輕氷涵影。未解三川。晨風軫孫楚之情。岐路下楊朱之淚。¶
雖載言載笑。賞風月於離前。而一詠一吟。寄心期於別後。¶
詩言志也。可不云乎。¶ 
¶
<pb:NFKB_QTW_p0199-12b>

** 秋日餞麴錄事使西州序¶ 
:PROPERTIES:
:TITID: QTWTIT04848
:PERSID: QTWAUT0268
:END:

麴錄事務切皇華。指輪臺而鳳舉。㣥公等情敦素賞。臨別¶
館而鳧分。促樽酒而邀懽。望山川而起恨。於時露團龍隰。¶
雲斂雁天。落葉響而庭樹寒。殘花疎而蘭皋晚。聞秋聲之¶
亂水。已愴分溝。對零雨之飄風。倍傷岐路。五日之趣。未淹¶
蘭籍之娛。二星之輝。行照葱河之境。清飆朗月。我則相思。¶
隴水秦川。君方嗚咽。行歌不駐。遽驚班馬之嘶。贈言可申。¶
聊振飛魚之藻。人探一字。一韻一篇。¶ 

** 贈李八騎曹詩序¶ 
:PROPERTIES:
:TITID: QTWTIT04849
:PERSID: QTWAUT0268
:END:

<pb:NFKB_QTW_p0199-13a>

夫人生百齡。促膝是忘言之契。大夫四海。交頤非贈別之¶
資。然而想山川之遽遙。送歸將遠。惜歲華之不待。行樂無¶
時。是用輟征驂以少。敞離亭而多暇。山芳襲吹。坐疑蘭室¶
之中。水樹含香。宛似楓江之上。加以御溝新柳。近入離絃。¶
賓館餘花。遙催別酒。既而滎波東注。灞岸南登。綠蟻傾而¶
高宴終。金烏落而離言促。雖相思有贈。終結想於華滋。而¶
素賞無暌。盍申情於麗藻。人為四韻。各賦一言。¶ 

** 揚州看競渡序¶ 
:PROPERTIES:
:TITID: QTWTIT04850
:PERSID: QTWAUT0268
:END:
¶
<pb:NFKB_QTW_p0199-13b>

夏日江干。駕言臨眺。於時桂舟始泛。蘭棹初遊。鼓吹沸於¶
江山。綺羅蔽於雲日。女[:#AS-FBED:●]便娟舞袖。向綠水以頻低。飄颺¶
歌聲。得清風而更遠。是以臨波笑臉。艷出浦之輕蓮。映渚¶
蛾眉。麗穿波之半月。靚粧舊飾。此日增奇。絃管相催。茲辰¶
特妙。能使洛川迴雪。猶賦陳思。巫嶺行雲。專稱宋玉。凡諸¶
同好。請各賦詩云爾。¶ 

** 秋日與㣥公宴序¶ 
:PROPERTIES:
:TITID: QTWTIT04851
:PERSID: QTWAUT0268
:END:

昔挂瓢隱舜。蹈箕山而不歸。解組逃齊。泛滄波而長往。咸¶
用潛心物外。擯影邱中。豈若儗迹小山。陶心大隱。叶仲長¶
之怡性。偶潘岳之棲閑。㣥公或道合忘筌。契金蘭而貴舊。¶ 

<pb:NFKB_QTW_p0199-14a>

或情深傾蓋。披玉葉以交新。於時玉女司秋。金烏返照。烟¶
含碧篠。結虛影於鱗枝。風起青蘋。動波文於翼態。庭榴剖¶
實。擎丹彩以成珠。岸石澄瀾。泛清漪而散錦。既而誓敦交¶
道。俱忘白首之情。欵爾連襟。共挹青田之酒。不有雅什。何¶
以攄懷。共引文江。同開筆海云爾。¶ 

** 聖泉詩序¶ 
:PROPERTIES:
:TITID: QTWTIT04852
:PERSID: QTWAUT0268
:END:

元武山有聖泉焉。浸淫歷數百千年。垂巖泌湧。接磴分流。¶
下瞰長江。沙堤石岸。咸古人遺迹也。茲乃青蘋綠芰。紫苔¶
<pb:NFKB_QTW_p0199-14b>
蒼蘚。遂使江湖思遠。寤寐寄託。既而崇巒左岥。石壑前縈。¶
丹㟧萬尋。碧潭千頃。松風唱響。竹露熏空。瀟瀟乎人間之¶
難遇也。方欲以林壑為天屬。琴樽為日用。嗟乎。古今代謝。¶
方深川上之悲。少長同遊。且盡山陰之樂。盍題芳什。共寫¶
高情。¶ 

** 釣磯應詰文¶ 
:PROPERTIES:
:TITID: QTWTIT04853
:PERSID: QTWAUT0268
:END:

余以三伏晨行。至七里瀨。此地即新安之江口也。有嚴子¶
陵釣磯焉。澄潭至清。洞澈見底。往往有㣥魚戲。歷歷如水¶
上行。舟人有釣者。試取餌投之。或有游而不顧者。或有貪¶
而輒吞之者。引竿而舉。因以獲焉。其始出也。掉尾揚鬐。有¶ 
<pb:NFKB_QTW_p0199-15a>
若恃力而自免。其少退也。則鼓鰓濡沬。有似屈體而求哀。¶
嗟乎。勢牽於人。道窮乎我。將欲以下座而歌馮子。又安能¶
中轍而呼莊周哉。余乃祝之曰。猛獸搏也。拘於檻穽。鷙鳥¶
攫也。縶於樊籠。素龜靈也。被髮河津。白龍神也。挂鱗且網。¶
何不泥潛而穴處。何故貪餌而吞鈎乎。於是放之江流。盡¶
其生生之理。時同行者顧詰余曰。夫至人之處世也。擬迹¶
而後投。隱心而後動。終始不易其業。悔吝不乖其情。而吾¶
子沈緍於川。登魚於陸。烹之可以習政術。羞之可以助庖¶
廚。曩求之將何圖。今舍之將何欲。余笑而應之曰。聖人不¶
<pb:NFKB_QTW_p0199-15b>
凝滯於物。智士必推移於時。知幾之謂神。含生之謂道。殷¶
乙聖也。囚於夏矣。孔某賢也。畏於匡矣。以明哲之賢。尚罹¶
幽憂之患。况鱗羽之族。能無弋釣之累哉。故曩吾有心也。¶
恐求之不得。今吾無心也。既得之而亡求。夫求與舍。不亦¶
雙美乎。烹與羞。不亦兩傷乎。况療饑者半菽可以充腹。為¶
政者一言可以興邦。亦奚必因小鮮而後明三異之規。勦¶
大命而後寄一飧之飽。擒而不殺。可不謂仁乎。獲而不饗。¶
可不謂廉乎。且夫垂竿而為事者。太公之遺術也。形坐磻¶
溪之石。兆應渭水之璜。夫如是者。將以釣川耶。將以釣國¶ 
<pb:NFKB_QTW_p0199-16a>
耶。然後知古之善釣者。其惟太公乎。又有妙於此者。其惟¶
文王乎。夫文王制六合為鈎。懸西伯為餌。薦之於清廟。投¶
之於巨川。一引而獲太公。再舉而登尚父。由此觀之。蹲會¶
稽而沈犗者。鮑肆之事也。踞滄海而負鼇者。漁父之事也。¶
斯並眇小者之所習。安知大丈夫之所釣哉。¶ 

** 祭趙郎將文¶ 
:PROPERTIES:
:TITID: QTWTIT04854
:PERSID: QTWAUT0268
:END:

惟靈降精辰象。委質昌期。棄筆文場。早徇封侯之志。彯纓¶
武帳。坐昇戎秩之榮。屬滇浦挻妖。昆明習戰。應星文而動¶
將。奉天罰以揚威。不能宏妙筭於五戎。叶神謀於九變。致¶
<pb:NFKB_QTW_p0199-16b>
令王師失律。兇狡憑陵。巂穴南臨。同五溪之深入。卭關北¶
阻。類雙崤之不歸。亭候多虞。故有負於明代。春秋責帥。豈¶
無愧於幽途。夫任賢與能。明君之事也。陳力就列。忠臣之¶
義也。雖見危授命。固誠節之有餘。臨難權機。何智謀之不¶
足。嗚乎哀哉。某猥以散材。謬專分閫。途經夷落。路踐戎場。¶
停疲驂於九原。悲來有地。痛遺骸於四野。泣下無從。暫輟¶
征旅之勤。爰崇掩骼之義。庶幽靈有托。梧邱息入夢之魂。¶
壯士不還。薤露起送終之曲。嗚乎。九真邊徼。萬里長安。城¶
危䟽勒。山峻皋蘭。因原為隴。即壤成棺。夕陰曦而平蕪晦。¶ 

<pb:NFKB_QTW_p0199-17a>

秋風急而荒戍寒。嗚乎哀哉。異域幽埏。但有新栽松柏。他¶
鄉古木。非復舊邑枌榆。感平生其若斯。聊申絮酒。倘聰明¶
之不昧。式薦簞醪。¶ 

¶
