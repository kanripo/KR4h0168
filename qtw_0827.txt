#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0826-26a> 
#+PROPERTY: JUAN 0827
欽定全唐文卷八百二十七¶ 

<pb:NFKB_QTW_p0827-01a>

* 牛叢¶ 
:PROPERTIES:
:PERSID: QTWAUT2173
:END:

叢字表齡。宰相僧孺子。第進士。累官睦州剌史。咸通末拜¶
劍南西川節度使。僖宗幸蜀。授太常卿。還授吏部尚書。嗣¶
襄王亂。客死太原。¶ 

** 報坦綽書¶ 
:PROPERTIES:
:TITID: QTWTIT16726
:PERSID: QTWAUT2173
:END:

十二月二十四日。劍南西川節度觀察安撫使守兵部尚¶
書成都尹牛叢。致書於雲南詔國坦綽麾下。專人遽到。示¶
翰忽臨。承統押師徒。來及近界。竊以詔國自為背叛。積有¶
<pb:NFKB_QTW_p0827-01b>
歲年。乃祖出於六詔之微。非是西夷之長。禹會塗山之日。¶
不得預萬國之名。舜巡方嶽之時。不(闕)見五年之幸。我大¶
唐德宗皇帝仁沾動植。信及豚魚。子育兆民。君臨四海。憫¶
其傾誠向化。率屬來王。遂總諸蠻。令歸君長。仍名詔國。永¶
順唐儀。賜孔子之詩書。頒周公之禮樂。數年之後。藹有華¶
風。變腥羶蠻貊之邦。為馨香禮樂之域。豈期後嗣。罔效忠¶
誠。累肆猖狂。頻為妖孼。自四五年來。侵凌我疆土。圍逼我¶
城隍。蓋以姑務含容。不虞搪突。遂令兇醜。肆害生靈。況乃¶
毗橋喪師。沲江敗績。於何今日。不改前非。妄設奸欺。詐言¶ 
<pb:NFKB_QTW_p0827-02a>
朝覲。輒舉螳螂之臂。大興豺豕之心。仍構狂詞。乃云假道。¶
所要於蜀王殿安下五日即便前去者。且先代帝王之宮¶
也。豈外邦蠻貊以居之。是必天怒鬼誅。殞身喪國。以爾欲¶
其褻瀆。示彼誡懲。況天設華夷。國分大小。小當事大。夷不¶
亂華。豈有興動蠻師甲兵。侵臨天子藩屏。必是坦綽數盡¶
之歲。殄滅之秋。不然。何以不恤其民。妄動於衆。一旦天子¶
赫怒。諸侯會兵。長驅渡瀘之師。深入鑄柱之境。必不更七¶
擒七縱。即須翦蔓除根。當此之時。後悔無及。坦綽今既離¶
彼巢穴。犯我封圻。當道已排比戰場。點齪戈甲。雄師十萬。¶
<pb:NFKB_QTW_p0827-02b>
驍騎五千。即遂鼓行。併令擒戮。所差王保誠四十人送書。¶
並已囚縶。候於軍前。用以釁鼓。今發遣酇嚨段首遷二人¶
持報書。望詳覽不具。某白。(謹案成都文類咸通十四年兵¶
部尚書牛公叢除劍南西川節度使十二月坦綽至雅州¶
差使送書上川主云此時止欲專詣京都懇求朝見論理¶
枉遭讒間隔絕梯航冀與尚書繼好息民朝來暮往今古¶
假道貴府請於蜀王殿安下三五日即前進公覽書驚駭¶
乃復書云云)¶ 

** 責南詔蠻書¶ 
:PROPERTIES:
:TITID: QTWTIT16727
:PERSID: QTWAUT2173
:END:

詔王之祖。六詔最小夷也。天子錄其勤。合六詔為一。俾附¶
庸成都。名之以國。許子弟入太學。使習華風。今乃自絕王¶
命。且蛇雀犬馬。猶能報德。王乃不如蟲鳥乎。比成都以武¶ 
<pb:NFKB_QTW_p0827-03a>
備未修。故令爾突我疆場。然毗橋沲江之敗。積胔附城。不¶
四年復來。今吾有十萬衆。捨其半未用。以千人為軍。十軍¶
為部。驍將主之。凡部有強弩二百。鎛斧輔之。勁弓二百。越¶
銀刀輔之。長戈二百。掇刀輔之。短矛二百。連鎚輔之。又軍¶
四面。面有鐵騎五百。悉收芻薪米粟牛馬犬豕。清野待爾。¶
吾又能以旁騎畧爾樵采。我日出以一部與爾戰。部別二¶
番。日中而代。日昃一部至以夜屯。月明則戰。黑則休。夜半¶
而代。凡吾兵五日一殺敵。爾必晝夜戰。不十日懵且死矣。¶
州縣繕甲厲兵。犄角相從。皆蠻之深讐。雖女子能齽齘薄¶
<pb:NFKB_QTW_p0827-03b>
賊。況強夫烈士哉。爾祖嘗奴事西番。為爾仇家。今顧臣之。¶
何恩讐之戾耶。蜀王故殿先世之寶宮。非邊夷所宜舍。神¶
怒人憤。坦綽且死。(謹案此文從新唐書採出上篇報坦綽¶
書從成都文類採出二篇事同文異今並載存證)¶ 

* 孫棨¶ 
:PROPERTIES:
:PERSID: QTWAUT2174
:END:

棨字文威。官中書舍人。¶ 

** 北里誌序¶ 
:PROPERTIES:
:TITID: QTWTIT16728
:PERSID: QTWAUT2174
:END:

自大中皇帝好儒術。特重科第。故其愛壻鄭詹事再掌春¶
闈。上往往微服長安中。逢舉子。則狎而與之語。時以所聞¶ 
<pb:NFKB_QTW_p0827-04a>
質於內庭學士及都尉。皆聳然莫知所自。故進士自此尤¶
盛。曠古無儔。然率多膏梁子弟。平進歲不及三數人。由是¶
僕馬豪華。宴游崇侈。以同年俊少者為兩街探花使。鼓扇¶
輕浮。仍歲滋盛。自歲初等第於甲乙。春闈開送天官氏設¶
春闈宴。然後離居矣。近來延至仲夏。京中飲妓籍屬教坊。¶
凡朝士宴聚。須假諸曹署行牒。然後能致於他處。惟新進¶
士設筵。顧吏故便可行牒。追其所贈之資。則倍於賞數。諸¶
妓皆居平康里。舉子新及第進士三司幕府。但未通朝籍¶
未直館殿者。咸可就詣。如不恡所費。則下車水陸備矣。其¶
<pb:NFKB_QTW_p0827-04b>
中諸伎。多能談吐。頗有知書言話者。自公卿以降。皆以表¶
德呼之。其分別品流。衡尺人物。應對非次。良不可及。信可¶
輟叔孫之朝。致楊秉之惑。比常聞蜀妓薛濤之才辯。必謂¶
人過言。及覩北里二三子之徒。則薛濤遠有慙德矣。予頻¶
隨計吏。久寓京華。時亦偷游其中。固非興致。每思物極則¶
反。疑不能久。常欲紀述其事。以為他時談藪。顧非暇豫。亦¶
竊俟其叨忝耳。不謂泥蟠未伸。俄逢喪亂。鑾輿巡省崤函。¶
鯨鯢逋竄山林。前志掃地盡矣。靜思陳事。追念無因。而久¶
罹驚危。心力減耗。向來聞見。不復盡記。聊以編次為太平¶ 
<pb:NFKB_QTW_p0827-05a>
遺事云。時中和甲辰。無為子序。¶ 

* 陸扆¶ 
:PROPERTIES:
:PERSID: QTWAUT2175
:END:

扆初名允迪。字祥文。宰相贄族孫。光啟二年進士。累進翰¶
林學士中書舍人尚書左丞。封嘉興縣男。徙戶部侍郎同¶
中書門下平章事。進中書侍郎。歷工兵戶三部尚書。封吳¶
郡公。為崔允所譖。貶沂王傅分司東都。授吏部尚書。再貶¶
為濮州司戶參軍。被害白馬驛。年五十九。¶ 

** 封棣王虔王沂王遂王制¶ 
:PROPERTIES:
:TITID: QTWTIT16729
:PERSID: QTWAUT2175
:END:

門下。我國家奄宅中區。光啟祖業。析珪胙土。唯親與賢。故¶
<pb:NFKB_QTW_p0827-05b>
本根茂而枝葉榮。王室尊而藩屏壯。肆予末。叨獲纂承。賴¶
至道之元慈。鍾列聖之餘慶。顧茲允嗣。實謂蕃昌。爰稽典¶
謨。用建邦土。第三男祤。星辰毓粹。岳瀆降靈。早彰岐嶷之¶
姿。克禀徇齊之度。第五男褉。龜龍應瑞。鵰鶚凌空。溫恭自¶
得於天和。㯋悟實由於神賦。第六男禋。璆琳挺秀。鸑鷟呈¶
祥。爰當好弄之年。雅號夙成之器。第七男禕。珠璣耀彩。箘¶
簵含貞。風神潛茂於端莊。質性巳彰於惠敏。而皆生知孝¶
敬。志樂文儒。問安靡曠於晨昏。禀訓每由於詩禮。智有刻¶
舟之妙。辯多對日之奇。是宜分以白茅。錫其朱邸。叶犬¶ 
<pb:NFKB_QTW_p0827-06a>
牙於漢制。光麟趾於周詩。厭次名邦。境連於齊魯。南康奧¶
壤。上接於荊吳。瑯琊敦儒素之風。遂寧實阜殷之俗。咸稱¶
重地。各服徽章。於戲。器以琢成。道由學顯。勉禀君親之教。¶
敬承友傅之規。勿追平樂之歡。無好任城之勇。懋建厥德。¶
永孚於休。祤可封棣王。禊可封虔王。禋可封沂王。禕可封¶
遂王。仍令所司擇日。備禮冊命。主者施行。¶ 

** 授朱崇節河陽節度使制¶ 
:PROPERTIES:
:TITID: QTWTIT16730
:PERSID: QTWAUT2175
:END:

門下。朕聞天垂星緯。王者象之以設官。地裂山河。歷代定¶
之以建國。所以咽喉中夏。藩屏皇家。非威望不足以鎮寧。¶
<pb:NFKB_QTW_p0827-06b>
非仁惠不足以撫養。其有勳勞夙著。宜申胙土之恩。韜畧¶
素精。屢委殿邦之任。二者兼備。斯為得人。國有彞章。我復¶
何愛。前昭義軍節度使潞慈邢洺等州觀察處置等使特¶
進檢校司空兼潞州大都督府長史御史大夫上柱國沛¶
縣開國子食邑五百戶朱崇節。雄畧縱橫。忠誠貫直。夙著¶
總戎之術。常韜靖亂之謀。臨危不屈於壯心。多難益全其¶
大節。去病辭第。誓彰鍾鼎之勳。王翦請田。非為子孫之計。¶
日者平陽求瘼。馮翊頒條。隰川竟保於孤城。汝海將繩其¶
弊俗。其後孟津分閫。上黨臨戎。智謀潛契於著龜。義烈彌¶ 
<pb:NFKB_QTW_p0827-07a>
堅於金石。擁衆而出。陳兵以行。指揮而神氣激揚。叱咤而¶
寇讐惕息。今則鄉閭顧慕。士卒謳歌。廡金咸佇於竇嬰。竹¶
馬思迎於郭伋。是用再兼五教。重委雙旌。既資董衆之能。¶
仍舉疇庸之典。於戲。功名易守。自伐者必顛。富貴可圖。懷¶
驕者難保。失道則禍生旋踵。守義則福貽後昆。勉爾令圖。¶
服我明訓。可依前檢校司徒充河陽節度使。散官如故。¶ 

** 授周岳嶺南西道節度使制¶ 
:PROPERTIES:
:TITID: QTWTIT16731
:PERSID: QTWAUT2175
:END:

門下。夫山結川融。皆予之㝢縣。蠶衣租食。悉我之黎元。慘¶
舒雖繫於陰陽。覆燾豈殊於遠邇。自頃中原搔擾。遐裔阻¶
<pb:NFKB_QTW_p0827-07b>
難。或王澤不流。或國章靡及。念茲黔首。系我皇風。聿求養¶
理之仁。兼藉鎮寧之畧。訪於執事。果得能臣。武安軍節度¶
湖南觀察處置使特進檢校右僕射食邑三百戶周岳。黃¶
石傳符。豐城得劍。倜儻挺義夫之節。縱橫抱名將之才。擐¶
甲執兵。閫外以雄豪見許。絕甘分少。江東以信義相推。嚴¶
武備而不喜戰爭。頒吏術而每先恩惠。遂致塵清四鄙。農¶
勸三時。鄉閭阜安。卒乘雄富。是用疇其懿績。仗以英謀。輟¶
乳哺於賦鴟之鄉。壯藩垣於獲象之郡。爾其克膺重寄。更¶
茂嘉猷。必令嶺嶠蠻陬。欽我之風化。無使黃金翠羽。累爾¶ 
<pb:NFKB_QTW_p0827-08a>
之清廉。然後馬援威聲。孟嘗介潔。苟能礪操。諒可齊名。仍¶
推百越之封。俾進三槐之秩。恩不虛受。爾其欽哉。可檢校¶
司空充嶺南西道節度使。餘並如故。¶ 

** 授陳珮廣州節度使制¶ 
:PROPERTIES:
:TITID: QTWTIT16732
:PERSID: QTWAUT2175
:END:

門下。漲海奧區。番禺巨屏。雄藩夷之寶貨。冠吳越之繁華。¶
苟非令人。難著清節。列聖睠念。必求賢良。故宋璟播美於¶
前。李勉垂芳於後。朕初君臨㝢縣。方以武定藩維。獨命卿¶
往鎮茲土。而崇龜果以清淨為理。謳歌日聞。固追詠於夷¶
齊。豈慙名於宋李。代其任者。不亦難乎。爰求勳舊之間。別¶
<pb:NFKB_QTW_p0827-08b>
得英奇之士。左軍都指揮使前靜江軍節度使開府儀同¶
三司檢校司徒平章事潁川食邑三千戶實封一百戶陳¶
珮。雄姿岳聳。俊氣鷹揚。家傳忠孝之風。代襲韜鈐之術。愛¶
士卒而更逾吳起。敬君子而不讓張飛。位以功高。名由義¶
振。先皇帝薦臻艱運。再幸侯封。挺身於版蕩之中。竭力於¶
阽危之際。或警巡於西蜀。或侍從於南梁。殄岐陽兵火之¶
災。爾功居最。戡京國宗祧之難。爾効復多。皎潔忠誠。貫黃¶
河而不濁。堅貞壯節。冒烈火而寧焚。雖衛鼎銘勳。韓壇受¶
律。未遑列土。豈答豐功。是命殿彼大都。授其峻秩。乃示優¶ 
<pb:NFKB_QTW_p0827-09a>
崇之旨。再兼台衮之榮。於戲。吳隱之昔號清廉。英聲未泯。¶
馬伏波嘗推功業。厥跡猶存。苟能視糠粃於翠羽明珠。張¶
紀律於遐陬異俗。吳馬之政。今古寧殊。無使璟勉崇龜。獨¶
誇於前哲也。勉服丕訓。無替令猷。可檢校太保同平章事¶
充嶺南道節度使。餘並如故。¶ 

** 授李籌盧龍軍節度使制¶ 
:PROPERTIES:
:TITID: QTWTIT16733
:PERSID: QTWAUT2175
:END:

門下。召奭舊邦。燕昭故國。其地廣而要。其俗勁而雄。儻非¶
英偉之才。孰控臨戎之任。詢於執政。爰有良臣。具官李籌。¶
刜鍾利器。搆厦宏材。負頗牧之威名。蘊關張之節㮣。夙明¶
<pb:NFKB_QTW_p0827-09b>
軍志。妙揣敵情。訓戎兼務於詩書。養士必加於觴豆。日者¶
咸推友悌。實倅元戎。屢參必勝之謀。常贊在和之義。洎專¶
庶務。益洽㣥情。貔貅仰愛日之恩。疆場賴仁風之固。是用¶
寵其龍節。榮彼鴒原。俾登韓信之壇。仍進王祥之秩。爾其¶
禀我王度。振乃家聲。推信義以睦鄰封。謹法令以威藩落。¶
武有備而不用。士使樂而不驕。四者聿修。七德斯在。服我¶
明訓。厥惟欽哉。可檢校太保幽州大都督府長史盧龍軍¶
節度使。餘並如故。¶ 

** 授周岳湖南節度使制¶ 
:PROPERTIES:
:TITID: QTWTIT16734
:PERSID: QTWAUT2175
:END:

<pb:NFKB_QTW_p0827-10a>

門下。荊渚懷仁。陶侃昔嘗再理。潁川思義。黃霸於是重臨。¶
苟徇人情。何傷國體。而況干戈久試。宵旰為憂。將蘇塗炭¶
之災。俾復旌旄之任。詢於執政。僉曰嘉謀。具官周岳。早洞¶
武經。兼通政術。嘗鎮湘中之地。克揚閫外之威。執紀律以¶
不踰。播謳謠而甚遠。拊封彌謹。述職惟勤。垂竹帛之功名。¶
委旌幢之貴寵。而遽因疑閒。遂致遷移。適五嶺之遐荒。奪¶
重湘之奧壤。乃使軍戎憤悱。黎庶怨咨。煙塵不絕於累年。¶
瘡痍偏傷於一境。旋聞軍吏之衆。耆老之徒。咸詣護戎。借¶
<pb:NFKB_QTW_p0827-10b>
畱賢帥。遭權臣之擁遏。致明命之稽延。今我朝政惟新。庶¶
事思理。雪爾肺腸之憤。申予雨露之恩。俾殿舊邦。用諧衆¶
志。爾其速蘇彫瘵。無念仇讐。戢矛㦸之連營。勸農桑於列¶
郡。布予惠澤。服我徽章。茂繼前勳。永膺重寄。可依前檢校¶
司徒武安軍節度使。餘並如故。¶ 

** 授張鐇彰義軍節度使制¶ 
:PROPERTIES:
:TITID: QTWTIT16735
:PERSID: QTWAUT2175
:END:

門下。隴陰重地。涇上雄藩。勵控弦帶甲之徒。資護塞和戎¶
之畧。爰自動知邊事。夙練兵機。加以制彼西陲。屏於中夏。¶
博採輿人之論。果聞良帥之才。爰降命書。式諧衆欲。具官¶
張鐇。雷霆勁氣。鵰鶚奇姿。秉孝愛以承家。挺忠直而事主。¶ 

<pb:NFKB_QTW_p0827-11a>

玉鈐金匱。弟兄咸繼於孫吳。雪嶺蕭關。蕃虜遠懷於頗牧。¶
矧示令委。殿於是邦。著勳烈於兩朝。耀威名於一紀。訓兵¶
積粟。述職安邊。城隍元固於金湯。士卒必均於觴豆。功垂¶
竹帛。政洽謳謠。並馳賢將之名。仰自元昆之訓。豈謂降年¶
不永。閱水生悲。將繼前修。是資同氣。設齋壇而錫命。馳瑞¶
節以頒恩。式光十乘之雄。不改三槐之秩。爾其奉予紀律。¶
固乃封疆。推誠信以睦鄰。竭忠勞而報國。自可委安祿位。¶
益茂功名。於戲爾鐇。服我明訓。可檢校司徒彰義軍節度¶
<pb:NFKB_QTW_p0827-11b>
使。餘並如故。¶ 

** 授趙凝檢校太尉開府制¶ 
:PROPERTIES:
:TITID: QTWTIT16736
:PERSID: QTWAUT2175
:END:

門下。王者裂土疆以任材。臣下推腹心以報主。能任其材¶
則國理。能報其主則功高。其有鎮撫巨藩。訓齊義旅。克展¶
忠貞之効。每遵紀律之條。斷自予懷。將頒殊渥。具官趙凝。¶
倜儻雄材。縱橫奧畧。奮垂天之羽翰。聳發地之巖巒。頃纂¶
舊封。克承先訓。嚴武備而不矜戰伐。緩軍令而不虐惸嫠。¶
鄉閭阜殷。卒乘輯睦。顧峴首漢陽之地。實四會五達之莊。¶
扼咸鎬之咽喉。導荊吳之貢賦。途路無梗。舟[:#AS-FBED:●]弟航若流。¶
不有威聲。孰能通好。朕以姦兇構患。都邑縱兵。爰避艱虞。¶
出居¶ 
<pb:NFKB_QTW_p0827-12a>
巖險。而能徑馳專使。來達臣誠。乃陳底貢之儀。備驗輸忠¶
之節。況爾先父。實余藎臣。前勳尚煥於鼎鍾。令嗣克傳於¶
弓冶。永言念舊。尤在賞新。俾升掌武之班。益重拊封之寄。¶
仍遷峻級。式示隆恩。爾其保祿位以榮家。竭忠勞而許國。¶
勉欽明訓。無忝厥官。可開府儀同三司檢校太尉平章事¶
充忠義軍節度使。餘並如故。¶ 

** 授石善友鎮武節度使滕存免邕州節度使制¶ 
:PROPERTIES:
:TITID: QTWTIT16737
:PERSID: QTWAUT2175
:END:

門下。朔野雄藩。地臨於強虜。海濱巨屏。境接於諸蠻。苟非¶
威畧不足以鎮寧。非和惠不足以綏撫。其有久專畱務。具¶
<pb:NFKB_QTW_p0827-12b>
著能名。雅稱分閫之才。宜賜登壇之命。具官石善友。夙知¶
邊事。素練戎韜。驊騮騁風。無遠不適。具官滕存免。早習兵¶
機。常推忠款。豪曹出匣。其銳難當。而能誓建功名。克遵紀¶
律。洎膺試用。咸務恪恭。封疆遠憚其威聲。溪洞每懷其信¶
義。固可以靜茲絕塞。阜彼遐陬。使風煙罷警於北陲。琛賮¶
遠臻於中土。方資重委。宜洽優恩。俾真旄鉞之權。用壯藩¶
宣之寄。或榮遷端揆。或寵陟秋官。勉竭厥誠。貳則有辟。善¶
友可檢校右僕射充鎮武節度使兼安北都護。存免可檢¶
校刑部尚書嶺南道節度使。餘如故。¶ 

<pb:NFKB_QTW_p0827-13a>

** 崔允武安軍節度平章事制¶ 
:PROPERTIES:
:TITID: QTWTIT16738
:PERSID: QTWAUT2175
:END:

門下。入居巖朝。施明畧以匡時。出陟齋壇。運沈機而鎮俗。¶
苟非材推命代。望重當朝。則何以宣我武威。易其風俗。朕¶
志先定。僉謀允成。持危匡聖致理功臣金紫光祿大夫守¶
禮部尚書兼中書侍郎同中書門下平章事兼集賢殿大¶
學士判戶部事上柱國清河郡開國侯食邑一千戶崔允。¶
文星垂耀。神岳標奇。襲禮樂之清風。冠簪纓之貴冑。佩觽¶
之際。潛韜經濟之才。筮仕以來。尋積公輔之望。洎更華冑。¶
<pb:NFKB_QTW_p0827-13b>
益振全圖。居論思而獻替盡忠。提綱紀而回邪斂跡。旋自¶
繁劇。俾司燮調。苟利於君。無所不至。洎寵蒲坂。再秉洪鈞。¶
時謀明合於蓍龜。雅操不踰於風雨。作礪之業。為時而生。¶
乃睠重湖。實維奧壤。薦臻多難。屢易元戎。哀彼征人。(闕)我¶
皇天。間爾嘗隨重幣。往曳長裾。迄今鄉閭。尚播詩詠。是用¶
拯彼塗炭。宣予惠和。假其問喘之仁。慰彼來蘇之望。仍持¶
相印。式寵名臣。暫追羊杜之政能。未浼皋夔之事業。往踐¶
厥位。爾惟欽哉。可檢校禮部尚書同中書門下平章事。功¶
臣散官勳如故。充義安軍節度湖南管內觀察處置觀察¶
等使使持節潭州諸軍事守潭州剌史。¶ 

<pb:NFKB_QTW_p0827-14a>

* 韋承造¶ 
:PROPERTIES:
:PERSID: QTWAUT2176
:END:

承造。乾符二年官絳州剌史。¶ 

** 釋武豹門記¶ 
:PROPERTIES:
:TITID: QTWTIT16739
:PERSID: QTWAUT2176
:END:

往之事不知者。多以故老之傳而實之。舛生於訛。以至大¶
謬。至若正氣為邪氣所偪。本非正氣也。蓋疑生於莫析。以¶
逮於言思耳。愚咸通甲午歲孟春月十有七日。奉天子詔¶
來牧茲郡之人。以武豹門為祛邪禦魅之所作也。其門北¶
向。左畫白虎。執以蒼頭之手。右畫大豕。拒以雄武之威。門¶
<pb:NFKB_QTW_p0827-14b>
之東壁。有刻石焉。乃故大光祿李公暨前牧是邦為文以¶
解之。義與夫郡人之說不貳也。又曰。圖於寢室。怳怳焉疑¶
有所壓。愈不知其所由來者矣。適有多才能之士胡姓承¶
裕名。為愚釋之曰。是州也。其宅東西。廣正北傾。後無乾地。¶
南北嶮巇。林木森聳。水自北來。山勢崗阜。即是八難地。而¶
武豹門正當九苦風。時俗以武豹為辟邪。按韓王元嘉始¶
創之。旨乃以五行所[:#AS-8864:⿺克寸]。勝其災而滅之禍。武屬木。以木臨¶
亥位。故以豕承之。寅主東方。故畫東垣。豹主西方。故誌西¶
壁。禦禍之風。制空之位。一其義也。今愚所築池北望月臺¶
池南釣絲臺。亘及此門。中架虹梁。正與韓之設色三獸。暗¶ 
<pb:NFKB_QTW_p0827-15a>
合其理也。愚故命筆書之。庶將釋惑表異。為後君子信與¶
不信耳。時乾符二年四月六日。絳州剌史韋承造記。¶ 

* 李知元¶ 
:PROPERTIES:
:PERSID: QTWAUT2177
:END:

知元。懿僖時人。¶ 

** 古墖記¶ 
:PROPERTIES:
:TITID: QTWTIT16740
:PERSID: QTWAUT2177
:END:

天下湘山祖師聖化主人無量壽佛入寂幾十霜矣。奉遺¶
命以肉身垂化。及今浮圖成。奉佛出龕入焉。聖貌如生。毫¶
光時現。真世希有事也。佛降神天壽之鄉。垂像五華之地。¶
珠投周室。鉢出徑山。法諱全真。別號宗慧。先年雲遊至縣。¶
<pb:NFKB_QTW_p0827-15b>
選勝湘山。結茅為院。名曰淨土。十力神圓。六通智足。慈育¶
萬有。道濟百靈。不擾人天。耕畬自給。處世說法。利益無邊。¶
來者如歸。視道若咫。太和之末。沙汰僧尼。會昌五年。焚毀¶
剎院。佛以覺照。先事深藏。風移益高。挺然獨立。衣冠殊制。¶
名號不倫。衣曰無量壽衣。冠曰真空法冠。髭髮不剃。老少¶
不常。不念經。不禮佛。乃自號真空法身周主人。又嘗謂修¶
行猶落色空。見我所以超凡。透色空。過真空。乃入無量量。¶
絕無無量。那得非無量主人。大中初。佛教重興。兼苦旱久。¶
邑人乃入覆釜。迎佛還山。雨暘時若。物和歲豐。民安其生。¶ 

<pb:NFKB_QTW_p0827-16a>

俗蒸以變。蓋居然一極樂國也。製教十二部。部十二卷。命¶
曰遺教經。又其徒彙錄湘山百問行世。咸通八年二月初¶
八日辰時。忽召衆。謂無色天請吾設法。既而偈畢。趺坐而¶
逝。遂卜於山之中峯笋布臺下。建院迎龕上供。踰二七夜。¶
放白毫相光十一道。光中現十有一佛。如是者彌月。乾符¶
甲午夏。劉相公瞻從驩州召還。過湘源。以佛與同郡。詣院¶
供香。見紫雲迴翔其上。蠲縑一笥。助修浮圖。於是淨土院¶
三會長徧募諸方。就供所地。庀材鳩工。經營兩載。乃峻厥¶
<pb:NFKB_QTW_p0827-16b>
役。官僚信士。大集齋供以慶之。時則乾符三年歲次景申¶
二月己酉朔十二日庚申也。知元濫蒙衆請。據事直言。刊¶
石墖門。永播終古。¶ 

¶
