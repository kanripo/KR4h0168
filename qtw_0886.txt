#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0885-19a> ¶
#+PROPERTY: JUAN 0886
欽定全唐文卷八百八十六¶ 

<pb:NFKB_QTW_p0886-01a>
　徐鉉(九)¶ 

** 唐故朝議大夫行尚書禮部郎中柱國賜紫金魚袋太原王君墓誌銘¶ 
:PROPERTIES:
:TITID: QTWTIT17818
:PERSID: QTWAUT2505
:END:

君諱某。字某。其先太原人也。昔者諸侯共職。起末運於髭¶
王。儲后上賓。示靈期於瞽史。緱山維岳。啟翦賁之崇基。汾¶
水遂荒。導沈渾之遠派。其後金行云季。貴種言還。行者制¶
禮樂於土中。處者保邱園於淮左。世濟之德。鄉人所宗。故¶
今為廬江人也。曾祖廬江令。祖洪州長史。皆有廉讓之風。¶
純粹之行。得祿於仕。不累於高。考吳尚書左司郎中贈太¶
府卿。負適用之才。獲愛人之譽。應星辰而列位。道邁朝倫。¶
<pb:NFKB_QTW_p0886-01b>
視河海以命官。禮優贈典。君則府卿之第三子也。門風漸¶
教。天質孕和。翼翼服勤。真保家之主。愔愔若訥。多長者之¶
言。墨妙筆精。固禀於性。奕思琴德。咸是所長。幼有令聞。獲¶
鍾慈愛。及加冠之嵗。以門子敘資。漢室孝廉。方從令史。晉¶
時英俊。更屈下僚。晨昏之養有歸。州縣之勞靡憚。乾貞二¶
年。自黃州司馬遷洪州都督府別駕。治中懋績。屏星煥其¶
增華。公府見知。佩刀由其受賜。俄拜尚書度支員外。再遷¶ 
<pb:NFKB_QTW_p0886-02a>
虞部郎中。皆判吏部兵部事。夫當官匪懈。伏閤之勤也。照¶
奸得情。坐曹之能也。前史所韙。君皆則焉。頃之。以親累解¶
官。君雅好元言。夙尚閑適。由是角巾私第。閉關却埽。交游¶
罕得見其面。窮達不以介其懷。用晦而明。居貞以利。高皇¶
帝受禪之始。牽復疏恩。拜工部郎中。轉禮部郎中。寓直中¶
書省。豫聞機密。彤庭宏敞。禁垣清切。絲綸之出。堯言於是¶
惟行。樞機之微。省樹由其勿洩。方將振鱗溟渤。驤首雲霓。¶
而生也有涯。仁而不壽。昇元六年夏六月二十有六日。卒¶
於建康翔鸞里之官舍。享年五十有一。嗚呼哀哉。惟君孝¶
<pb:NFKB_QTW_p0886-02b>
於事親。悌於承長。和以接上。廉以在公。胥吏臣僕。靡不被¶
仁恕之惠。家人妻子。未嘗見喜慍之容。學古觀書。如恐弗¶
及。䘏舊敬老。周知其疲。三德聿修。五福斯闕。即世之日。遺¶
愛存焉。卜遠不從。旅殯京邑。後四嵗春二月五日。嗣子延¶
紹延貞等。始備大葬之禮。窆於江都縣某鄉里。從先卿府¶
君大塋。與夫人李氏合祔焉。禮也。鉉以世親之舊。承子妻¶
之知。怨明德之不常。痛祖行之斯在。退食自公。薄送於畿。¶
刊樂石以爰紀。庶令名之不虧。嗚呼哀哉。其銘曰。¶ 

汾川溶溶。淮源渢渢。興我宗兮。世濟其美。家餘其慶。生我¶ 
<pb:NFKB_QTW_p0886-03a>
公兮。靖恭正直。言行名迹。存南宮兮。與義相扶。知命不憂。¶
永考終兮。邗城之右。蜀岡之陽。馬鬣封兮。道不虛行。有令¶
之子。遵遺風兮。¶ 

** 唐故奉化軍節度判官通判吉州軍州事朝議大夫檢校尚書主客郎中驍騎尉賜紫金魚袋趙君墓誌銘¶ 
:PROPERTIES:
:TITID: QTWTIT17819
:PERSID: QTWAUT2505
:END:

君諱宣輔。字仲申。其先天水人也。累世從官。不常厥居。曾¶
祖全真。工部員外郎滕州刺史。祖倚。太子校書。考台。歙州¶
海寧令。君即海寧府君第三子也。生於廣陵。長於江左。幼¶
而俊敏。博綜㣥書。尢善名法之學。烈祖輔政。方申明紀律。¶
君以是中選。釋褐補江都府文學。直刑部。明年改信州司¶
<pb:NFKB_QTW_p0886-03b>
法參軍。察獄詳刑。號為祥練。久之召赴闕。以本官權參元¶
帥府法曹事。踰年改大理評事。元宗嗣服之初。精心庶獄。¶
權要舉不附已者。因中傷之。君坐黜為饒州司士參軍。明¶
年。王師伐閩。護軍查君表君才可煩使。以本官判軍司事。¶
時頓兵深入。自冬涉秋。經朿馬懸車之塗。督飛芻輓粟之¶
役。事集師克。君有力焉。師還。加朝散大夫。行常州義興令。¶
推誠率下。民用協和。丁憂去職。復為江州錄事參軍。時連¶ 
<pb:NFKB_QTW_p0886-04a>
帥議浚湓浦。以屯舟師。詔從之。君以無益戎備。而勞民力。¶
乃指陳利害。抗疏極論。上甚嘉之。即命止役。由是遷大理¶
司直。通判蘄州軍州事。明年遷檢校水部員外郎。充建州¶
觀察推官通判軍府事。會越人闚邊。使間誘建民。將以為¶
亂。君廉得其實。盡按誅之。優詔裦美。賜衣一襲。遷檢校屯¶
田員外郎。三年徵拜守水部員外郎判度支。時師旅薦興。¶
軍食不給。命君為松江催運使。軺傳所至。轉輸如流。朝議¶
以姑孰居畿甸之間。實供億之始。徙君為當塗令。踰月復¶
徵為主客員外郎。判大理寺。賜紫金魚袋。始君以理官得¶
<pb:NFKB_QTW_p0886-04b>
罪。至是上知其無私。故復任焉。守官循理。挺然中立。轉工¶
部員外郎。仍判寺事。今上嗣位。上疏論時政。以為刺史縣¶
令。親民之先。而考績掄才。未盡其理。上深然之。遷朝議大¶
夫戶部員外。充宣歙常潤等道安撫使。以刺舉無避。為權¶
臣所排。宸鑒昭明。故得無咎。使還。以本官判兵部事。廬陵¶
㣥盜充斥。州兵不能制。上憂之。亟命君為奉化軍節度判¶
官。判吉州事。轉主客郎中。擒姦摘伏。克舉其職。其年秋九¶
月七日。遇暴疾。翌日。終於郡之官舍。享年六十有一。明年¶
春二月。歸葬江寧府某所。禮也。夫人查氏。吉王府長史昌¶ 
<pb:NFKB_QTW_p0886-05a>
之女。工部尚書文徽之妹。婉嬺之德。閨房之秀。內助著美。¶
士林所推。子七人。長曰鈞。袁州新喻尉。次曰錯。樞密院承¶
旨。次曰鍾。舉進士。次曰銓。前國子監三禮。次曰金[:#AS-FBED:●]匽鉞[:#AS-87A8:⿰金奥¶
]。皆國子監生。女一人。適祕書省正字周希定。君有孝弟¶
之性。聞於宗族。敦然諾之信。稱於友朋。守已有常。事君不¶
諂。位未達而知足。祿雖優而彌貧。其當官持事也。必盡已¶
所長。不為利回。不為威惕。故屢失大臣意。然好直之士。亦¶
以此多之。鉉多塵近職。熟君操行。直筆聳善。以告後人。故¶
銘其墓曰。¶ 
¶
<pb:NFKB_QTW_p0886-05b>

英英趙君。松茂蘭薰。應用以法。飾身以文。道直詞正。心平¶
氣純。如何不淑。今也為塵。金陵仙鄉。古多名人。歸骨於是。¶
與善為鄰。泉臺不曉。壟樹空春。勒銘挂劍。慷慨霑巾。¶ 

** 唐故中書侍郎光政殿學士承旨昌黎韓公墓誌銘¶ 
:PROPERTIES:
:TITID: QTWTIT17820
:PERSID: QTWAUT2505
:END:

公諱熙載。字叔言。其先南陽人。傳稱武王之穆。詩美韓侯¶
受命。晉以六卿升降。漢以三傑重輕。至東晉末。征西從事¶
延之。以忠義之節。踐艱屯之運。避亂遠徙。遂家昌黎。餘慶¶
流光。最為繁衍。曾祖均。太僕卿。祖殷。侍御史。考光嗣。祕書¶ 
<pb:NFKB_QTW_p0886-06a>
少監淄青觀察支使。故又為齊人。公秉夙成之智。負不羈¶
之才。文高學深。角立傑出。年始弱冠。游於洛陽。聲名藹然。¶
一舉擢第。同光之亂。藩郡崩離。公以國難方興。家艱仍搆。¶
瞻烏擇木。杖策渡江。烈祖孝高皇帝納麓在辰。側席時彥。¶
得公甚喜。賓禮有加。於時有吳肇基。庶事草創。公以俊邁¶
之氣。高視名流。既絳灌之徒弗容。亦季孟之間不處。以校¶
書郎釋褐。出為滁和常三州從事。公亦怡然不以屑意。詠¶
風月游山水而已。中興受命。上嗣撫軍。以公有七子之才。¶
膺四友之拜。徵為祕書郎。掌東宮文翰。元宗深器之。及踐¶
<pb:NFKB_QTW_p0886-06b>
位。以為虞部員外郎史館修撰賜緋。又以大禮繁謺。加太¶
常博士。時有司議孝高廟宜稱宗。司門郎中蕭君儼上疏¶
論之。公與給事中江公文蔚協同其議。凡書疏論難。皆成¶
於公手。由是廟號尊諡。定於一言。君子以為真博士也。頃¶
之。以本官權知制誥。初公但以文章際會。未嘗與政。及其¶
當維新之運。感知己之恩。未及聽政。章疏相屬。或駮正失¶
禮。或指摘時病。由是大為權要所嫉。竟罷其職。丞相宋公。¶
朝之元老。勢逼地高。公又廷奏黨與。詞旨深切。天子優容¶
之。而用事者滋怒。旋貶和州司士參軍。數年。移宣州節度¶ 
<pb:NFKB_QTW_p0886-07a>
推官。徵還。復為虞部員外郎。遷郎中史館修撰賜紫。俄而¶
拜中書舍人。從時望也。公雖才識優贍。而質性疎散。凡在¶
位者。道復不同。於是深居移病。罕與朝謁。時兵興之後。國¶
用不充。公援古酌今。請以錢為幣。時獻計者甚眾。元宗獨¶
以公議為長。即拜戶部侍郎。充鑄錢使。今上踐位。改吏部¶
侍郎。兼修國史。初鑄錢之作也。自宰執而下。相與沮之。故¶
百司不供。久未能就。上為之曉譬事理。親加督責。而公猶¶
不勝其忿。嘗因對見。聲色俱厲。因徙為祕書監。不踰年。復¶
拜吏部侍郎。新錢既行。大濟經費。詔賜錢二百萬。拜兵部¶
<pb:NFKB_QTW_p0886-07b>
尚書。充勤政殿學士承旨。公少而放曠。不拘小節。及年位¶
俱高。彌自縱逸。擁妓女。奏清商。士無賢愚。皆得接待。職務¶
既簡。稱疾不朝。家人之節。頗成寬易。雖名重於世。人亦訝¶
其太過。上不得已。左遷太子右庶子分司南都。於是謝遣¶
伎樂。單車首路。留之未幾。復為兵部尚書學士如故。是時¶
嵗比旱歉。主上憂勤。公復論刑政之源。明防救之術。又上¶
格言五篇。手詔嘉納。即拜中書侍郎。充光政殿學士承旨。¶
初上選近侍數臣。直宿禁中。常御光政殿召對。夜分乃罷。¶
故命公此職。以寵異之。霖雨之望方深。鐘漏之期遽逼。春¶ 
<pb:NFKB_QTW_p0886-08a>
秋六十有九。庚午嵗秋七月二十七日。沒於京鳳臺里之¶
官舍。上省奏震悼。為之涕流。有司奏當輟朝三日。手批天¶
不憖遺。碎我瑚璉。辭章乍覽。痛切孤心。嗟乎。抗直之言。而¶
今而後。迨不得其過半聞聽者乎。可別輟朝一日。贈右僕¶
射平章事。仍官給葬事。士庶聞之。知與不知。莫不為之悲¶
嘆。有司考行。易名曰文靖。即以其年九月某日。葬於某所。¶
禮也。夫人隴西郡君李氏。生簪纓之族。有桃李之芳。內則¶
有光。夜川先逝。繼室北海縣君蔣氏。長子疇。為奉禮郎。早¶
卒。次子伉。為校書郎。聰慧夙成。無忝世德。次曰佩曰份曰¶
<pb:NFKB_QTW_p0886-08b>
儼曰侹曰儔曰俛。女四人。或作儷公族。或為尼出家。嗚呼¶
哀哉。公之為人也。美秀而文。中立不倚。率性而動。不虞悔¶
吝。聞善若驚。不屑毀譽。提獎後進。為之聲名。片言可稱。躬¶
自諷誦。再典嵗舉。取實去華。故其門人。多至清列。屢從譴¶
逐。殆乎委頓。俯視權幸。終不降心。見理尢速。言事無避。凡¶
章疏焚藳之外。尚盈編軸焉。審音妙舞。能書善畫。風流儒¶
雅。遠近式瞻。向使檢以法度。加以慎重。則古之賢相。無以¶
過也。俸祿既厚。賞賜常優。忘懷取適。不事生計。身歿之日。¶
四壁蕭然。衣衾槥櫝。皆從恩賜。詔集賢院編其遺文。藏之¶ 
<pb:NFKB_QTW_p0886-09a>
祕閣。凡所開卷可知也。鉉與公鄉里遼敻。年輩相懸。一言¶
道合。傾葢如舊。綢繆臺閣。契濶江湖。區區之心。困而獲雪。¶
一生一死。何痛如之。援毫反袂。識彼陵谷。其銘曰。¶ 

猗嗟韓公。有蔚其文。俊才絕俗。逸氣淩雲。高名直道。玉振¶
蘭薰。猗嗟韓公。天賦忠規。君臣之際。言行俱危。其身可辱。¶
其節寧虧。猗嗟韓公。屈亦能伸。松寒益茂。玉焚始真。乃感¶
明主。乃為大臣。送往事居。不緇不磷。嗚乎韓公。胡為而然。¶
閟此相印。歸於夜泉。茂陵遺簡。京兆新阡。斯文不朽。此別¶
終天。哀哉郢匠。已矣牙絃。勒銘圓石。永識桑田。¶ 
¶
<pb:NFKB_QTW_p0886-09b>

** 唐故朝議大夫守尚書刑部侍郎柱國賜紫金魚袋喬公墓誌¶ 
:PROPERTIES:
:TITID: QTWTIT17821
:PERSID: QTWAUT2505
:END:

士有放懷夷曠。介然中立。外物無累於心。沒齒不違於道。¶
吾友喬公。嘗從事於斯矣。公諱匡舜。字亞元。廣陵高郵人¶
也。曾祖譚。祖泰。皆不仕。考鴻漸。本縣尉。家世清操。州閭稱¶
之。故其子孫。必有興者。公少好學。善屬文。弱冠游京都。詞¶
藻典麗。容止都雅。烈祖輔政。見而器之。補祕書省正字。丞¶
相宋楚公。初獲進用。位望日崇。聞君之名。辟置門下。每為¶
文賦詩詠。輒加稱賞。由是名譽日洽。而卿士大夫皆前席¶ 
<pb:NFKB_QTW_p0886-10a>
待之。累遷大理評事司直監察御史屯田員外郎。從宋公¶
出藩。為江西浙西掌書記。府公告老歸九華山。公乃升朝¶
為駕部員外郎。未幾。守本官知制誥。就遷祠部郎中中書¶
舍人。典掌樞機。周慎靜默。凡十餘年。值邊境俶擾。師出無¶
功。詔旨親征。中外憂懼。公上疏極諫。坐沮撓軍勢。黜居臨¶
川。頃之。宋公獲譴。又以故吏為累。由是累年沈廢。今上即¶
位。徵為水部員外郎。改司農少卿。判太常寺。轉殿中監。修¶
國史。拜給事中。權知貢舉。又兼獻納使。遷刑部侍郎。公自¶
徵還。數年間連歷清望。蓋舊齒直道。上簡聖心。至是以老¶
<pb:NFKB_QTW_p0886-10b>
病不堪朝謁聞。上知其家貧。詔以貳卿之秩養疾。壬戌嵗¶
九月二十有三日。卒於京師濱江里官舍。享年七十有五。¶
遺命以周易孝經置棺中。太常考行。易名曰貞。即以其年¶
冬十月二十有三日。葬於江寧縣某所。禮也。夫人太原縣¶
君郭氏。代公元孫晉陵令喻之女也。餘慶所備。門風甚高。¶
婦德母儀。聞於宗族。一子僧孺。祕書省正字。早卒。孫諝。亦¶
為正字。公之為人。寬簡真率。常以詩酒自適。不以勢利縈¶
心。毀譽讒慝之詞。聞之晏如也。從事楚公府殆二十年。凡¶
為府公見知者。皆詭譎傾側。公獨淡然無營。守正不諂。故¶ 
<pb:NFKB_QTW_p0886-11a>
但以文藝知賞。未嘗任用。烈祖下詔公卿。舉可以親民者。¶
楚公所薦非其人。烈祖甚不悅。謂給事中常公夢錫曰。吾¶
望其薦匡舜也。常公及中書侍郎韓公熙載嫉楚公如讐。¶
而與公善。嘗相謂曰。宋公悞識亞元。正可怪也。公以歷任¶
奉法循理。似不能言者。及其臨危擊節。抗詞忤旨。侃侃有¶
古人之風。黜官奪祿。甘貧守約。凡五年。不形於言危。恂恂¶
然道家之流也。故能享老壽。保康寧。歸全委順。斯可貴矣。¶
公臨終數日。舍弟往候之。怡然言曰。吾往矣。君兄弟可各¶
為一詩哭我。翌日。復告門生曰。吾已得徐公兄弟許我詩。¶
<pb:NFKB_QTW_p0886-11b>
餘無事矣。其忘懷死生也如此。嗚乎。絮酒之禮。已隔平生。¶
挂劍之信。永天壤。故以二章為誌。閟於九原。所撰集七十¶
餘卷。編紀之任。屬於門人。此不備書也。¶ 

** 唐故左右靜江軍都軍使忠義軍節度建州觀察處置等使留後光祿大夫檢校太尉右威衞大將軍臨潁縣開國子食邑五百戶陳公墓誌銘¶ 
:PROPERTIES:
:TITID: QTWTIT17822
:PERSID: QTWAUT2505
:END:

公諱德成。字仲德。其先潁川人也。帝媯餘烈。侯滿崇封。盛¶
德之祀。綿邈於百世。光遠之慶。蕃衍於萬國。故我洪冑。代¶
雄建安。王室中微。閩方角立。網羅英異。宏濟艱難。我曾祖¶ 
<pb:NFKB_QTW_p0886-12a>
茂新祖滔。皆以雄才勇畧。奮揚忠力。將領之任。生表其策¶
勳。督護之名。沒垂於飾壤。父誨。檢校太尉兼侍中建州刺¶
史忠義軍節度使。諡忠烈。殊勳大節。有信史豐碑存焉。公¶
即忠烈公之長子也。鍾粹和之氣。秉沖淡之心。通習韜鈐。¶
固其家法。酷好墳典。乃自天資。就傅之年。已著名譽。先公¶
剖符劍浦。威信洽聞。諍子之助。實有其力。弱冠為本郡裨¶
將。先公以身守邊郡。心存本朝。累表遣公入宿衞。即擢拜¶
右千牛衞將軍。充殿直指揮使。恭命畏法。修身擇交。先公¶
每言邊事。常密疏於紙。遣公上啟。默識強記。敷奏閑習。元¶
<pb:NFKB_QTW_p0886-12b>
宗甚嘉之。累遷右靜江指揮使。值淮上兵起。王師不振。公¶
屢上書自奮。詔隸西北面行營。以舟師濟難。破其屯戌。遂¶
入海陵。與諸軍會。勵兵固守。強敵日益。公連戰破之。虜獲¶
千計。圍兵既遁。乃涉長淮。指下蔡。別率戰艦。分擊浮橋。三¶
中流矢。神色自若。自秋徂冬。且戰且前。凡五進軍壘。皆以¶
眾寡不敵之勢。當輕悍卒至之師。臨難忘身。每戰必捷。而¶
元戎逗撓。逆臣攜叛。㣥帥失道。公全軍而還。遷右宣威軍¶
廂虞候。制曰。獨此一軍之眾。堪為百戰之師。其見稱如此。¶
數月。為和州刺史。又為左天威軍廂虞候。明年改池州刺¶ 
<pb:NFKB_QTW_p0886-13a>
史。是時疆場甫定。閭井未完。公奉法循理。正身率下。庭無¶
滯訟。吏不生奸。鐵軸牙檣。無忘水犀之備。輕裘緩帶。常為¶
峴首之游。賦詩紀頌。粲然可述。元宗南狩。從至石牌上。每¶
登臨置酒。必命公陪侍。訪山川之形勢。問風俗之美惡。應¶
對詳敏。咸有條貫。捧觴上壽。進退由儀。求解印扈蹕。優旨¶
不許。今上嗣服。屢表乞還。徵為右天德軍都虞候。舊制常¶
以舟師為下軍。至是詔旨以南國之用。尚於舟楫。今而後¶
知非是。乃簡練精銳。置龍翔軍。以隸親衞。命公為龍翔都¶
虞候。舟師之重。自茲始也。會先君來朝。臥疾邸第。公親侍¶
<pb:NFKB_QTW_p0886-13b>
醫藥。躬執煩辱。容貌瘠損。衣不解帶。客至問疾者。不知其¶
已貴也。及丁憂制。哀毀過禮。扶護靈柩。歸於建安。詔起為¶
歙州刺史本州團練使。視事三載。其理如初。秩滿復為右¶
龍翔諸軍都虞候。遷都指揮使。每仲秋講武訓兵。仲冬而¶
畢。進退號令。由公指顧。威容嚴整。覩者肅然。頃之。又為虔¶
州巡檢使知州事。五嶺之際。地廣民悍。內據谿洞。外接蠻¶
夷。告訐[:#AS-8DE5:⿰兊攵]襄[:#AS-FBED:●]攵。習以為俗。於是申以刑政。示以嚴明。廣¶
視聽。審情偽。吏以微文出入者。皆面詰其狀。莫不惕息而¶
退。弊為之革。人以之和。於是浚溝隍。嚴壁壘。出私帑以助¶
費。因¶ 
<pb:NFKB_QTW_p0886-14a>
農隙以僝功。書勞考績。此其昭昭者也。尋拜池州觀察使。¶
以其秩居虔州。上以建安之地。人思舊德。且欲以晝錦之¶
盛。顯公之能。乃除忠義軍節度使建州觀察處置等使留¶
後。公以違奉嵗久。無以私為。抗表來朝。固辭不拜。改右威¶
衞大將軍充左右靜江都軍使。又轉光祿大夫檢校太尉。¶
奉以建州之祿。嵗計千萬。甲第廄馬。賜與優渥。俄而被疾。¶
自識終期。申告理命。備有規度。中使問疾。但曰。世受主恩。¶
未有以報。唯此為恨耳。又親問門吏草遺奏既成。自益兩¶
句曰。苟游岱之有知。必結草以為報。上省表震悼。手詔答¶
<pb:NFKB_QTW_p0886-14b>
之。公猶捧詔向闕。稽首流涕。壬申嵗秋七月十有二日。卒¶
於建業濱江里之官舍。春秋四十。上痛惜之至。再不視朝。¶
贈安南大都護。遣中使監護葬事。皆從官給。有司考行。易¶
名曰烈。即以其年九月日。葬於某所。從理命也。夫人信都¶
郡君刁氏。故昭武軍節度使能之女。容德之美。閨房之秀。¶
宜家睦族。光此門風。子倩。孝弟聰慧。修詞好學。以蔭起家。¶
授著作佐郎。必大之慶。其在於是。嗚乎哀哉。公生於戎馬¶
之際。長承鐘鼎之業。修文習武。全孝資忠。風格端莊。襟懷¶
夷直。嫉惡獎善。如恐不及。睦親念舊。無有所遺。先人之費。¶ 

<pb:NFKB_QTW_p0886-15a>

公私畢給。出入數載。家為之貧。在公之餘。手不釋卷。篇詠¶
詞筆。皆傳於時。近代儒學將。唯公而已。凡四理藩郡。皆有¶
借留去思之美。民到於今稱之。由是恩顧特隆。委遇無間。¶
修塗方騁。天年不登。知與不知。皆為悲歎。鉉與公非故。特¶
以道義相期。雖復出處不齊。班序致隔。金蘭之分。終始不¶
渝。寢門流慟。痛生死之永已。圓石表墓。患陵谷之靡常。亦¶
公之遺言。以此見託。豈非慷慨之氣。思振發於知己哉。故¶
為銘曰。¶ 
¶
<pb:NFKB_QTW_p0886-15b>

龍泉之靈。武夷之英。生我儒將。垂茲令名。臨戎有勇。察俗¶
有聲。為臣之節。與世作型。位逼建牙。秩參掌武。才實膺時。¶
忠惟得主。鬱此雄圖。溘然中露。謂天蓋高。不可以愬。悲哉¶
俊氣。永已荒邱。鳳臺遺館。梅嶺窮秋。樹惟挂劍。地即眠牛。¶
餘芳不泯。淮水長流。¶ 

** 唐故檢校司徒行右千牛衞將軍苗公墓誌銘¶ 
:PROPERTIES:
:TITID: QTWTIT17823
:PERSID: QTWAUT2505
:END:

公諱延祿。字世功。其先上黨人。昔者楚多淫刑。賁始逃難。¶
晉賴謀主。苗受其封。高門之慶。雄視欒郤。綿綿瓜瓞。翼翼¶
孫謀。存諸簡編。可以揚搉。延洪於我七代祖中書舍人延¶
嗣。光大於我六代祖太師晉卿。源流繁衍。蔚為甲族。中朝¶ 
<pb:NFKB_QTW_p0886-16a>
喪亂。後裔播遷。匿迹淮楚之間。今為盱眙人也。先公諱鄰。¶
生於兵戈之間。長習旗鼓之用。遭遇英主。建功立事。出為¶
泗州防禦使。入為靜江軍統軍。世卿之祀。衰而復振。公即¶
靜江之長子也。弱不好弄。壯而有立。負雄勇之量。不以驕¶
人。秉剛直之資。未嘗忤物。持重善戰。默識寡言。時輩推之。¶
以為君子。初先公奉王畧。領偏師。南破山越。西定江楚。東¶
絕滄海。北捍徐戎。弓不解弮。兵不匣刃。公年甫弱冠。實參¶
其間。搴旗斬將。所向披靡。宣力用於君父。舒壯氣於風雲。¶
然而職以序遷。蓋歸美於先公也。烈祖孝高皇帝中興大¶
<pb:NFKB_QTW_p0886-16b>
業。疇咨舊人。命公領泗上精兵。入為宣威軍裨將。六卿之¶
選。以翼京師。八屯之權。實資宿衞。歷紀受任。一心靡渝。今¶
上祇嗣鴻圖。益宣朝寄。揔千牛之士。以為心膂。假五教之¶
秩。以崇班列。會侍中燕王以帝子之重。兼鎮兩藩。詳求命¶
卿。以事大國。俾公提步卒。屯宣城。凡甲兵壁壘之事。皆聽¶
於公。夙夜惟勤。燥溼生疾。春秋六十一。保大九年十月七¶
日。卒於宣州公署。上省奏傷悼。為之罷朝。送終之禮。有以¶
加等。即以其年十二月二十七日。葬於江寧府縣里。禮也。¶
夫人王氏。淮南裨將唐之長女也。先公負游俠之氣。有征¶ 
<pb:NFKB_QTW_p0886-17a>
討之功。勇冠三軍。力制奔虎。夫人麗桃李之質。襲蘭蕙之¶
芳。婦禮聿修。遺訓無墜。君子以孝慈率教。夫人以嚴正克¶
家。閨門之理。實有內助。以保大八年五月一日。先公而逝。¶
今始祔焉。子全厚全瞻全節全義全海。皆有父風。苗氏為¶
不朽也。鉉本自世親。早為姻族。歎侯封於李廣。發哀詞於¶
杜篤。刻翠炎於荒阡。擬高陵於深谷。其銘曰。¶ 

才之俊兮將之雄。位之侯兮壽未中。天難諶兮人云亡。川¶
既逝兮嵗將窮。素車兮丹旐。白草兮青松。悲雄心與壯氣。¶
漸荊棘兮蒙朧。¶ 
¶
<pb:NFKB_QTW_p0886-17b>

** 前知虔州雩都縣令包府君墓誌¶ 
:PROPERTIES:
:TITID: QTWTIT17824
:PERSID: QTWAUT2505
:END:

昔者鄭都涕產。知懷仁之有誠。孔門慟淵。見福善之無驗。¶
遺恨千古。可勝言乎。君諱詠。字義修。其先延陵人。漢大鴻¶
臚咸之後也。曾祖章。祖岌。皆眷戀本土。卒於縣寮。考洎。遇¶
故侍中寶之亂。乃去仕唐吉州長史。入吳終和州歷陽令。¶
政有遺愛。故家焉。今為歷陽人也。君幼而岐嶷。長而學問。¶
孝敬自律。名利弗嬰。安貧怡然。綽有餘裕。順義末。丁先府¶
君憂。泣血絕漿。杖而後起。朝廷獎勸善政。砥礪淳風。即起¶
君為歷陽主簿。秩未滿。移知含山縣令。先是兵興之後。循¶ 
<pb:NFKB_QTW_p0886-18a>
吏用稀。君簡法紓刑。約廉敦信。縣無逋事。吏不能欺。莅官¶
七考。清嘯而已。選授知虔州雩都令。西楚之地。南際殊鄰。¶
本之以蠻蜑之風。因之以[:#AS-8DE5:⿰兊攵]襄[:#AS-FBED:●]攵之眾。長鯨之戮雖久。¶
碩鼠之刺猶繁。君下車。考政經。察人病。矯異俗。均地征。常¶
為諸邑之最。吏民上書借替。期求真命者。無虛嵗矣。而懋¶
賞弗臻。成功輒去。解印之日。單車即塗。君素多疾。至是增¶
劇。以己亥嵗秋九月十九日。終於歷陽馴翟里之私第。享¶
年四十有一。以其年冬十一月六日。葬於本縣本鄉許思¶
里。祔先君長史之塋。禮也。君前娶潁川陳氏。後娶樂安花¶
<pb:NFKB_QTW_p0886-18b>
氏。皆良家之子。淑德不爽。二子曰德容德鈞。二女皆佩觽¶
丱角之嵗。君天資貞吉。立性和雅。尊敬師友。敦睦親姻。移¶
之於官。故所至皆理。而位不參於朝籍。年不登於下壽。能¶
無遺恨乎。鉉兄弟少孤。長於舅氏。親承撫䘏。勉以進修。門¶
構不傾。君之力也。嗚乎。渭陽之贈。已矣寧追。西州之歎。哀¶
哉何極。故拂貞珉。紀述遺德。庶深谷以徙遷。見清芬之未¶
泯。¶ 

** 唐故常州團練判官檢校尚書左僕射劉君墓誌銘¶ 
:PROPERTIES:
:TITID: QTWTIT17825
:PERSID: QTWAUT2505
:END:

夫資忠全孝。含貞履潔。君子所以沒身而守之。聖人所以¶ 
<pb:NFKB_QTW_p0886-19a>
屈已而申之。其道可傳。其風可仰。嗚乎劉君。其殆庶乎。君¶
諱鄗。字巨源。其先彭城人。徙居廣陵重世矣。曾祖永。澧州¶
司戶參軍。祖審。不仕。考[:#AS-9061:⿰王褱]。檢校戶部尚書。贈右僕射。君生¶
而岐嶷。有異常童。五嵗而孤。即稟至性。年在幼學。卓然老¶
成。初先君仕吳。實幹近職。而太夫人王氏。與貞穆皇后復¶
有姻舊。故宣帝命君使事丹陽公。府公龍飛。以君為殿前¶
承旨。便蕃左右。靖恭夙夜。動必稱職。人無間言。二十年間。¶
累遷檢校禮部尚書。充崇賢殿使。及軍府代謝。眾或將迎。¶
君侃然正色。有死無二。游說之詞不能入。權利之勢不能¶
<pb:NFKB_QTW_p0886-19b>
動。於是閹豎希旨。以飛語中之。坐除名流池陽郡。明年。有¶
唐受禪。烈祖嘉君盡忠。亟召之還。除常州長史。悉還其官¶
階田宅。未幾。又改和州長史。聽歸廣陵舊居。初元宗方在¶
膠庠。吳帝使君召拜郎中。賜以章綬。自爾至於為相。每朝¶
謁。必先見君而後入。及元宗即位。召至京師。復命太夫人¶
入禁中。如貞穆之時。謂曰。吾受吳朝恩禮。不敢忘也。今猶¶
數夢讓皇帝。執臣子之禮。吾觀當時近臣。唯夫人兒為長¶
者。帝意親之。今復得在吾左右。良足慰也。君聞之。遂稱足¶
疾不任趨拜。上仍賜第以居之。嵗時賜賚甚厚。時使親近¶ 
<pb:NFKB_QTW_p0886-20a>
諭旨。竟不能移。上乃加太夫人封邑。召君受命於朝。固辭¶
以疾。上歎息曰。此子至孝。今以其母故召之不來。是必然¶
也。此亦古人所難。吾何為奪其節耶。久之。以君為常州團¶
練判官。不使之任。優其祿而已。今上嗣位。加檢校右僕射。¶
君家承鐘鼎之富。少居綺紈之職。時逢革故。年甫壯室。而¶
遂閉門却掃。高謝人間。孜孜色養。怡怡自得。姻族以之肅¶
穆。士友以之景仰。名節終始。清風邈然。丙寅嵗夏六月某¶
日。終於建安某坊之私第。春秋五十有九。初君葬太夫人¶
於茅山良常洞之西。因自卜塋地。即以其年月日葬焉。禮¶
<pb:NFKB_QTW_p0886-20b>
也。前夫人張氏。早亡。今夫人吳氏。實有萊妻之賢。能從伯¶
鸞之操。天資玉映。令問蘭薰。子昭嗣。女某等。善慶所鍾。家¶
聲不隕。愛敬哀慼。在禮無違。嗚乎令人。其必有後。鉉家世¶
通舊。復連懿親。常以君抗節遺世。既近代之孤標。而元宗¶
推誠聳善。又列辟之難事。足以激揚薄俗。垂示將來。乃為¶
銘曰。¶ 

忠於事君。孝於養親。逢時有道。以義衞身。隱不絕俗。居能¶
保真。我永終吉。誰為古人。地肺之原。小茅之麓。左盼崇岡。¶
右瞻柳谷。欒棘新吹。松楸再卜。令問昭顯。流光似續。刻此¶ 
<pb:NFKB_QTW_p0886-21a>
苕華。永芳蘭菊。¶ 

** 唐故印府君墓誌銘¶ 
:PROPERTIES:
:TITID: QTWTIT17826
:PERSID: QTWAUT2505
:END:

君諱某。字某。其先京兆人也。因官徙牒。遂居建康。曾祖知¶
章。無祿早世。祖某官。考某官。君幼而勤學。長而力行。孝悌¶
著於家庭。信義行於州里。弱冠明經擢第。釋褐太子校書。¶
千里之行。時輩推許。會上國喪亂。遂南奔豫章。連帥鍾公。¶
見而悅之。辟為從事。豫章府變。始歸建康。井邑更移。親舊¶
泯沒。君慨然悲世難之未己。感宦路之多艱。於是抗志衡¶
門。息機世表。樂山水。寡言語。極談不過經籍之事。足迹不¶
<pb:NFKB_QTW_p0886-21b>
游卿相之門。篤好六經。嵗誦再遍。雖憂慘疾病。未嘗廢也。¶
孜孜焉修善如不及。恂恂焉與人無間言。保大丙寅夏四¶
月日。考終命。臨終訓勵諸子。備有嚴誡。如魏顆之命。無莊¶
舄之吟。春秋六十有九。夫人徐氏。通儒書。有婦德。先君而¶
逝。即以其年月日。合葬於某所。禮也。子崇禮崇粲。舉進士。¶
崇簡。明法及第。為舒州司法參軍。秀茂之業。聞於場中。咸¶
以為印氏之門。其後必大。諸子以我宗之自出。故銘撰是¶
求。銘曰。¶ 

於惟穆氏。代有君子。恂恂若人。亦既克似。退不邱壑。進不¶ 
<pb:NFKB_QTW_p0886-22a>
朝市。體道居貞。全高沒齒。俊造之學。施於後嗣。昭昭令名。¶
與石無已。¶ 

** 唐故銀青光祿大夫檢校國子祭酒御史中丞包君墓誌銘¶ 
:PROPERTIES:
:TITID: QTWTIT17827
:PERSID: QTWAUT2505
:END:

君諱諤。字直臣。丹陽延陵人也。粵我長源。發於夏后。分封¶
受代。著於會稽。司農而後。代有賢哲。轉徙旁郡。遂家延陵。¶
種德流光。世為大姓。曾祖章。丹陽令。祖岌。潤州錄事參軍。¶
考洎。和州歷陽令。業官之美。播於氓頌。公以廣明庚子嵗¶
生於丹陽。長於戎馬之間。遂好金鼓之政。氣質慷慨。而孝¶
於事親。材用敏幹。而慎於畏法。命不我與。事多無成。高皇¶
<pb:NFKB_QTW_p0886-22b>
帝兼總六師。以輔王室。署君牙門右職。將進用之。君以歷¶
陽府君喜懼之年。辭歸就養。因隸歷陽軍中。自是服勤祇¶
役。多在外郡。家貧援寡。仕不求聞。三十餘年。有勞無過。養¶
心知命。以保遐齡。交泰元年春二月日。卒於鄱陽舟中。春¶
秋七十有九。夫人危氏。故賀州刺史諱德卿之女也。婦道¶
以順。家政以嚴。內慎有光。六姻是則。子三人。曰會宗曰穎¶
曰銳。皆敬述先志。勤修令名。號奉靈輀。俯就成制。即以其¶
年月日。葬於江寧縣某里。禮也。鉉感深自出。名謝貴甥。載¶ 
<pb:NFKB_QTW_p0886-23a>
悲渭陽之詩。永痛西州之墅。敬書遺懿。以鏤貞珉。其銘曰。¶ 

猗歟府君。世載其聞。有道無命。與俗同㣥。代耕得祿。全和¶
保真。享壽八十。下從先人。乃整歸艎。秦淮之濱。乃卜元宅。¶
句金之陵。不可不識。封邱勒銘。悠悠餘慶。永永芳塵。¶ 

¶
