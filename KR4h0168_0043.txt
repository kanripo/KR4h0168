#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_-472-1-> ¶¶
#+PROPERTY: JUAN 0043
欽定全唐文卷四十三¶ 

<pb:KR4h0168_NKFB_0043-01a>
　肅宗(二)¶ 

** 命趙王係充天下兵馬元帥詔¶ 
:PROPERTIES:
:TITID: QTWTIT01652
:PERSID: QTWAUT0007
:END:

握兵之要。古先為重。命帥之道。心膂攸憑。是知靖難夷凶。¶ 
必資於金革。總戎授律。實仗於親賢。蓋將厎寧邦家。保息¶ 
黎獻者矣。朕以薄德。纉承鴻緒。往屬元凶暴亂。中夏不寧。¶ 
上憑宗社之靈。下藉熊羆之力。由是廓清咸洛。拯此生人。¶ 
頃以河朔殘妖。尚稽天討。蛇豕竊依於城堡。塗炭久被於¶ 
齊甿。朕為人父母。寧忘閔念。雖好生息戰。每冀其歸降。而¶ 
<pb:KR4h0168_NKFB_0043-01b>
餘孽昧恩。靡聞於悔禍。所以軒后親征於獯鬻。周文致役¶ 
於昆夷。古之用兵。蓋非獲巳。趙王係。幼稟異操。夙懷韜略。¶ 
負東平之文學。蘊任城之智勇。性惟忠孝。持愛敬以立身。¶ 
志尚權謀。有經通之遠智。知子者父。方有屬於維城。擇能¶ 
而授。俾克申於戎律。且凶徒嘯聚。頗歷歲時。惡既貫盈。理¶ 
當撲滅。君親有命。可不敬乎。俾展龍豹之韜。永清梟獍之¶ 
類。可充天下兵馬元帥。仍令司空兼侍中鄭國公光弼副。¶ 
知節度行營事。應緣軍司署置。所司準式。¶ 

** 加恩處分流貶官員詔¶ 
:PROPERTIES:
:TITID: QTWTIT01653
:PERSID: QTWAUT0007
:END:

<pb:KR4h0168_NKFB_0043-02a>

刑政之本。皇王大要。政事或失於厥中。帝道則乖於御下。¶ 
王者持平慎恤。蓋在於此。朕纉服洪緒。躬臨庶政。何嘗不¶ 
內軫泣辜之念。外覃解網之恩。詔書所下。期於必當。往以¶ 
衣冠之伍。受職賊中。量其重輕。俾申貶黜。比聞三司處置。¶ 
未甚均平。或同科之中。升降有異。或謫任之所。風宜不一。¶ 
頗招情故。殊非至公。是以搢紳之閒。不無竊議。有司奉法。¶ 
其若是邪。又流降量移。久申詔令。省司類例。事亦稽遲。遂¶ 
使嶺嶂踰時。積流荒之嘆。雨露凝澤。壅如絲之旨。逖聽遐¶ 
邇。頗聞咨嗟。斯乃主者怠官。甚無謂也。宜令中書門下類¶ 
<pb:KR4h0168_NKFB_0043-02b>
例三司先所貶官。各據科目。均平改擬。仍審勘前後制勅。¶ 
應合霑恩。并速處分。準制合量移人。亦令吏部速比類聞¶ 
奏。又緣頃經逆亂。中夏不寧。士子之流。多投江外。或扶老¶ 
攜幼。久寓他鄉。失職無儲。難歸京邑。眷言憫念。實惻於懷。¶ 
宜令中書門下牒本道責取名品。應五品巳上官並即與¶ 
進取。六品巳下官合序用名品可收者。亦量才敘用。仍據¶ 
中外員闕。均聽授官。其授京官者。仰本道勾當裝束。即令¶ 
赴京。授外官者。各令之任。餘不合授官。是士流者。所在州¶ 
縣一切安存。無害公私。勿令干擾。¶ 

<pb:KR4h0168_NKFB_0043-03a>

** 申戒刺史考察縣令詔¶ 
:PROPERTIES:
:TITID: QTWTIT01654
:PERSID: QTWAUT0007
:END:

朕聞効官者必量力而授任。致理者亦擇才而能。況風¶ 
化之源。本資於長吏。升降之義。用明於朝典。古之建萬國。¶ 
親諸侯。蓋以撫綏黎民。宣布王化。則今之令長。古稱子男。¶ 
矜孤恤寡。均徭省賦。皆是職也。朕以薄德。恭膺寶位。屬殘¶ 
孽猶聚。戎軍未戢。雖憂國之計。且務於濟時。而恤人之心。¶ 
每深於惠物。將求厚俗。必在審官。至於刺史治中。皆制命¶ 
所授。辨其材術。蓋在朝廷。先令中書門下。精加擇訪。務德¶ 
惟良。如非理人之材。並即量宜改授。且諸縣令。員數應多。¶ 
<pb:KR4h0168_NKFB_0043-03b>
如聞處理之閒。廉平者少。或使司所奏。以功見稱。或主司¶ 
所擬。循資而授。儻乖任用。空忝親人。或有案牘之閒。曾未¶ 
閑於令式。征賦之際。皆委任於胥徒。繇是吏轉生奸。遂為¶ 
蠧政。人不堪命。因而失業。興言及此。良用憮然。夫易柱以¶ 
調弦。聲之和也。革弊而從理。政之體也。漢宣帝曰。與我共¶ 
理天下者。其惟良二千石乎。因知方嶽之任。足以委黜陟¶ 
之權矣。凡諸道節度。皆職備防戎。政在理兵。豈遑廉問。必¶ 
令郎官御史。分命巡察。則乘驛蹔往。難於委知。諒無益於¶ 
澄清。反有增於勞擾。其天下縣令。各仰本州府長官審加¶ 
<pb:KR4h0168_NKFB_0043-04a>
詳察。如有衰耄暗弱。或貪財縱暴。不閑時政。為害於人。並¶ 
具名錄奏。即與改替。其才職相當者。並依舊奏定。巳後有¶ 
不稱者。所繇官長。量加殿黜。庶理人之職。無或謬焉。又入¶ 
仕之流。本期展用。且無事實。豈可徒勞。今員外之官。所在¶ 
甚衆。既不釐務。空效馳驅。將適鄉閭。復拘職守。念其旅寓。¶ 
良可優矜。應州縣見任員外官。並任其所適。計秩滿後。各¶ 
與成資。仍於本色內減一兩選與留。其先緣罪累貶授者。¶ 
不在此限。如員外官中。材識幹濟。曾經任使。州縣所資者。¶ 
亦任量留。上州不得過五人。中州不得過四人。下州不得¶ 
<pb:KR4h0168_NKFB_0043-04b>
過三人。上縣巳上不得過一人。古之任官。必寄成政。如長¶ 
吏數易。則綱條不恤。所以人懷苟進之心。俗靡居常之業。¶ 
比者或開此弊。實謂未便於時。自今巳後。刺史縣令。更不¶ 
得數有移改。善政聞於上。則當議擢遷。如道失厥中。亦自¶ 
申懲誡。黜陟之道。固有彞章。又比來刺史之任。皆先奏州¶ 
縣官屬。苟為改作。孰免顏情。自今巳後。除帶刺史判官外。¶ 
一切不得奏改官吏。到任之後。察有罪累及不稱職者。任¶ 
具狀奏聞請。然後無所與替。其刺史非兼節度但有防禦¶ 
使者。副使判官委於本州官中推擇。亦不得別奏人。並委¶ 
<pb:KR4h0168_NKFB_0043-05a>
中書門下。著為常法。庶使官無失位。政有常經。宣示天下。¶ 
宜知朕意。¶ 

** 親征史思明詔¶ 
:PROPERTIES:
:TITID: QTWTIT01655
:PERSID: QTWAUT0007
:END:

昔昆夷作患。周宣興薄伐之役。陳豨稱亂。漢祖發親征之¶ 
師。蓋所以禁暴除凶。取威靖難。上以保宗社。下以拯黎元。¶ 
古者帝王。茲道無替。頃者祿山稱兵搆逆。背義負恩。惡既¶ 
貫盈。尋巳殄滅。而思明殘寇。尚敢挻妖。聚其蜂蠆之餘。邀¶ 
我雷霆之伐。朕以干戈屢動。黎庶未康。繇是按甲延誅。冀¶ 
其來格。而乃竊兵干紀。自取滅亡。副元帥光弼。糾率銳徒。¶ 
<pb:KR4h0168_NKFB_0043-05b>
恭行天罰。爰啟絳宮之略。克摧青犢之師。曾未浹辰。大破¶ 
凶黨。此皆穹昊垂祐。宗社降靈。是以戎律用貞。禍淫斯在。¶ 
如聞蓬艾之下。蚊蚋猶虞。故當乘破竹以追奔。同燎原而¶ 
撲滅。朕為人父母。深念塗炭。是用大整戈矛。方申弔伐。撫¶ 
綏河雒。以致和平。即以今月十七日幸東京。率六軍取北¶ 
路進發。但巡幸所過。自有行營。應緣祗供。並有司自辦。其¶ 
路次州縣。一切不得別有徵斂。亦不得輒有進獻。及時新¶ 
野味等。王公以下文武從官。每頓主人供蔬飯。不得輒置¶ 
魚肉餅果及鋪設。亦不得妄差人力。別有祗承。行從官及¶ 
<pb:KR4h0168_NKFB_0043-06a>
州縣所繇。有如違犯。王公以下五品以上。具名錄奏。當日¶ 
貶官。餘并從軍令。仍令知頓使左右巡使御史相知糾察。¶ 
具狀彈奏。如涉阿容。及不能舉奏。所繇議在必行。毋貽後¶ 
悔。仍令戶部侍郎同中書門下平章事第五琦充置頓使。¶ 
應行幸供擬。及兵馬糧料。續撙節作條件奏聞。其從官委¶ 
中書門下定名錄奏。務從減省。不欲勞煩。宣示中外。宜知¶ 
朕意。¶ 

** 答文武百官表賀河陽陝東破賊詔¶ 
:PROPERTIES:
:TITID: QTWTIT01656
:PERSID: QTWAUT0007
:END:

朕為人父母。時屬艱虞。東夏不康。近郊多壘。除妖撲燎。戎¶ 
<pb:KR4h0168_NKFB_0043-06b>
馬交馳。父出夫行。征徭未息。蓬頭汗甲。今巳累年。憂我人¶ 
斯。寢興誠切。達精誠於天地。委長策於廟堂。宗社假靈。王¶ 
師克勝。殘逆窮搏。聚而相持。造舟橫河。樹柵憑岸。一鼓齊¶ 
進。應時殲蕩。陝東連捷。吉語驟來。平賊安人。指期可待。自¶ 
古王者。得神以興。城梁不假於人功。士馬或稱於幽賛。休¶ 
徵斯在。靈應不違。凡百具寮。相同慶慰。¶ 

** 授蕭華魏州刺史詔¶ 
:PROPERTIES:
:TITID: QTWTIT01657
:PERSID: QTWAUT0007
:END:

蕭華素有材能。擢居省闥。閒者見迫狂虜。陷於艱危。遂能¶ 
徇節本朝。乃心王室。潛通誠款。以表忠純。殺身獨難。通其¶ 
<pb:KR4h0168_NKFB_0043-07a>
不死之理。行權有賞。道其歸有之心。終以見疑。妄遭禁錮。¶ 
事則昭著。理可甄明。今魏郡既收。疲甿思乂。黔黎載請。允¶ 
叶人心。宜更剖符。仍思禦侮。可魏州刺史。¶ 

** 贈李嗣業武威郡王詔¶ 
:PROPERTIES:
:TITID: QTWTIT01658
:PERSID: QTWAUT0007
:END:

臨難亡身。為臣之大節。念功加贈。經國之常典。故衞尉卿¶ 
兼懷州刺史充北庭行營節度使虢國公李嗣業。植操沈¶ 
厚。秉心忠烈。懷幹時之勇略。有戡難之遠謀。久任邊陲。備¶ 
經任使。自凶渠搆亂。中夏不寧。持感激之誠。揔驍果之衆。¶ 
親當矢石。頻立勳庸。壯節可嘉。將謀於百勝。忠誠未遂。空¶ 
<pb:KR4h0168_NKFB_0043-07b>
恨於九泉。言念其功。良深憫悼。死於王事。禮有可嘉。宜增¶ 
裂土之封。用廣飾終之義。可贈武威郡王。其賵贈及緣葬¶ 
事。所司倍於常式。仍令官給靈轝。遞還所在。以其子佐國¶ 
襲其官爵。實封二百戶。¶ 

** 州縣奏替官具履歷詔¶ 
:PROPERTIES:
:TITID: QTWTIT01659
:PERSID: QTWAUT0007
:END:

自來諸州府多有奏請官者。或先無闕員。所司雜授。深紊¶ 
紀綱。自今以後。州縣官有灼然衰暮。暗弱無政。及犯贓私。¶ 
切須與替者。仰具事由聞奏。如緣軍州文要官。吏部任簡¶ 
擇。並具闕由聞奏。所奏人皆須具歷任考第甲授日月同¶ 
<pb:KR4h0168_NKFB_0043-08a>
奏。¶ 

** 令百官議罷新錢詔¶ 
:PROPERTIES:
:TITID: QTWTIT01660
:PERSID: QTWAUT0007
:END:

泉府之設。其來尚矣。或因時改作。則制有重輕。往以金革¶ 
是殷。邦儲稍闕。屬權臣掌賦。變法非良。遂使貨物相沿。穀¶ 
帛騰踊。求之輿誦。敝實由斯。夫易柱調絃。政之要者。今欲¶ 
仍從舊貫。漸罷新錢。又慮權行。轉資艱急。如或猶循所務。¶ 
未塞其源。實恐物價虛騰。黎人失業。靜言體要。用藉良圖。¶ 
且兩漢舊規。典章沿革。必朝廷會議。共體至公。蓋明君不¶ 
獨專法。當從衆議。庶遵行古之道。俾廣無私之論。宜令文¶ 
<pb:KR4h0168_NKFB_0043-08b>
武百官九品巳上。並於尚書省議訖。委中書門下詳擇奏¶ 
聞。¶ 

** 追贈興王佋為恭懿太子詔¶ 
:PROPERTIES:
:TITID: QTWTIT01661
:PERSID: QTWAUT0007
:END:

厚禮所以飾終。易名所以表行。況情鍾天屬。寵及襃封。載¶ 
疇加等之美。式備元儲之贈。永懷軫念。有惻彞章。第十二¶ 
子故興王佋。育慶璿源。分華若木。天資純孝。神假聰明。河¶ 
閒聚書。幼聞樂善之旨。延陵聽樂。早得知音之妙。頃以暫¶ 
嬰沈瘵。殆積旬時。而資敬益彰。穎悟逾爽。愛親之戀。言不¶ 
閒於斯須。告訣之辭。事先符於夢寐。顧惟至性。實切深哀。¶ 

<pb:KR4h0168_NKFB_0043-09a>

將胙土析珪。載崇藩翰。聞詩對易。爰就琢磨。方冀成立。豈¶ 
期夭喪。瑤英始茂。遽摧於當春。隙駟俄遷。忽沈於厚夜。興¶ 
言痛悼。憫惜良深。宜賁寵於青宮。俾哀榮於元穸。可贈太¶ 
子。諡曰恭懿。應緣喪葬。所司準式。仍令兼京兆尹劉晏充¶ 
監護使。少尹陶銳為副。主者施行。¶ 

** 命郭子儀充諸道兵馬都統詔¶ 
:PROPERTIES:
:TITID: QTWTIT01662
:PERSID: QTWAUT0007
:END:

朕聞昆夷作患。周王授鉞於方叔。大宛不庭。漢主委兵於¶ 
廣利。則知昏迷之黨。舞干不足以懷柔。聖哲之謀。伐叛必¶ 
資於用武。事將禁暴。蓋非獲巳。司徒兼中書令朔方鄜坊¶ 
<pb:KR4h0168_NKFB_0043-09b>
邠寧等節度使代國公子儀。慶鍾五百。運符魚水。挺文武¶ 
之宏才。蘊韜鈐之遠略。積蒼生之重望。有命代之元勳。負¶ 
鼎和羹。巳申於啟沃。登壇制勝。實佇於謀猷。萬里長城。倚¶ 
賴攸屬。今殘祆未殄。戎事猶殷。爰資一舉之功。以靖四方¶ 
之難。宜令子儀都統諸道兵馬使。管崇嗣充副使。取邠慶¶ 
朔方路過往。收大同橫野清夷。便收范陽及河北。仍遣射¶ 
生衙前六軍英武長興寧國左右威遠驍騎等左廂一萬¶ 
人。馬軍三千。步軍七千人。以開府李光進充都知兵馬使。¶ 
特進烏崇福充都虞。右廂一萬人。馬軍三千人。步軍七¶ 
<pb:KR4h0168_NKFB_0043-10a>
千人。以開府儀同三司李鼎充都知兵馬使。特進王兟充¶ 
都虞。渭北官健一萬人。馬軍三千人。步軍八千人。以開¶ 
府辛京杲充使。朔方留後蕃漢官健八千人。馬軍八百人。¶ 
步軍七千二百人。以兼御史中丞任敷渾釋之同充使。蕃¶ 
漢部落一萬人。馬軍五千人。步軍五千人。以兼御史中丞¶ 
慕容兆與新投降首領奴賴同統押充使。鄜坊等州官健¶ 
一萬人。馬軍一千人。步軍九千人。以攝御史中丞杜冕¶ 
充使。寧州官健一萬人。馬軍一千人。步軍九千人。以攝御史¶ 
中丞桑如珪充使。涇原防禦官健二千人。馬軍五百人。步¶ 
<pb:KR4h0168_NKFB_0043-10b>
軍一千五百人。以大將軍閻英奇充使。蒐乘練卒。籍馬賦¶ 
車。合四海以齊心。率九夷而同力。金鼓作氣。鐵騎爭雄。欱¶ 
野噴山。殷天動地。以服順之師旅。討從逆之凶徒。人事天¶ 
時。指期可定。今將略高闕。出雲中。驅蚊蚋於幽燕。掃欃槍¶ 
於鞏雒。削平天下。混一車書。然後獻凱清廟。策勳盟府。剋¶ 
寧區夏。豈不盛歟。兵馬既衆。恐路次難為供應。仍備六十¶ 
程糧馱遣發。馬畜草料。所在量事支供。不得妄有煩擾百¶ 
姓。仍委子儀即差人先於諸道計會。分般次進發。仍與迴¶ 
紇兵馬犄角相應。逐便討除。所關軍務。應須處置。並委子¶ 
<pb:KR4h0168_NKFB_0043-11a>
儀續具狀聞奏。¶ 

** 張守節致仕詔¶ 
:PROPERTIES:
:TITID: QTWTIT01663
:PERSID: QTWAUT0007
:END:

卿父子相從。大膺儒術。既精且博。其道可師。出入禁庭。勤¶ 
勞侍讀。歲月滋久。宏益頗多。今以暮年。俾令致仕。仍加子¶ 
職。用資孝養。兼賜紫金魚袋。絹三百匹。¶ 

** 迎慧忠法師詔¶ 
:PROPERTIES:
:TITID: QTWTIT01664
:PERSID: QTWAUT0007
:END:

皇帝信問。朕聞調御上乘。久安中土。常懷大士。共濟羣生。¶ 
師以法鑑高懸。一音演說。藏開祕密。境入圓明。大悲不倦¶ 
於津梁。至善必明於兼濟。尊雄付囑。實在朕躬。思與道安。¶ 
<pb:KR4h0168_NKFB_0043-11b>
宣揚妙用。廣滋福潤。以及大千。傳象罔之元珠。拔沈迷之¶ 
毒箭。良緣斯在。勿以為勞。杖錫而來。京師非遠。齋心巳久。¶ 
副朕虛懷。春寒。師得平安好。遣書。指不多及。¶ 

** 貶李揆袁州長史詔¶ 
:PROPERTIES:
:TITID: QTWTIT01665
:PERSID: QTWAUT0007
:END:

持衡當軸。體備股肱。若鼎餗之不知。慮鼓妖之有(闕一字)台¶ 
司稍紊。王度則乖。宜峻彞章。以懲不道。銀青光祿大夫行¶ 
中書侍郎同中書門下平章事集賢殿崇文館大學士兼¶ 
修國史上柱國姑臧縣開國伯李揆。本以藝文。累階資序。¶ 
周旋近密。參掌絲綸。庶其翼亮之勤。列在訏謨之地。任惟¶ 
<pb:KR4h0168_NKFB_0043-12a>
過力。誠匪奉公。無聞憂國之心。不懼曠官之責。具瞻何取。¶ 
進退求容。仍懷罔上之謀。更漏省中之語。端居相府。潛搆¶ 
禍胎。扇湖南之八州。阻江陵之節制。將圖不軌。俶擾方隅。¶ 
考騐甚明。發姦斯在。私乘驛傳。自越章程。式按秋官。合從¶ 
徽纆。但以位叨宰輔。久侍階墀。特寬丹筆之書。猶任朱轓¶ 
之職。俾從遠黜。以肅朝倫。可袁州長史員外置同正員。仍¶ 
即馳驛赴任。¶ 

** 罷役興農詔¶ 
:PROPERTIES:
:TITID: QTWTIT01666
:PERSID: QTWAUT0007
:END:

百司及州縣。興工力役不急之務。一切並停。諸軍兵健。應¶ 
<pb:KR4h0168_NKFB_0043-12b>
在行營。有羸老病疾不任戰陣者。各委節度使速揀擇放¶ 
還。路次州縣。量加濟恤。諸色番役。各令所司減省。放其營¶ 
農。¶ 

** 贈李齊物太子太師詔¶ 
:PROPERTIES:
:TITID: QTWTIT01667
:PERSID: QTWAUT0007
:END:

故金紫光祿大夫太子太傅兼宗正卿齊物。宗室珪璋。士¶ 
林楨幹。清廉獨斷。剛毅不羣。歷踐周行。備經中外。威名益¶ 
振。忠効彌彰。三尹神州。一登會府。擒姦掩鈎距之術。恤獄¶ 
正喉舌之官。遂令調護儲闈。再登師傅。從容賓友。師長官¶ 
寮。桑榆之時。壯志逾勵。松柏之性。晚歲常堅。天不憗遺。奄¶ 
<pb:KR4h0168_NKFB_0043-13a>
然殂謝。念親感舊。深軫於懷。宜錫寵章。載光營魄。可贈太¶ 
子太師。¶ 

** 答郭子儀等表請宣示儉德詔¶ 
:PROPERTIES:
:TITID: QTWTIT01668
:PERSID: QTWAUT0007
:END:

儉德之恭。約失者鮮。格言為重。理道在茲。朕志復淳源。用¶ 
濟海內。振其元化。鏡以至清。非謂艱難之時。自崇樸素之¶ 
本。無聲之樂。庶聞於四方。曳地之衣。將比於前古。且率人¶ 
而自我。亦揉木而銷金。為君之難。事當乎增惕。股肱之義。¶ 
務在乎弼違。期於啟沃之勤。不在延君之譽。為人上者。此¶ 
道惟常。豈可付以史官。宣於中外。載循來表。殊匪朕懷。¶ 
<pb:KR4h0168_NKFB_0043-13b>

** 加李輔國兵部尚書詔¶ 
:PROPERTIES:
:TITID: QTWTIT01669
:PERSID: QTWAUT0007
:END:

八座位崇。是資望實。七兵寄重。必藉勳賢。況見危致命。為¶ 
臣之大節。存舊錄功。有國之常典。貺茲名器。允屬當仁。元¶ 
從開府儀同三司判院帥行軍司馬充閑[:#AS-8D74:⿸广既]五坊官院營¶ 
田栽接總監等使兼隴右羣牧使京畿鑄錢使長春宮使¶ 
勾當內作少府監及殿中都使上柱國郕國公李輔國。精¶ 
明洞物。宏毅冠時。鍾河岳之秀氣。稟人倫之高識。悉心無¶ 
隱。應物推誠。潔己不雜於風塵。臨事無忘於夙夜。義形造¶ 
次。績著始終。頃在殷憂。備同甘苦。身率先於草創。功有成¶ 
<pb:KR4h0168_NKFB_0043-14a>
於纉服。洎大兵之後。戎務實繁。職統中外。事無大小。克徇¶ 
恭敬之節。用申協賛之勳。比陳利害。多所宏益。永言忠讜。¶ 
實表公才。未嘗矜伐。彌自謙損。星霜幾變。夷險一心。豈有¶ 
業構經綸。任兼軍國。尚居散列。獨謝崇班。宜膺喉舌之寵。¶ 
仍受腹心之託。欽乃攸司。以副僉望。加兵部尚書。餘並如¶ 
故。¶ 

** 命有司舉行郊廟大禮詔¶ 
:PROPERTIES:
:TITID: QTWTIT01670
:PERSID: QTWAUT0007
:END:

皇王俯仰。應協於靈祇。典禮廢興。式存於禋告。蓋重成命。¶ 
以崇祗肅。朕獲嗣鴻猷。敢志虔敬。頃以三代正朔。所尚不¶ 
<pb:KR4h0168_NKFB_0043-14b>
同。百王徽號。無聞異稱。顧茲薄德。思創常規。爰因行慶之¶ 
日。將務惟新之典。而建元立則。制命膺符。受於天地祖宗。¶ 
申於百辟卿士。今既循諸古法。讓彼虛名。革故之宜。巳宣¶ 
於臣下。昭報之道。未展於郊廟。因時備禮。擇日陳誠。克明¶ 
恭己之心。庶降庇人之福。至誠斯感。其在茲乎。宜取今月¶ 
二十八日朝獻太清宮。二十九日享太廟元獻廟。來月一¶ 
日祭圓丘及太一壇。¶ 

** 收葬遇害王妃詔¶ 
:PROPERTIES:
:TITID: QTWTIT01671
:PERSID: QTWAUT0007
:END:

禍福之源。天不可問。報應之道。理或難憑。遂使積善深仁。¶ 

<pb:KR4h0168_NKFB_0043-15a>

併罹荼毒。元惡大憝。得恣凶殘。自古以來。未免斯咎。日者¶ 
祿山作逆。竊據兩都。塗炭我生靈。傷夷我骨肉。於禮院門¶ 
遇害王妃及男子等。或閨闈令德。婦道柔閑。或藩邸象賢。¶ 
幼年聰慧。蒼黃之際。陷沒賊中。嗟其無辜。並遭非命。興言¶ 
及此。痛悼良深。宜令所司即擇日收葬。一事巳上。並令官¶ 
供。其失骸骨者。亦令招魂。神而有感。庶從改卜之安。魂兮¶ 
來歸。將就新營之吉。¶ 

** 追諡靖德太子琮為奉天皇帝詔¶ 
:PROPERTIES:
:TITID: QTWTIT01672
:PERSID: QTWAUT0007
:END:

聖人立號。天下至公。膺其美者。必歸有德。有其德者。或無¶ 
<pb:KR4h0168_NKFB_0043-15b>
其位。苟徽烈可紀。則追崇之典行焉。況義貫因心。禮優加¶ 
等。稽夫往策。抑有前聞。盛業鴻猷。久不可替。故靖德太子¶ 
琮。慶鍾霄極。親則朕兄。性與天道。行高時望。宣慈惠和。聰¶ 
明睿哲。四科兼綜。一以貫之。而福壽不遐。既隨往運。緬惟¶ 
友愛。實軫於心。朕昔踐儲宮。顧誡非次。於君人之命。所不¶ 
敢違。以少長而言。豈忘其序。每思懇諫。竟莫獲從。遽順聖¶ 
慈。嗣茲寶位。安可不申夙志。有闕推恩。宜加尊異之名。載¶ 
茂哀榮之典。敬用追諡曰奉天皇帝。¶ 

** 封郭子儀為汾陽郡王詔¶ 
:PROPERTIES:
:TITID: QTWTIT01673
:PERSID: QTWAUT0007
:END:

<pb:KR4h0168_NKFB_0043-16a>

命將之選。當仁實難。非夫文可經邦。不能安人和衆。武可¶ 
禁暴。罔以剋敵成功。允藉宏才。爰申錫命。司徒中書令靈¶ 
州大都督府長史單于鎮北副大都護持節充朔方節度¶ 
關內支度營田鹽池押諸蕃部落副大使知節度事六城¶ 
水運使兼邠寧鄜坊等道節度副大使上柱國代國公子¶ 
儀。河嶽閒氣。巖廊重寶。器量深識。寬而有謀。術應通方。用¶ 
而無滯。自經艱阻。實擁旌旄。遂能克復二京。折衝千里。厥¶ 
戎將殄。時乃之功。久勤啟沃。載竭忠讜。人之望也。天實賚¶ 
予。今殘寇未寧。興師頗廣。鎮守經制。巳有區分。而籌畫指¶ 
<pb:KR4h0168_NKFB_0043-16b>
麾。必資專制。將軍辭第。無以家為。丞相憂邊。思平國難。固¶ 
以訏謀之用。宜申總統之威。其將戡定外虞。澄清列郡。光¶ 
膺藩屏之寄。式崇社稷之勳。對揚休命。以永終譽。可封汾¶ 
陽郡王。知朔方河中北庭潞儀澤沁等州節度行營兼興¶ 
平定國等兵馬副元帥。仍充本管內觀察處置使。餘如故。¶ 

** 答中書門下表賀崔侁獻定國寶玉詔¶ 
:PROPERTIES:
:TITID: QTWTIT01674
:PERSID: QTWAUT0007
:END:

太寶禎符。時膺昌運。皇天不祕。紫府降靈。敷上帝之耿光。¶ 
悟神祇之有鑒。荷斯戩穀。宏濟艱難。冀與兆人。同登壽域。¶ 
股肱奉上。宗廟福予。豈唯朕躬。致此嘉瑞。卿咸有一德。寅¶ 
<pb:KR4h0168_NKFB_0043-17a>
奉休徵。將使發揮。克諧輔弼。所請宣示中外編入史冊者¶ 
依。¶ 

** 命皇太子監國詔¶ 
:PROPERTIES:
:TITID: QTWTIT01675
:PERSID: QTWAUT0007
:END:

天下之本。屬於元良。四方之明。資其冢嗣。是有傳歸之義。¶ 
必膺監撫之重。克廣前烈。與人守器。非君父之獨親。俾生¶ 
靈之同載。朕號慕弓劒。寢居縗絰。頃以疾苦。未能康寧。殘¶ 
寇猶虞。中原多壘。軍國大務。理須參決。乃睠匕鬯。恭承宗¶ 
祧。皇太子豫。天縱聰明。日躋聖德。中興宸搆。巳有大功。問¶ 
安寢門。知九國之夢。制勝戎閫。高五品之才。時方艱難。禮¶ 

在諒闇。且以庶政。委之元子。宜令權監國。¶ 

** 命皇太子即位詔¶ 
:PROPERTIES:
:TITID: QTWTIT01676
:PERSID: QTWAUT0007
:END:

於戲。奉天地者。是稱大寶。承宗廟者。必在元良。吾以薄德。¶ 
纂承丕緒。今以憂勞所積。遘疾彌留。用申顧命。誡爾元子。¶ 
爾性稟生知。幼有明德。蒸蒸之孝。言必因心。溫恭睿哲。允¶ 
文允武。往在西土。爰討凶渠。命爾總戎。克宣王略。收復中¶ 
夏。唯爾之功。遂昇以儲闈。將中我鴻業。爾有令聞。萬方宅¶ 
心。吾大漸之後。即宜膺寶位。夫天下至廣。神器所重。丕承¶ 
累聖之德。虔奉大中之道。必當任賢勿貳。去邪勿疑。以慈¶ 
<pb:KR4h0168_NKFB_0043-18a>
惠為心。開諫諍之路。兢兢業業。無怠無荒。嗚呼戒之。無替¶ 
厥命。¶ 

** 遺詔¶ 
:PROPERTIES:
:TITID: QTWTIT01677
:PERSID: QTWAUT0007
:END:

勅。帝王享國。天命有常。大歷傳歸。皇綱無易。朕幸以涼德。¶ 
繼承宗祀。在長樂問安之日。屬元凶閒釁之初。南奉聖皇。¶ 
北集戎事。賴將相同德。社稷降靈。爰發五原。成師一旅。丕¶ 
圖克振。華夏乂寧。旰昃之心。每勤思於兆庶。晨昏之禮。嘗¶ 
不匱於庭闈。而天禍上延。神心未悔。正當金革。罹此凶災。¶ 
遂遘膏肓。惟茲大漸。及茲理命。獲著誓言。庶安國以保人。¶ 
<pb:KR4h0168_NKFB_0043-18b>
豈嘉生而惡死。審以大計。屬於公卿。皇太子豫。仁孝元良。¶ 
聰明齊聖。佐成大業。能事神祇。朕既彌留。可守宗社。宜令¶ 
所司。當日具禮。於柩前即皇帝位。應緣朕喪事制度。並準¶ 
聖皇遺詔。其諸道節度使都督刺史等。並不須赴哀。又為¶ 
兵革未寧。郵驛艱弊。一切不須專使奉慰。朕執喪在疚。不¶ 
食葷羶。所設饋奠。皆須如在。有違本意。神亦不歆。其祭祀¶ 
之禮。一切不得宰殺。且國儲非廣。虛費稍多。宮掖之閒。須¶ 
有釐革。所有三宮內人。宜量事減省。及至德巳來籍沒家¶ 
口。非切要者。並與放出。諸王院內。亦宜準此。其文武官僚。¶ 
<pb:NFKB_QTW_-481-2->
合須襃賞。天下百姓。宜在優矜。每當變易之時。皆下惟新¶ 
之命。並委皇帝節級處分。嗚呼。股肱勳臣。敬保元子。事居¶ 
送往。諒在於茲。宣示萬邦。宜從朕意。¶ 

