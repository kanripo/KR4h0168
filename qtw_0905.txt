#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0904-16a> 
#+PROPERTY: JUAN 0905
欽定全唐文卷九百五¶ 

<pb:NFKB_QTW_p0905-01a>

* 靜邁¶ 
:PROPERTIES:
:PERSID: QTWAUT2598
:END:

靜邁。貞觀中玉華宮寺譯經沙門。¶ 

** 上僧尼拜父母有損表¶ 
:PROPERTIES:
:TITID: QTWTIT18083
:PERSID: QTWAUT2598
:END:

沙門靜邁言。竊以策係告先。尊父屈體於其子。形章攸革。¶
介士不拜於君親。伏以僧等揚言紹佛。嗣尊之義是同。故¶
愛敬降高。乃折節於其氣。容服異俗。形章之革不殊。致使¶
沙門亦不肢屈於君父。窮茲內外。雖復繼形變則。而心敬¶
君親。敢有怠哉。至如臣服薨君。以日易月。形雖從吉。而心¶
<pb:NFKB_QTW_p0905-01b>
喪三年。是知遏密八音。其於三載修於心敬。其來尚矣。若¶
令反拜父母。則道俗俱違佛戒。顛沒枉坑。輪迴未已。况動¶
天地感鬼神者。豈在於跪伏耶。但公家之利。知無不為。恐¶
因今創改。萬有一累。則負聖上放習法之洪恩。彌劫粉身。¶
奚以塞責。伏惟陛下廣開獻書之路。通納芻言之辯。輕塵¶
聽覽。伏增戰汗。謹言。八月二十五日上。¶ 

** 菩薩戒本序¶ 
:PROPERTIES:
:TITID: QTWTIT18084
:PERSID: QTWAUT2598
:END:

夫瀛溟沖廓。總川逝而朝宗。法性惟元。統品物而都會。是¶
知無說顯道。崇毗耶之息言。絕聽雨華。宗摩竭之掩室。自¶ 
<pb:NFKB_QTW_p0905-02a>
非德本宏邈。孰能究其宏致者哉。有三藏法師。是稱元奘。¶
弱齡軼俗。凝神氣於白雲。壯志遊真。晰智耀於元妙。潄其¶
原者。隨迎而不知。涮其流者。游泳而不測。大龜啟滅之嵗。¶
捐觿韘而整華田。須陀問道之年。鏡戒珠而嬉行地。爰以¶
炎隋季祀。三聚創膺。深惟蹄旨。悟有餘說。悼靈章之紊譯。¶
愴神理之紕傳。故能出玉門而遐征。戾金河而殉妙。爰有¶
大正法藏。實號戒賢。道格四依。稱流五印。凡厥藏海。取質¶
若人。故以所旌。式標洪譽。遂於摩揭陀國。欽承函丈。見所¶
未見。聞所未聞。雖薩陀之遇曇無。蔑以加也。因請受菩薩¶
<pb:NFKB_QTW_p0905-02b>
律儀。一稔三祈。肇允殷望。法師以菩薩淨戒。諒一乘之彞¶
倫。授受宏規。信十地之洪範。特所吟味。匪替喉衿。以大唐¶
貞觀二十有三年皇上御天下之始月魄日。於大慈恩寺¶
奉詔譯周羯磨戒本。爰開兩軸。蓋菩薩正地之流澌也。邁¶
以不敏。猥厠譯僚。親稟洪規。證斯傳焰。動眾形說。式讚大¶
猷。聊紀譯辰。以備攸忘。其證義證文正字筆受義業沙門¶
明(闕)等二十許人。各司其務。同資教旨。¶ 

* 道恭¶ 
:PROPERTIES:
:PERSID: QTWAUT2599
:END:

道恭。蘇州法師。貞觀中以高行召至京師。¶ 

<pb:NFKB_QTW_p0905-03a>

** 南武州沙門釋智周壙銘(并序)¶ 

:PROPERTIES:
:TITID: QTWTIT18085
:PERSID: QTWAUT2599
:END:

余以擁腫拳曲。不中規繩。而匠石輟斤。忽垂顧盼。賞激流¶
連。殆逾三紀。披雲對月。賦曹陸之詩。跂石班荊。辨肇融之¶
論。故人安在。仰孤帳而荒凉。景行不追。望長松而咽絕。懼¶
陵谷易遷。竹素難久。託徽猷於貞紺。揚清塵於不朽。其銘¶
曰。¶ 

五陰城郭。六賊邱陵。膠固愛網。縈迴業繩。雄猛調御。慈悲¶
<pb:NFKB_QTW_p0905-03b>
勃興。危途倏靜。穢海俄澄。八樹潛暉。五師繼軌。纂此遺訓。¶
克應開士。皎潔戒珠。波瀾定水。有道有德。知足知止。學總¶
㣥經。思深言外。樂說河瀉。飡風雲會。七眾關鍵。四部襟帶。¶
振紐頹網。繄其是賴。世途淪喪。適化江湄。去來任物。隱顯¶
從時。壞瓶何愛。淨土為期。有生有滅。何喜何悲。窀開昔隧。¶
封興舊隴。春郊草平。故山松拱。林昏鳥思。徑深寒擁。妙識¶
歸真。元坰虛奉。¶ 

* 靖邁¶ 
:PROPERTIES:
:PERSID: QTWAUT2600
:END:

靖邁。梓潼人。出家簡州福聚寺。貞觀中入京師。住廣福寺。¶ 

** 法蘊足論後序¶ 
:PROPERTIES:
:TITID: QTWTIT18086
:PERSID: QTWAUT2600
:END:

法蘊足論者。蓋阿毗達磨之權輿。一切有部之洪源也。無¶ 
<pb:NFKB_QTW_p0905-04a>
上等覺入室之神足摩訶目乾連之所製矣。鏡六通之妙¶
慧。晰三達之智明。桴金鼓於大千。聲玉蠡於百億。擿藏海¶
之奇琬。鳩教山之勝珍。欲使天鏡常懸。法幢永樹。眾邪息¶
藩籬之望。諸子騁遊戲之歡。而為此論也。是以佛涅槃後¶
百有餘年。謺啟五分之殊。解開二九之異。雖各擅連城之¶
貴。俱稱照乘之珍。惟一切有部。卓乎迥秀。若妙高之處宏¶
海。猶朗月之冠眾星者。豈不以本宏基永者歟。至如八種¶
揵度。騖徽於發智之場。五百應真。馳譽於廣說之苑。斯皆¶
挹此涓波。分茲片玉。遂得駕㣥部而高蹈。接天衢而布武。¶
<pb:NFKB_QTW_p0905-04b>
是知登崑閬者。必培塿於眾山。遊溟渤者。亦㘭堂於㣥澍。¶
諒其然矣。矧乎順正理以析疑。顯真宗以剖惑。莫不鏡此¶
彞倫。鑒斯洪範。故使耆德婆藪。屈我眾賢。上座幽宗。見負¶
宏致者也。題稱阿毗達磨者。剏二藏以簡殊也。一切有部¶
者。對十七以標異也。法蘊足者。顯此論之勝名也。能持自¶
性軌範稱法。法有積集策聚為蘊。此論攸宗法聚三七。皆¶
與對法為依。故目之為足。三藏元奘法師以皇唐顯慶四¶
年九月十四日。奉詔於大慈恩寺宏法苑譯訖。大慈恩寺¶
沙門釋光筆受。靖邁飾文。同州澄城縣鉗耳智通勘定。¶ 

<pb:NFKB_QTW_p0905-05a>

* 道會¶ 
:PROPERTIES:
:PERSID: QTWAUT2601
:END:

道會俗姓史氏。犍為武陽人。出家益州嚴遠寺。後入京師。¶
與法琳同修辨正論。下獄。釋還鄉里。住眉州聖種寺。貞觀¶
末卒。年七十。¶ 

** 上招撫巴蜀疏¶ 
:PROPERTIES:
:TITID: QTWTIT18087
:PERSID: QTWAUT2601
:END:

會弟性不肖。家風失墜。封爵雖除。詔勅猶在。門生故吏。子¶
孫成列。並奮臂切齒。思効力用。即日劍門雖啟。巫峽負固。¶
會請躬率徒隸。振錫啟途。折簡宣威。開懷納款。軍無矢石¶
<pb:NFKB_QTW_p0905-05b>
之勞。主有待成之逸。此亦一時之利也。惟公圖之。¶ 

** 獄中乞施捨書¶ 
:PROPERTIES:
:TITID: QTWTIT18088
:PERSID: QTWAUT2601
:END:

自如來潛影西國。千有餘年。正法東流。五百許載。雖復赤¶
髭青眼。大開方便之門。白脚漆身。廣示歸依之路。猶未出¶
於苦海。尚陸沈於險道。况五眾名僧。四禪教首。頭陀聚落。¶
唯事一餐。宴坐林中。但披三衲。加以(闕)無緣之慈。想升錘¶
以代鴿。履不輕之行。思振錫以避蟲。今有精勤法子。清淨¶
沙門。橫被囚拘。實非其罪。遂使重關早落。覩獄吏而魂飛。¶
清室晚開。見刑官而思盡。嚴風旦洒。穿襟與中露俱飄。繁¶
霜夜零。寒心與死灰同殪。若竟不免溝壑。抑亦仁者所恥。¶ 

<pb:NFKB_QTW_p0905-06a>

* 彥悰¶ 
:PROPERTIES:
:PERSID: QTWAUT2602
:END:

彥悰。京兆大慈恩寺沙門。貞觀末求法於三藏法師。¶ 

** 佛頂最勝陀羅尼經序¶ 
:PROPERTIES:
:TITID: QTWTIT18089
:PERSID: QTWAUT2602
:END:

夫業理綿微。二乘不足臻其極。神宰惚恍。十地未易暨其¶
深。則知賦命交加。罕言於孔宣父。報應叢雜。冥昧於太史¶
公。是以先笑後號。鸇雀祥而莫准。始凶終吉。桑穀妖而弗¶
驗。或倚或伏之說。柱下庶欲照其幾。為禍為福之談。塞上¶
僅可鄰其次。若乃探緣洞業。索果明因。儔絜大於百家。孰¶
<pb:NFKB_QTW_p0905-06b>
有京於十力。故能息善住之萬惡。杜閻摩之圓戶。轉凡階¶
聖。引短成修。比宋景之退法星。猶蒂芥於三舍。偶魯陽之¶
撝落日。故齟齬於再中。何只庇託延祺。見聞招賴。恧神香¶
於異域。恥靈草於瓊田。若斯而已哉。乃將輕埃附而九惱¶
袪。清吹獵而三障殄。皎鏡齊光於日寶。暉煥比麗於天金。¶
雖事若反常。而乘機顯妙。奚可以常人之耳目。擬議大聖¶
之希夷者焉。此經以儀鳳四年正月五日。朝散郎行鴻臚¶
寺典客令杜行顗與寧遠將軍度婆等奉詔譯進。時有廟¶
諱國諱。皆隱而避之。即世尊為聖尊。世界為生界。大勢為¶
大趣。救治為救除之類是也。上讀訖。謂行顗曰。既是聖言。¶ 

<pb:NFKB_QTW_p0905-07a>

不須避諱。杜時奉詔以正。屬有故而寢焉。無幾。勅中天法¶
師地婆訶羅於東西二京太原宏福寺等傳譯法寶。而杜¶
每充其選。余時又參末席。杜常謂余曰。弟子庸材。不閑文¶
體。屈師據勅刪正。亦願依文筆削。余辭以不敏。載涉暄寒。¶
荏苒之間。此君長逝。余歎惋流涕。思其若人。又懼寢彼鴻¶
恩。乖於貝牒。因請沙門道成等十人。屈天竺法師再詳幽¶
趣。庶臨文不諱。上奉皇私。曲盡方言。下符流俗。故乃具表¶
曲委。陳諸始末。俾夫披覽之士。無猜此教焉。於時永淳元¶
<pb:NFKB_QTW_p0905-07b>
年五月二十三日也。¶ 

** 金光明經序¶ 
:PROPERTIES:
:TITID: QTWTIT18090
:PERSID: QTWAUT2602
:END:

金光明經者。教窮滿字。金鼓擊於夢中。理極真空。寶塔涌¶
於地上。三身果備。酬昔報之無虧。十地因圓。顯曩修之具¶
足。所以經王之號。得稱於斯。將知能宏贊人。其位難量者¶
也。大興善寺沙門釋寶貴者。即近周世道安神足。伏膺明¶
匠。實曰良才。翫閱㣥經。未嘗釋手。可謂瞿曇身子。孔氏顏¶
淵者焉。然貴覩昔晉朝沙門支敏度合兩支兩竺一百五¶
家首楞嚴五本為一部作八卷。又合一支兩竺三家維摩¶
三本為一部作五卷。今沙門僧就又合二讖羅什耶舍四¶ 
<pb:NFKB_QTW_p0905-08a>
家大集四本為一部作六十卷。非止收涓潻海。亦是聚芥¶
培山。諸此合經。文義宛具。斯既先哲遺蹤。貴遂依承以為¶
規矩。而金光明見有三本。初在涼世。有曇無讖譯為四卷。¶
止十八品。其次周世耶舍崛多譯為五卷。成二十品。後逮¶
梁世。真諦三藏於建康譯三身分別業障滅陀羅尼最淨¶
地依空滿願等四品。足前出沒為二十二品。其序果云。曇¶
無讖法師稱金光明經篇品闕漏。每尋文揣義。謂此說有¶
徵。而讐校無指。永懷寤寐。寶貴每歎此經祕奧。後分云何¶
竟無囑累。舊雖三譯。本疑未周。長想梵文。願言逢遇。大隋¶
<pb:NFKB_QTW_p0905-08b>
馭㝢。新經即來。帝勅所司。相續翻譯。至開皇十七年。法席¶
小間。因勸請北天竺犍陀羅國三藏法師闍那崛多。此云¶
志德。重尋後本。果有囑累品。後得銀主陀羅尼品。故知法¶
典源散。派別條分。承注末流。理難全具。賴三藏法師慧性¶
沖明。學業優遠。內外經論。多所博通。在京大興善寺即為¶
翻譯。竝前先出合二十四品。寫為八卷。學士成都費長房¶
筆受。通梵沙門日嚴寺釋彥琮校練。寶珠既足。欣躍載深。¶
願此法燈。傳之永劫。¶ 

** 三藏法師傳序¶ 
:PROPERTIES:
:TITID: QTWTIT18091
:PERSID: QTWAUT2602
:END:

<pb:NFKB_QTW_p0905-09a>

恭惟釋迦氏之臨忍土也。始演八正。啟三寶。以出㣥邪之¶
典。由是佛教行焉。方等一乘。圓宗十地。謂之大法。言真詮¶
也。化城垢服。濟鹿馳羊。謂之小學。言權旨也。至於禪戒呪¶
術。厥趣萬途。迺滅惑利生。其歸一揆。是故歷代英聖。仰而¶
寶之。八會之經。謂之為本。根其義也。三轉之法。謂之為末。¶
枝其義也。暨夫天雨四花。地現六動。解其髻寶。示以衣珠。¶
借一以破三。攝末以歸本者也。付法藏傳曰。聖者阿難。能¶
誦持如來所有法藏。如瓶瀉水。置之異器。即為釋尊一代¶
<pb:NFKB_QTW_p0905-09b>
四十九年應物逗機適時之教也。逮提河輟潤。堅林晦景。¶
邃旨沖宗。於焉殆絕。我先昆迦葉。屬五棺已掩。千[:#AS-9148:⿰⿱叒冝毛]將焚。¶
痛人天眼滅。蒼生莫救。故召諸聖眾。結集微言。考繩墨以¶
立定門。即貫華而開律部。據優波提舍以為之論。剖㭊空¶
有。顯別斷常。示之以因修。明之以果證。足以貽範當代。軌¶
訓將來。歸向之徒。並遵其義。及王秦奉使。考日光而求佛。¶
騰蘭應請。策練影以通經。厥後易首抽腸之賓。播美於天¶
外。篆葉結鬘之典。譯粹於區中。然至賾至神。思慮者或迷¶
其性相。惟恍惟惚。言談者有昧其是非。况去聖既遙。來教¶
多闕。殊途競軫。別路揚鑣而已哉。法師懸弧誕辰。室表空¶ 
<pb:NFKB_QTW_p0905-10a>
王之應。佩觿登嵗。心符妙德之誠。以愛海無出要之津。覺¶
地有栖神之宅。故削髮矯翰。翔集二空。異縣他山。載馳千¶
里。每慨古賢之得本行本。魚魯致乖。痛先匠之聞疑傳疑。¶
豕亥斯惑。竊惟音樂樹下。必存金石之響。五天竺內。想具¶
百篇之義。遂發憤忘食。履險若夷。輕萬死以涉葱河。重一¶
言而之柰苑。鷲山猨沼。仰勝迹以瞻奇。鹿野僊城。訪遺編¶
於蠧簡。春秋寒暑。一十七年。耳目見聞。百三十國。揚我皇¶
之盛烈。震彼俊之權豪。偃異學之高轒。拔同師之巨幟。名¶
王拜首。勝侶摩肩。萬古風猷。一人而已。法師於彼國所獲。¶
<pb:NFKB_QTW_p0905-10b>
大小二乘三藏梵本等。總六百五十七部。竝載以巨象。竝¶
諸郵駿。蒙霜犯雪。自天祐以元亨。陽苦陰淫。假皇威而利¶
涉。粵以貞觀十有九祀。達於上京。道俗迎之。闐城溢郭。鏘¶
鏘濟濟。亦一朝之盛也。及謁見天子。勞問殷勤。爰命有司。¶
詔令宣譯。人皆敬奉。難以具言。至於氏族簪纓。捐親入道。¶
遊踐遠邇。中外讚揚。示息化以歸真。同薪盡而火滅。若斯¶
之類。則備乎茲傳也。傳本五卷。魏國西寺前沙門慧立所¶
述。立俗姓趙。豳國公劉人。隋起居郎司隸從事毅之子。博¶
考儒釋。雅善篇章。妙辯雲飛。溢思泉湧。加以直詞正色。不¶ 
<pb:NFKB_QTW_p0905-11a>
憚威嚴。赴水蹈火。無所屈撓。覩三藏之學行。瞻三藏之形¶
儀。鑽之仰之。彌堅彌遠。因循撰其事。以貽終古。及削藳云¶
畢。慮遺諸美。遂藏之地府。代莫得聞。爾後役思纏痾。氣懸¶
鐘漏。乃顧命門徒。握以啟之。將出而卒。門人等哀慟荒梗。¶
悲不自勝。而此傳流離。分散他所。後累載搜購。迎乃獲全。¶
因命余以序之。迫余以次之。余撫己缺然。拒而不應。因又¶
謂余曰。佛法之事。豈預俗徒。况乃當仁。苦為辭讓。余再懷¶
慙退。沈吟久之。執紙操翰。汍瀾腷臆。方乃參犬羊以虎豹。¶
糅瓦石以琳璆。錯綜本文。箋為十卷。庶後之覽者。無或嗤¶
<pb:NFKB_QTW_p0905-11b>
焉。¶ 

** 通極論序¶ 
:PROPERTIES:
:TITID: QTWTIT18092
:PERSID: QTWAUT2602
:END:

原夫隱顯二途。不可定榮辱。真俗兩端。孰能判同異。所以¶
大隱則朝市匪諠。高蹈則山林無悶。空非色外。天地自同¶
指馬。名不義裏。肝膽可如楚越。或語或默。良踰語默之方。¶
或有或無。信絕有無之界。若夫雲鴻震羽。孔雀謝其遠飛。¶
淨名現疾。比邱憚其高辯。發心即是出家。何關落髮。棄俗¶
方稱入法。豈要抽簪。此即染淨之門。權實而莫曉。倚伏之¶
理。吉凶而未悟。遂使莊生宗齊一之論。釋子說會三之旨。¶ 

<pb:NFKB_QTW_p0905-12a>

大矣哉。諒為深遠。實難鈎致。竊聞陰陽合而萬物成。醎淡¶
和而八珍美。何廢四時恒序。五味猶別。以此言之。豈真俗¶
之混淆。隱顯之云異。或有寡聞淺識。則欲智淩周孔。微庸¶
薄宦。便將位比帝王。強自大以立身。謂一人而已矣。不信¶
有因果。遂言無佛法。輕毀泥洹。賤懱沙門。愚襲腐儒。戲招¶
冥禍。或有始除俗服。狀如德冠天人。纔挂僧名。意似聲高¶
海域。慠然尊處。佯為極聖。豈知十纏猶障。三學靡聞。不隨¶
機而接物。竟抱愚而自守。悲夫。二子殊途。一何蹐駮。高懷¶
<pb:NFKB_QTW_p0905-12b>
達士。孰可然哉。冀欲解紛挫銳。假設旗鼓。雖復俱有抑揚。¶
終以道為宗致。其猶五色綺錯。近須彌而會同。萬象森羅。¶
依虛空以總集。歸根自芸芸之物。吞谷實茫茫之海。斯誠¶
光贊於佛道。述獎於元門。庶令無我無邪。允謙允敬。式貽¶
後進。論之云爾。¶ 

** 福田論¶ 
:PROPERTIES:
:TITID: QTWTIT18093
:PERSID: QTWAUT2602
:END:

論曰。昔在東晉太尉桓元。議令沙門敬於王者。廬山遠法¶
師。高名碩德。傷智幢之欲折。悼戒寶之將沈。乃作沙門不¶
敬王者論。設敬之儀。當時遂寢。然以緝詞隱密。援例杳深。¶
後學披覽。難見文意。聊因暇日。輒復申敘。更號福田論云。¶ 

<pb:NFKB_QTW_p0905-13a>

忽有嘉客。來自遠方。遙附桓氏。重述前議。主人正念久之。¶
抗聲應曰。客似未聞福田之要。吾今相為論之。夫云福田¶
者何耶。三寶之謂也。功成妙智道登圓覺者。佛也。元理幽¶
寂。正教精誠者。法也。禁戒守真。威儀出俗者。僧也。皆是四¶
生導首。六趣舟航。高拔天人。重踰金石。譬乎珍寶。劣相擬¶
議。佛以法主標宗。法以佛師居本。僧為弟子。崇斯佛法。可¶
謂尊卑同位。本末共門。語事三種。論體一致。處五十之載。¶
宏八萬之典。所說指歸。惟此至極。寢聲滅影。盡雙林之運。¶
<pb:NFKB_QTW_p0905-13b>
刻檀書葉。畱一化之軌。聖賢間起。門學相承。和合為㣥。住¶
持是寄。金人照於漢殿。像法通於洛浦。並宗先覺。俱襲舊¶
章。圖方外而發心。棄世間而立德。官榮無以動其志。親屬¶
莫能累其情。衣則截於壞色。髮則落於毀容。不戴冠而作¶
儀。豈束帶而為飾。上天之帝。猶恒設禮。下土之王。固常致¶
敬。有經有律。斯法未殊。若古若今。其道無滯。推帝王之重。¶
亞神祇之大。八荒欽德。四海歸仁。僧尼朝拜。非所聞也。如¶
懷異旨。請陳雅見。客曰。周易云。天地之大德曰生。聖人之¶
大寶曰位。老子曰。域中有四大。王居一焉。竊以莫非王土。¶
建之以國。莫非王臣。繫之以主。則天法地。覆載兆民。方春¶ 
<pb:NFKB_QTW_p0905-14a>
比夏。生長萬物。照之以日月之光。潤之以雲雨之氣。六合¶
則咸宗如海。百姓則共仰如辰。戎夷革面。馬牛迴首。蛇尚¶
荷於隋侯。魚猶感於漢帝。豈有免其編戶。假其法門。忘度¶
脫之寬仁。遺供養之宏造。高大自許。卑恭頓廢。譬諸禽獸。¶
將何別乎。必能駕御神通。得成聖果。道被天下。理在言外。¶
然今空事剃除。尚增三毒。虛改服飾。猶梁六塵。戒忍弗修。¶
定智無取。有乖明誨。不異凡俗。詎應恃宣讀之勞。而抗禮¶
萬乘。藉形容之別。而闕敬一人。昔比邱接足於居士。菩薩¶
稽首於慢眾。斯文復彰。厥趣安在。如以權道難沿。佛性可¶
<pb:NFKB_QTW_p0905-14b>
尊。况是君臨。罔非神降。伯陽開萬齡之範。仲尼敷百王之¶
則。至於謁拜。必遵朝典。獨有沙門。敢為陵慢。此而可忍。孰¶
可容乎。弊風難革。惡流易久。不遇明皇。誰能刊正。忽起非¶
常之變。易招無信之譏。至言有憑。幸垂詳覽。主曰。吾所立¶
者內也。子所難者外也。內則通於法理。外則局於人事。相¶
望懸絕。詎可同年。斯謂學而未該。聞而不洽。子之所惑。吾¶
當為辨。試舉其要。總有七條。無德不報。一也。無善不攝。二¶
也。方便無礙。三也。寂滅無榮。四也。儀不可越。五也。服不可¶
亂。六也。因不可忘。七也。初之四條。對酬難意。後之三條。引¶ 
<pb:NFKB_QTW_p0905-15a>
出成式。吾聞天不言而四時行焉。王不言而萬國治焉。帝¶
有何力。民無能名。成而不居。為而不恃。斯乃先生之盡善。¶
大人之至德。同霑庶類。齊豫率賓。幸殊草木。差非蟲鳥。戴¶
圓履方。俯仰懷惠。食粟飲水。飽滿銜澤。既能矜許出家。慈¶
聽入道。斷麤業於已往。祈妙果於將來。既蒙重恩。還思厚¶
答。方憑萬善之益。豈在一身之敬。追以善答。攝報乃深。徵¶
以身敬。收利蓋淺。良由僧失正儀。俗滅餘慶。僧不拜俗。佛¶
已明言。若知可信。理當遵立。如謂難依。事應除廢。何容崇¶
之欲求其福。卑之復責其禮。即令從禮。便同其俗。猶云請¶
<pb:NFKB_QTW_p0905-15b>
福。未見其潤。此則存而似棄。僧而類民。非白非黑。無所名¶
也。竊見郊禋總祭。惟存仰福。為尊僧尚。鄙斯不恭。如何令¶
僧拜俗。天地可反。斯儀罕乖。後更為敘。是謂無德不報者¶
也。法既漸衰。人亦稍末。罕有其聖。誠如所言。雖處凡流。仍¶
持忍鎧。縱虧戒學。尚談智典。如塔之貴。似佛之尊。歸之則¶
善生。毀之則罪積。猛以始發割愛。難而能捨。宏願終期成¶
覺。迴而能趣。斯故剃髮之辰。天魔遙攝。染衣之日。帝釋遙¶
懽。妓女聊被。無漏遂滿。醉人暫翦。有緣即結。龍子賴而息¶
驚。象王見而止怖。威靈斯在。儀服是同。幼未受具。對揚佛¶ 
<pb:NFKB_QTW_p0905-16a>
旨。小不可輕。光揚僧力。波離既度。釋子服心。尼陀亦歸。匿¶
王屈意。乃至若老若少。可師者法。無賤無豪。所存者道。然¶
後賢愚之際。語默之間。生熟相似。去取非易。肉眼分別。恐¶
不逢寶。信心平等。或其值真。纔滿四人。即成一眾。僧既宏¶
納。佛亦通在。食看沸水之異。方遣施僧。衣見織金之奇。乃¶
令奉眾。僧之威德。不亦大矣。足可以號福田之最。為聖教¶
之宗。是謂第二無善不攝者也。若論淨名之功。早升雲地。¶
臥疾之意。本超世境。久行神足。咸歎辯才。新學頂禮。誠謝¶
法施。事是權宜。式非常准。謂時暫變。其例乃多。則有空藏¶
<pb:NFKB_QTW_p0905-16b>
弗恭。如來無責。沙彌大願。和尚推先。一往直觀。悉可驚怪。¶
再詳典釋。莫非通塗。不輕大士。獨興高跡。警彼上慢之流。¶
設茲下心之拜。偏行一道。直用至誠。既非三慧。詎是恒式。¶
因機作法。足為希有。假宏教化。難著律儀。大聖發二智之¶
明。制五篇之約。廢其爵齒。存其戒夏。始終通訓。利鈍齊仰。¶
耆幼有序。先後無雜。未以一出別業。而令七眾普行。不然¶
之理。分明可見。昔妻死歌而鼓盆。子葬嬴而襯土。此亦匹¶
夫之節。豈概明王之制乎。况覺典沖邃。聖言幽密。局執一¶
邊。殊乖四辯。是謂第三方便無礙者也。且復周之柱史。久¶ 
<pb:NFKB_QTW_p0905-17a>
掌王役。魯之司寇。已居國宰。宗歸道德。始曰無名。訓在詩¶
書。終云不作。祖述堯舜。憲章文武。鞠躬恭敬。非此而誰。巢¶
許之風。望古仍邁。夷齊之操。擬今尚迴。焉似高攀十力。遠¶
度四流。厭斯有為之苦。欣彼無餘之滅。不繫慮於公庭。未¶
流情於王事。自然解脫。固異儒者之儔矣。是謂第四寂滅¶
無榮者也。至如祭祀鬼神。望秩川嶽。國容盛典。書契美談。¶
神輩為王所敬。僧猶莫致於禮。僧眾為神所禮。王寧反受¶
其敬。上下參差。翻違正法。衣裳顛倒。何足相方。令神擁護¶
今來。在僧祈請之至。會開呪力。竟無拜禮。是謂第五儀不¶
<pb:NFKB_QTW_p0905-17b>
可越者也。本皇王之奮起。必真人之託生。上德雖祕於淨¶
心。外像仍標於俗相。是以道彰緇服。則情勤宜猛。業隱元¶
門。則形恭應絕。求之故實。備有前聞。國主蘋婆。父王淨飯。¶
昔之斯等。咸己克聖。專修信順。每事歸依。縱見凡僧。還想¶
崇佛。不以跪親為孝。計非不孝之罪。不以拜君為敬。豈是¶
不敬之愆。所法自殊。所法已別。體無混雜。制從於此。是謂¶
第六服不可亂者也。謹按多羅妙典。釋迦真說。乃云居剎¶
利而稱尊。藉般若而為護。四信不壞。十善無虧。奉佛事僧。¶
責功累德。然後日精月像之降。赤光白氣之感。金輪既轉。¶ 

<pb:NFKB_QTW_p0905-18a>

珠寶復懸。應天順民。御圖握鏡。始開五常之術。終宏八正¶
之道。亦宜覆觀宿命。追憶往因。敬佛教而崇僧寶。益戒香¶
而增慧力。自可天基轉高。比梵宮之遠大。聖壽恒固。同劫¶
石之長久。然則雷霆勢極。龍虎威隆。慶必賴兼。共使怒及。¶
出言布令。風行草偃。既抑僧體。誰敢鱗張。但恐有損冥功。¶
無資盛業。竭誠盡命。如斯而已。是謂第七因不可忘者也。¶
上以畧引吾意。粗除子惑。欲得博聞。宜尋大部。客曰。主人¶
向之所引。理例頻繁。僕雖庸闇。頗亦承覽。文總幽明。辨包¶
<pb:NFKB_QTW_p0905-18b>
內外。所論祭典。尚有迷惑。周易云。一陰一陽之謂道。陰陽¶
不測之謂神。竊以昧隱神路。隔絕人境。欲行祠法。要藉禮¶
官。本置太常。專同太祝。縱知鬼事。終入臣伍。真佛已潛。聖¶
僧又滅。仰信冥道。全涉幽神。季葉凡夫。薄言迴向。共規閒¶
逸。相學剃翦。職掌檀會。所以加其法衣。主守塔坊。所以蠲¶
其俗役。纔觸王網。即墜民貫。既同典祀。詎合稱寶。朝敬天¶
子。固是恒儀。苦執強梁。定非通識。宋氏舊制。其風不遠。惟¶
應相襲。更欲何辭。主人曰。客知其一。未曉其二。請聽嘉言。¶
少除異想。吾聞鬼者歸也。死之所入。神者靈也。形之所宗。¶
鬼劣於人。惟止惡道。神勝於色。暜該情趣。心有靈智。稱之¶ 
<pb:NFKB_QTW_p0905-19a>
曰神。隱而難知。謂之不測。銓其體用。或動或靜。品其性欲。¶
有陰有陽。周易之旨。蓋此之故。殊塗顯於一氣。誠言闕於¶
六識。設教之漸。斷可知焉。鬼報冥通。潛來密去。標以神號。¶
特用茲耳。嘗試言之。受父母之遺。稟乾坤之分。可以存乎¶
氣。可以立乎形。至若己之神道。必是我之心業。未曾感之¶
於乾坤。得之於父母。識含胎藏。彌亘虛空。意帶熏種。漫盈¶
世界。去而復生。如火焰之連出。來而更逝。若水波之續轉。¶
根之莫見其始。究之豈覿其終。濁之則為凡。澄之則為聖。¶
神道細幽。理固難詳矣。神之最高。謂之大覺。思議所不得。¶
<pb:NFKB_QTW_p0905-19b>
名相孰能窮。真身本無遷謝。生盲自不瞻覩。託想追於舊¶
蹤。傾心翫於遺法。若欲荷傳持之任。啟要妙之門。賴此僧¶
徒。膺茲佛付。假慈雲為內影。憑帝威為外力。元風遠及。至¶
於是乎。教通三世。眾別四部。二從於道。二守於俗。從道則¶
服像尊儀。守俗則務典供事。像尊謂比邱比邱尼也。典供¶
謂優婆塞優婆夷也。所像者尊。則未參神位。所典者供。則¶
下預臣頒。原典供之人。同主祭之役。吾非當職。子何錯引。¶
由子切言。發吾深趣。理既明矣。勿復惑諸。在宋之初。暫行¶
此抑。彼亦乖真。不煩涉論。邊鄙風俗。未見其美。忽遣同之。¶ 

<pb:NFKB_QTW_p0905-20a>

可怪之極。客曰。有旨者斯論也。蒙告善道。請從退歸。¶ 

** 沙門不應拜俗總論¶ 
:PROPERTIES:
:TITID: QTWTIT18094
:PERSID: QTWAUT2602
:END:

夫沙門不拜俗者何。蓋出處異流。內外殊分。居宗體極。息¶
慮亡身。不汲汲以求生。不區區以順化。情超宇內。迹寄寰¶
中。斯所以抗禮宸居。背恩天屬。化物不能遷其化。生生無¶
以累其生。長揖君親。斯其大旨也。若推之人事。稽諸訓詁。¶
則所不應拜。其例十焉。至如望秩山川。郊祀天地。欲其利¶
物。君罄迺誠。今三寶住持。歸戒宏益。幽明翼化。可畧言焉。¶
<pb:NFKB_QTW_p0905-20b>
斯神祇之流也。為祭之尸。必叶昭穆。割牲薦熟。時為不臣。¶
今三寶一體。敬僧如佛。備乎內典。無俟繁言。斯祭主之流¶
也。宋之君。二王之後。王者所重。敬為國賓。今僧為法王之¶
允。王者受佛付囑。勸勵四部。進修三行。斯國賓之流也。重¶
道尊師。則勿臣矣。雖詔天子。無北面焉。今沙門傳佛之教。¶
導凡誘物。嚴師敬學。其在茲乎。斯儒行之流也。禮云。介者¶
不拜。為其失於容節。故周亞夫長揖漢文也。今沙門身被¶
忍鎧。戡翦欲軍。掌握慧刀。志摧心惑。斯介冑之流也。著代¶
筮賓。尊先冠阼。母兄致拜。以禮成人。今沙門以大法為已¶
任。拯㣥生於塗炭。敬遵遺躅。祖承嫡允。斯傳重之流也。¶ 

<pb:NFKB_QTW_p0905-21a>

堯稱則天。不屈潁陽之高。武盡美矣。終全孤竹之潔。今沙¶
門高尚其事。不事王侯。蟬蛻囂埃之中。自致寰區之外。斯¶
逸人之流也。犯五刑。關三木。被箠楚。嬰金鐵者。不責其具¶
禮。今沙門剃毛髮。絕允嗣。毀形體。易衣服。斯刑人之流也。¶
又詔使雖微。承天則貴。沙門縱賤。稟命宜尊。况德動幽明。¶
化霑龍鬼。靜人天之苦浪。清品庶之炎氛。功既廣焉。澤亦¶
宏矣。豈使絕塵之伍。拜累君親。閒放之流。削同名教而已。¶
余幼耽斯務。長頗搜尋。採遺烈於青編。纂前芳於汗簡。重¶
<pb:NFKB_QTW_p0905-21b>
以感淪暉於佛日。罄爝火以興詞。庶永將來。傳之好事。又¶
古今書論。皆云不敬。據斯一字。愚竊惑焉。何者。敬乃通心¶
介曲禮稱無不敬。拜為身屈。周陳九拜之儀。且君父尊嚴。¶
心敬無容不可。法律崇重。身拜有爽通經。以拜代敬。用將¶
為允。故其書曰。不拜為文。遠公有言曰。淵壑豈待晨露哉。¶
蓋自伸其罔極也。此書之作。亦猶是焉。達鑒通賢。儻無譏¶
矣。¶ 

¶
