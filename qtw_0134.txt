#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0133-24a> 
#+PROPERTY: JUAN 0134
欽定全唐文卷一百三十四¶ 

<pb:NFKB_QTW_p0134-01a>

* 王孝通¶ 
:PROPERTIES:
:PERSID: QTWAUT0100
:END:

孝通。武德中官通直郎太史丞。¶ 

** 上緝古算經表¶ 
:PROPERTIES:
:TITID: QTWTIT03990
:PERSID: QTWAUT0100
:END:

臣孝通言。臣聞九疇載敘。紀法著於彞倫。六藝成功。數術¶
參於造化。夫為君上者。司牧黔首。布神道而設教。采能事¶
而經綸。盡性窮源。莫重於算。昔周公制禮。有九數之名。竊¶
尋九數。即九章是也。其理幽而微。其形祕而約。重勺聊用¶
測海。寸木可以量天。非宇宙之至精。其孰能與於此者。漢¶
<pb:NFKB_QTW_p0134-01b>
代張蒼。刪補殘缺。校其條目。頗與古術不同。魏朝劉徽。篤¶
好斯言。博綜纖隱。更為之注。徽思極毫芒。觸類增長。乃造¶
重差之法。列於終篇。雖未即為司南。然亦一時獨步。自茲¶
厥後。不繼前蹤。賀循徐岳之徒。王彪甄鸞之輩。會通之數。¶
無聞焉耳。但舊經殘駮。尚有缺漏。自劉巳下。更不足言。其¶
祖暅之綴術。時人稱之精妙。曾不覺方邑進行之術。全錯¶
不通。芻亭方亭之問。於理未盡。臣今更作新術。於此附伸。¶
臣長自閭閻。少小學算。鐫磨愚鈍。迄將皓首。鑽尋祕奥。曲¶
盡無遺。代乏知音。終成寡和。伏蒙聖朝收拾。用臣為太史¶ 
<pb:NFKB_QTW_p0134-02a>
丞。比年巳來。奉勅校勘傅仁均歷。凡駮正術錯三十餘道。¶
即付太史施行。伏尋九章商功篇。有平地役功受袤之術。¶
至於上寬下狹。前高後卑。正經之內。闕而不論。致使今代¶
之人。不達深理。就平正之閒。同欹邪之用。斯乃圓孔方枘。¶
如何可安。臣晝思夜想。臨書浩歎。恐一旦瞑目。將來莫覩。¶
遂於平地之餘。續狹斜之法。凡二十術。名曰緝古。請訪能¶
算之人。考論得失。如有排其一字。臣欲謝以千金。輕用陳¶
聞。伏深戰悚。謹言。¶ 

** 駮傅仁均戊寅歷議¶ 
:PROPERTIES:
:TITID: QTWTIT03991
:PERSID: QTWAUT0100
:END:
¶
<pb:NFKB_QTW_p0134-02b>

案堯典云。日短星昴。以正仲冬。孔氏云。七宿畢見。舉中者¶
言耳。是知中星無定。故互舉一分兩至之星。以為成驗也。¶
昴西方處中之宿。虛為北方居中之星。一分各舉中者。即¶
餘六星可知。若乃仲春舉鳥。仲夏舉火。此一至一分。又舉¶
七星之體。則餘二方可見。今仁均專守昴中。而為定朔。執¶
文害意。不亦謬乎。又案月令。仲冬昏在東壁。明知昴中。則¶
非常準。若言陶唐之代。定是昴中。後代漸差。遂至東壁。然¶
則堯前七千餘載。冬至之日。即便合翼中。逾遠彌卻。尤成¶
不隱。且今驗東壁昏中。日體在斗十有三度。若昏於翼中。¶ 

<pb:NFKB_QTW_p0134-03a>

日應在井十有三度。夫井極北。去人最近。而斗極南。去人¶
最遠。在井則大熱。在斗乃大寒。然堯前冬至。即應翻熱。及¶
於夏至。便應反寒。四時倒錯。寒暑易位。以理推尋。必不然¶
矣。又鄭康成博達之士也。對弟子孫皓云。日永星火。只是¶
大火之次。二十度有其中者。非謂心之火星也。實正中也。¶
又平朔定朔。舊有二家。平朢定朢。由來兩術。然三大三小。¶
是定朔定朢之法。一大一小。是平朔平朢之義。且日月之¶
行。有遲有疾。每月一相及。謂之合會。故晦朔無定。由人消¶
<pb:NFKB_QTW_p0134-03b>
息。若定大小合朔者。合會雖定。而蔀元紀首。三端並失。若¶
上合履端之始。下得歸餘於終。合會時有進退。履端又皆¶
允協。則甲辰元歷為通術矣。¶ 

* 陳子良¶ 
:PROPERTIES:
:PERSID: QTWAUT0101
:END:

子良。吳人。武德時官右衞率府長史。為隱太子學士。貞觀¶
六年卒。¶ 

** 為奚御史彈尚書某入朝不敬文¶ 
:PROPERTIES:
:TITID: QTWTIT03992
:PERSID: QTWAUT0101
:END:

臣聞孝愛資於事父。忠敬盡於事君。淑慎爾儀。不愆於位。¶
聿修厥德。無忝所生。苟虧格言。必貽明罰。竊見某甲出自¶
庸微。素無才術。幸以運逢義始。早預周行。佐命之勞。巳酬¶ 
<pb:NFKB_QTW_p0134-04a>
爵土。攀附之寵。復典樞機。擢自芻蕘。功歸聖德。昔晉榮八¶
座。蔡謨始漸斯官。漢貴五曹。鄭均才沾此秩。況某方圓無¶
取。叨據非宜。而覆餗之譏。於焉巳及。欹器之戒。如何遂盈。¶
不能翼翼在公。兢兢從政。及復入朝散誕。無鞠躬之容。陪¶
軒慢懈。乏虔恭之禮。有一於此。身名何寘。臣雖凡品。職當¶
糾察。既覩相鼠之儀。敢忘逐雀之志。若斯風不黜。方紊大¶
猷。宜正刑書。以彰朝典。請以某見事付大理治罪。謹言。¶ 

** 為王季卿與王仁壽書¶ 
:PROPERTIES:
:TITID: QTWTIT03993
:PERSID: QTWAUT0101
:END:

大唐相國錄事參軍正議大夫壽光縣開國公王季卿頓¶
<pb:NFKB_QTW_p0134-04b>
首頓首致書隋季將軍王仁壽足下。夫機者動之微。吉凶¶
之先見也。君子見幾而作。不俟終日。故能轉禍為福。改敗¶
成功。斯乃非常之人。能立非常之事。信乎此說。實有由焉。¶
比以隋政失馭。主上昏狂。或東討勾麗。填屍滿海。或西征¶
且末。暴骨成山。法令滋章。賦役殷重。金玉窮於玩服。民力¶
盡於池臺。饑饉於是荐臻。盜賊為之蜂起。四海鼎沸。天下¶
嗷然。生民塗炭。萬無一在。此固將軍之所知也。豈待繁述¶
哉。固知長惡不悛。禍盈必滅。否終則泰。理數皎然。當今相¶
王啟聖。應天順民。龍飛受圖。神武作宰。撥亂反正。大拯黎¶ 
<pb:NFKB_QTW_p0134-05a>
元。四海於是來蘇。九服所以款附。如珪如璋之士。踵武雲¶
屯。如熊如羆之臣。排肩霧合。伊呂之儔也。韓彭之徒歟。莫¶
不咸騁藝能。同申智勇。共為表裏。造我國家。元首明哉。股¶
肱良哉。濟濟巍巍。無能名也。將軍外氏宋國公。昔在隋朝。¶
功深佐命。聲侔衞霍。道亞蕭曹。本以無辜。枉被誅戮。悲戚¶
行路。痛結於天。而況渭陽之情。切於恒品。相王志存追遠。¶
愍彼冤魂。乃贈光祿大夫揚州總管宋國公。可謂封比干¶
之墓。式商容之閭。以古謂今。足為連類。其子懷廓。今任光¶
祿大夫相府禮曹參軍。次子渠師。相府賓曹參軍。為王爪¶
<pb:NFKB_QTW_p0134-05b>
牙。早樹勳績。巳雪冤恥。彌暢昊天。將軍甥也。聞之豈不欣¶
感。但季卿之與將軍。忝是宗友。義同昆弟。結髮投分。彈冠¶
比肩。俱侍龍樓。預陪鶴籥。屬時君道喪。天下崩淪。衆叛親¶
離。莫有固志。欲效嵇紹之忠。殞身無益。空軫袁安之歎。流¶
涕何言。時事巳闌。智愚同見。今承將軍擁兵雲夢。建斾荊¶
門。水淹既多。疫癘愈甚。人無半菽。師老則離。何不以順天¶
時。早圖富貴。爰率所部。歸我霸朝。享榮祿於子孫。書功名¶
於竹帛。趨履南宮之上。徐輪北闕之下。鳴鐘列鼎。珮玉摐¶
金。豈不懋歟。豈不盛歟。時者難值而易失。機者在速而不¶ 
<pb:NFKB_QTW_p0134-06a>
遲。成敗須臾。實由反掌。但季卿仰與疇昔。交情不疎。輒託¶
雲禽。遠披尺素。心瞻目擊。請不遲疑。願保垂堂。自求多福。¶
季夏炎盛。體力何如。願恒勝納。遠總戎旅。不乃勞神。季卿¶
疾弊。承乏使蜀。尋望入朝。冀即來儀。諮覯在近。無任傾仰。¶
謹奉尺書。投筆澘然。此不多具。王季卿呈。¶ 

** 辯正論注序¶ 
:PROPERTIES:
:TITID: QTWTIT03994
:PERSID: QTWAUT0101
:END:

蓋聞宣尼入夢。十翼之理克彰。伯陽出關。二篇之義爰著。¶
或鉤深繫象。或探賾希夷。名言之所不宣。陰陽之所不測。¶
猶能彌綸天地。包括鬼神。道無洽於大千。言未超於域內。¶
<pb:NFKB_QTW_p0134-06b>
況乎法身圓寂。妙出有無。至理凝元。迹泯真俗。體絕三相。¶
累盡七生。無心即心。非色為色。無心即心。故能心斯心矣。¶
非色為色。故能色斯色矣。藤蛇於是併空。形名所以俱寂。¶
筌蹄之外。豈可言乎。若夫西伯拘羑。遂顯精微。子長蠶室。¶
卒成先志。故易曰。古之作易者。其有憂乎。論之興焉。良有¶
以矣。法師俗姓陳氏。漢太邱長仲弓之後也。遠祖宦遊。播¶
遷江左。近因江寓。又處襄州。隋世入關。從師請業。玉移荊¶
岫。皎潔之性彌彰。桂徙幽林。芬芳之風更遠。法師應真人¶
之祥。稟黃裳之吉。內該三藏。外綜九流。既善緣情。尤工體¶ 
<pb:NFKB_QTW_p0134-07a>
物。篇章婉麗。理致遒華。郁郁閒縟錦之文。飄飄竦淩雲之¶
氣。班賈金玉。未可同年。潘陸江海。寧堪方駕。至如莊生墨¶
生之學。黃子老子之書。三清三洞之文。九府九仙之籙。登¶
真隱決之祕。靈寶度命之儀。吞若胸中。說猶指掌。加以舊¶
習中觀。少蘊法華。既有聞持。比專著述。運思之外。汲引無¶
疲。辯中觀則龍樹可期。談自然則老莊非遠。於是四方雜¶
沓。如歸長者之園。七貴紛綸。若赴華陰之市。固以學侔安¶
遠。才邁肇生。實開士之棟梁。法城之牆壍者也。乃有道士¶
李仲卿劉進喜等。並作庸文。謗毀正法。在俗人士。或生邪¶
<pb:NFKB_QTW_p0134-07b>
信。法師愍其盲瞽。恐入泥犂。爰發大悲。遂致斯論。可謂鼓¶
茲法海。振彼詞峯。碧雞之銳競馳。黃馬之駿爭騖。莫不葉¶
墜柯摧。雲銷霧捲。狀鴻爐之焚纖羽。猶炎景之鑠輕冰。負¶
勝之儔。於斯可見。暫歸慈定。巳破魔軍。聊奮慧刀。即降愚¶
賊。佛日於是重暉。法雲由其廣被。然法師所作詩賦啟頌¶
碑誄章表大乘教法及破邪論等三十餘卷。在世久傳。然¶
此論凡八卷十二篇二百餘紙。窮釋老之教源。極品藻之¶
名理。修述多年。仍未流布。昔秦孝公聽說帝而寐。聞談霸¶
而興。陽春和寡。深可悲歎。但法師所述。內外兼該。恐好事¶ 
<pb:NFKB_QTW_p0134-08a>
後生。致有未喻。弟子穎川陳子良。近伸頂禮。從而問津。爛¶
然溢目。若明月之入懷。寂乎應機。譬寶珠之矚物。既悟四¶
衢之幻。便息百城之遊。於是啟所未聞。聊為注解。庶將來¶
同好。幸詳其致焉。¶ 

** 隋新城郡東曹掾蕭平仲誄(并序)¶ 

:PROPERTIES:
:TITID: QTWTIT03995
:PERSID: QTWAUT0101
:END:

蕭平仲字某。蘭陵人也。梁文皇帝之元孫。鄱陽王之曾孫¶
也。鄱陽嗣王之孫。定襄侯之第五子也。派清瀾於天潢。分¶
喬枝於若木。君降生昴宿。挺質珪璋。孝友溫恭。仁慈亮直。¶
<pb:NFKB_QTW_p0134-08b>
其形曲而雅。其神俊而明。耽思㣥書。研精衆藝。盡人閒之¶
能事。極天下之奇才。江淮貴遊。獨稱領袖。故可以坐覿羔¶
鴈。俯拾朱紫。至如南山為志。不能北面事人。詩書自娛。恥¶
與絳灌等列。洎有陳失馭。西遷於隋。而兄弟十人。白眉斯¶
在。唐棣之詠。事等姜肱。君子義之。高其行也。屬皇期有道。¶
咸序搢紳。乃拜吏部員外郎東宮學士冀州司法參軍禮¶
部員外郎新城郡東曹掾。從班列也。君莅政能官。咸熙庶¶
績。所在遺愛。置言成範。至如纓紱之士。草萊之客。莫不聆¶
嘉聲而雲萃。飡德音而風趨。李膺曩號楷模。王商昔稱賢¶
智。方之蔑如也。適應入踐常伯。超補台司。如何靈祇。殲我¶ 
<pb:NFKB_QTW_p0134-09a>
明哲。春秋五十有五。大業九年二月十五日。卒於新城郡¶
之官舍。於戲哀哉。余與夫子。頗有親連。少敦莫逆。既同羇¶
旅。彌篤綢繆。非無陸機之書。尚有鍾儀之操。誰謂吉士。奄¶
逐隙駒。嗟乎。盛年何晚。促之如此也。於戲哀哉。昔之絕絃¶
軫歎。當笛傷心。余雖謝古人。寧不悽慟。是知身歿名存。實¶
由著述。況復故人景行。何能泯之。敢以聞見。乃作誄曰。於¶
戲哀哉。粤若高祖。大造惟梁。德侔五帝。道冠百王。赤眉作¶
梗。黃屋云亡。有媯之後。應運遐昌。君之顯考。恥為委質。在¶
行既高。居賓坦逸。篤生夫子。如披雲日。儀形信典。聲名本¶
<pb:NFKB_QTW_p0134-09b>
實。神機電舉。雅調風生。還同照乘。有類連城。學逾班固。才¶
冠劉楨。金湯失險。天厭有陳。幸逢隋德。預沐堯民。青蓋西¶
度。紫氣東淪。依依去楚。悽悽入秦。梁亳之郊。忽傾風樹。結¶
廬狎鳥。穿池憑霧。兄弟十人。義聲咸布。爰降綸紱。特預銓¶
衡。龍樓振藻。司寇馳名。俄居郎署。昇朝擅美。含香趨奏。事¶
禮承祀。抑抑威儀。彬彬文史。涪水既臨。郪城是面。視民如¶
傷。事心惟戰。周震善政。潘岳能官。企彼前哲。顧巳非難。余¶
之室人。君之從妹。加以篤。頗蒙提誨。銘之在心。沒齒唯佩。¶
契濶關隴。連翩冀代。余任主簿。眉山之川。亟會琴臺。¶ 

<pb:NFKB_QTW_p0134-10a>

兼遇名賢。花朝月夜。置酒題篇。近之新城。暫申累日。謂君¶
積善。永保元吉。不言別後。忽嬰斯疾。如何清輝。奄辭蘭室。¶
於戲哀哉。承諱驚惶。聞喪慟泣。前悲未盡。後哀仍集。白馬¶
不追。素車安及。悲人世兮太促。歎死生兮異路。元壤冥兮¶
難窮。黃泉寂兮易暮。客位空而聚塵。書臺掩而生蠧。嗟古¶
人兮神交。念往哲兮虛通。淚有竭兮心尚惑。聲有止而哀¶
無窮。宿草衰兮凝秋露。白楊慘兮生悲風。痛遊魂兮安在。¶
徒釃酒兮招空。於戲哀哉。¶ 
¶
<pb:NFKB_QTW_p0134-10b>

** 平城縣正陳子幹誄(并序)¶ 

:PROPERTIES:
:TITID: QTWTIT03996
:PERSID: QTWAUT0101
:END:

昔聞子路雄烈。赴難如歸。先軫忠貞。雖死無悔。故能貽芳¶
塵於後世。徇節義於遐年。況乎勇嗣前修。功深曩代者。豈¶
可使身名頓滅。典籍無聞。悲夫。余弟少府。則其人也。弟名¶
子幹。字元楨。梁右將軍信義太守之孫。陳晉安王府諮議¶
吳平侯之第三子也。惟元楨稟質純和。天挺聰俊。生知孝¶
悌。早擅雄才。屬金陵亂離。王室板蕩。人倫東喪。禮樂西歸。¶
洎於一門。同遷灞岸。是則開皇九年之四月也。家君有鍾¶
儀之操。懷敬仲之心。遂屏跡杜門。茹憂成疾。忽悲風樹。痛¶
深陟岵。其時余年十九。爾始八歲。伶仃辛苦。實迫饑寒。青¶ 
<pb:NFKB_QTW_p0134-11a>
門乏種瓜之田。白社無容身之地。一釜之米巳索。一瓢之¶
飲屢空。日夕相悲。分填溝壑。賴余以少遵庭訓。夙稟家風。¶
曾覽五經。頗窺三史。追孔融之令範。慕張楷之高蹤。長安¶
主人。儀同郝朔。要余入室。仍寄廡下。遂慕西河。搢紳公子。¶
負笈雲萃。藉此束脩。方濟餬口。幸以爾幼不好弄。長實庶¶
幾。因茲入學。以勤以苦。諒非性分。何能成立。隋齊王[:#AS-91D1:●]。禮¶
賢待士。沛獻非儔。召入平臺。悅其篆隸。仍題銀牓。取埒仲¶
將。足稱妙絕。見美當世。隴西李巨仁。才華任俠。與余宿素。¶
欽其俊乂。因妻以女。非厥人品。孰能致之。及爾委質周行。¶
<pb:NFKB_QTW_p0134-11b>
策名吏部。公卿籍甚。士類趨風。俄而詔授并州平城縣正。¶
是乃深閑簿領。妙達治方。蘊冰蘗而不渝。顧松筠而無改。¶
屬隋運將謝。盜賊公行。太上皇於時留守并州。龍潛汾水。¶
所管州縣。咸聽指麾。專總兵機。式遏寇虐。元楨素便弓劒。¶
立性雄昭。屢翦凶渠。頻蒙榮賞。凡有草竊。咸資決勝。以大¶
業十二年八月。有賊帥郭六郎。將兵三千人。來侵縣境。元¶
楨受命。率徒數百。獨飛輕騎。手斬十人。賊見威雄。莫不披¶
靡。忽遭流矢。斃於陣中。春秋三十有一。於戲哀哉。嗟爾輕¶
生。奮不顧命。在天胡忍。殲我哲人。方冀龜文。以諧豹變。如¶ 
<pb:NFKB_QTW_p0134-12a>
何馬革。遂裹師元。於戲哀哉。爾從官東西。死生契濶。與余¶
一別。巳逾二紀。往聞非命。實用痛心。媿鶺鴒之在原。悲唐¶
棣之先落。惜哉同氣。冥漠何之。於戲哀哉。余以貞觀六年¶
二月十日夜。於相如縣夢見爾靈。仍於夢中。共馳哀慟。乃¶
涕流於枕。悲不自勝。嗟乎。門祚不昌。鍾此衰薄。既乏子姪。¶
終鮮兄弟。顧影煢獨。實切肝腸。是以結草酬恩。魏顆之功¶
無爽。出魂。屢請。蔣濟之子非虛。雖生死之或殊。諒鬼神之¶
有識。不任感愴。追誄友于。式紀遺塵。庶同潘岳。敢詢前典。¶
而為誄云。¶ 
¶
<pb:NFKB_QTW_p0134-12b>

猗歟我祖。承舜之緒。爰從媯汭。下居潁汝。鳳飛於齊。輝映¶
於許。宛彼長陵。離江而舉。攀手桂林。篤生翹楚。淮海喪亂。¶
關河播遷。忽傾庭蔭。痛結旻天。惟我兄弟。泣血連翩。余雖¶
弱冠。爾尚童年。立錐無地。窺竈無烟。余稟家風。世敦經史。¶
式崇儒教。俄而成市。衣食是資。殷憂備履。爾因修學。遂能¶
克巳。孝敬有裕。才華難擬。言行無擇。自此揚名。偏工篆隸。¶
獨擅嘉聲。爰參選部。乃任平城。金科是執。玉律逾明。尤便¶
弓劒。本慕忠貞。皇上龍潛。居汾之汭。兵權攸總。諸侯是制。¶
郭六匈渠。稱兵齊衞。元楨受律。奮威投袂。躍馬星奔。抽戈¶ 
<pb:NFKB_QTW_p0134-13a>
電逝。斬將搴旗。罕當鋒銳。忽中飛鏑。在陣而斃。於戲哀哉。¶
人亡勇敵。衆疾英奇。況逢亂世。功無所施。在位非重。居名¶
極卑。不登廟食。虛死何為。凡百君子。各慎爾儀。獨埋元壤。¶
誰其賞知。空令親友。遙哭路歧。無復蒲。唯餘墨池。露團宿¶
草。風響松枝。山花開落。隴月盈虧。一朝非命。千秋永離。於¶
戲哀哉。余於縣府。春宵獨寐。忽覿爾靈。夢中相值。執手嗚¶
咽。共傷憔悴。語未及終。儵如電駟。實感我心。寤乃驚悸。恍¶
焉如失。伏枕流涕。曾聞賁父。魯侯命志。亦承揚賛。宋策云¶
記。矧伊義勇。取埒無愧。非余所述。誰當在意。興言遠感。發¶
<pb:NFKB_QTW_p0134-13b>
增情思。援翰寫心。式旌遺事。嗟爾義夫。英聲不墜。於戲哀¶
哉。¶ 

** 祭司馬相如文¶ 
:PROPERTIES:
:TITID: QTWTIT03997
:PERSID: QTWAUT0101
:END:

維大唐貞觀元年歲次丁亥五月壬子朔十六日丁卯。相¶
如縣令陳子良謹遣主簿譙悅齎桂醑蘭殽之奠。敬祭故¶
文園令司馬公之靈。惟君夙敏。雅調雍容。含章挺生。慕藺¶
斯在。題橋去蜀。仗策入關。終倦梁園之遊。還悅臨卭之客。¶
楊意為之延譽。王孫以之開筵。彈琴而感文君。誦賦而驚¶
漢主。金門待制。深嗟武騎之輕。長門賜金。方驗雕龍之重。¶ 

<pb:NFKB_QTW_p0134-14a>

及乎茂陵謝病。遊岱無歸。空留封禪之書。遂感宸衷之悼。¶
是知聲名籍甚。絕後光前。厥跡猶存。餘芳無泯。予忝宰茲¶
邑。似覿遺塵。撫事懷賢。實勞寤寐。夫遊九原者。慕隨會而¶
增悲。望魏都者。佇侯嬴而顧步。抑維往彥。差擬其倫。緬彼¶
風猷。載深長想。至於蘋蘩可薦。黍稷非馨。庶降明靈。幸垂¶
嘉祐。神其如在。希能饗之。¶ 

* 杜之松¶ 
:PROPERTIES:
:PERSID: QTWAUT0102
:END:

之松。博陵曲阿人。隋起居舍人。入唐為河中刺史。¶ 
¶
<pb:NFKB_QTW_p0134-14b>

** 答王績書¶ 
:PROPERTIES:
:TITID: QTWTIT03998
:PERSID: QTWAUT0102
:END:

辱書。知不降顧。歎恨何巳。僕幸恃故情。庶迴高躅。豈意康¶
成道重。不許太守稱官。老萊家居。羞與諸侯為友。延佇不¶
獲。如何如何。奇跡獨全。幸甚幸甚。敬想結廬人境。植杖山¶
阿。林壑地之所豐。烟霞性之所適。蔭丹桂。藉白茅。濁酒一¶
杯。清琴數弄。誠足樂也。此真高士。何謂狂生。僕憑藉國恩。¶
濫尸貴部。官守有限。就學無因。延頸下風。我勞何極。前因¶
行縣。實欲祗尋。誠恐燉煌孝廉。守琴書而不出。酒泉太守。¶
列鐘鼓而空還。所以遲迴。遂攬轡也。僕雖不敏。頗識前言。¶
道既知尊。榮何足恃。豈不能正平公之坐。敬養亥唐。屈文¶ 
<pb:NFKB_QTW_p0134-15a>
侯之膝。恭師子夏。雖齊桓德薄。五行無疑。眭夸故人。一來¶
何損。蒙借家禮。今見披尋。微而精。而備。誠經傳之典略。閨¶
庭之要訓也。其喪禮新義。頗有所疑。謹用條問。具如別帖。¶
想荒宴之餘。為詮釋也。遲更知聞。杜之松白。¶ 

* 孔德紹¶ 
:PROPERTIES:
:PERSID: QTWAUT0103
:END:

德紹。越州山陰人。事竇建德為中書侍郎。嘗草檄指斥太¶
宗。既克建德。執德紹登汜水樓。捽殞之。¶ 

** 為竇建德遺秦王書¶ 
:PROPERTIES:
:TITID: QTWTIT03999
:PERSID: QTWAUT0103
:END:

夏王敬問唐秦王。彼朝發跡太原。奄有關內。鄭氏光啟伊¶
<pb:NFKB_QTW_p0134-15b>
洛。崇建宗社。予則創基燕趙。包舉山東。鄭國何辜。興師致¶
討。深懷固存。不憚濡足。方今千乘雷動。萬騎雲屯。投石拔¶
距。蒙輪擊劒。統三燕之義勇。驅六齊之雄傑。制勍敵如拾¶
遺。殄高墉若摧朽。鄭都鞠旅。誓衆雪讎。我師躍馬礪戈。克¶
蕩氛祲。彼則外無救援。內絕軍糧。將聽楚歌之聲。方見崤¶
陵之哭。若能反鄭國之侵地。守秦川之舊邦。更修前好。不¶
乖來請。¶ 

* 張公謹¶ 
:PROPERTIES:
:PERSID: QTWAUT0104
:END:

公謹字宏慎。魏州繁水人。初為王世充洧州長史。武德元¶ 
<pb:NFKB_QTW_p0134-16a>
年以州城歸唐。授鄒州別駕。累授左武將軍。貞觀中封鄒¶
國公。轉襄州都督。卒官。年三十九。贈左驍衞大將軍。諡曰¶
襄。追封郯國公。圖形凌烟閣。永徽中又贈荊州都督。¶ 

** 條突厥可取狀¶ 
:PROPERTIES:
:TITID: QTWTIT04000
:PERSID: QTWAUT0104
:END:

頡利縱欲肆凶。誅害善良。昵近小人。此主昏於上。可取一¶
也。別部同羅僕骨回紇延陀之屬。皆自立君長。圖為反噬。¶
此衆叛於下。可取二也。突利被疑。以輕騎免。拓設出討。衆¶
敗無餘。欲谷喪師。無託足之地。此兵挫將敗。可取三也。北¶
方霜早。藳糧乏絕。可取四也。頡利䟽突厥親諸胡。胡性翻¶
<pb:NFKB_QTW_p0134-16b>
覆。大軍臨之。內必生變。可取五也。華人在北者甚衆。比聞¶
屯聚。保據山險。王師之出。當有應者。可取六也。¶ 

* 韋雲起¶ 
:PROPERTIES:
:PERSID: QTWAUT0105
:END:

雲起。京兆萬年人。隋大業中官大理司直。高祖入關。謁見¶
長樂宮。授司農卿。封陽城縣公。官至益州行臺兵部尚書。¶
與竇軌有隙。被殺。¶ 

** 諫征王世充表¶ 
:PROPERTIES:
:TITID: QTWTIT04001
:PERSID: QTWAUT0105
:END:

國家承喪亂之後。百姓流離。未蒙安養。頻年不熟。關內阻¶
飢。京邑初平。物情未附。鼠竊狗盜。猶為國憂。盩厔司竹。餘¶ 
<pb:NFKB_QTW_p0134-17a>
氛未殄。藍田谷口。㣥盜實多。朝夕伺閒。極為國害。雖京城¶
之內。每夜賊發。北有師都。連結胡寇。斯乃國家腹心之疾¶
也。捨此不圖。而窺兵函洛。若師出之後。內盜乘虛。一旦有¶
變。禍將不小。臣謂王世充遠隔千里。山川懸絕。無能為害。¶
待有餘力。方可討之。今內難未弭。且宜宏於度外。如臣愚¶
見。請蹔戢兵。務穡勸農。安人和衆。關中小盜。自然寧息。秦¶
川將卒。賈勇有餘。三年之後。一舉便定。今雖欲速。臣恐未¶
可。¶ 

* 房彥藻¶ 
:PROPERTIES:
:PERSID: QTWAUT0106
:END:
¶
<pb:NFKB_QTW_p0134-17b>

彥藻事李密。為右長史。後從密歸唐。¶ 

** 為李密檄竇建德文¶ 
:PROPERTIES:
:TITID: QTWTIT04002
:PERSID: QTWAUT0106
:END:

公逸氣縱橫。鷹揚河朔。引蘭山之驍騎。驅易水之壯士。跨¶
躡燕齊。牢籠趙魏。好通戎夷。聲振華夏。昔隗囂之居嚨上。¶
非不險也。項籍之據彭城。非不強也。然而援無所恃。躬違¶
歷數。遂使楚徒歔欷於垓下。秦泥不封於函谷。故託身得¶
地。竇融保西河之功。協契非人。劉表喪漢南之業。魏公英¶
雄電逝。類晨風之拂北林。率土星奔。甚涓流之赴東海。今¶
隋主拘囚於世充。身制於朱粲。白旗之首巳懸。烏江之船¶ 
<pb:NFKB_QTW_p0134-18a>
未艤。去月二十日。總管兵馬。會同黎陽。莫不投蓋蒙輪。賈¶
勇求敵。遠懷歸義。分討不庭。公能觀火鹿臺。枉道垂報。或¶
以冀方猶梗。願協力齊盟。南臨則黃河可清。北指則幽雲¶
自捲。公之遠度宏規。高勳茂績。必將俯盼伊呂。吞併韓彭。¶
自餘碌碌。復何足數。烽爟尚警。干戈未戢。想軍旅之事。各¶
有司存。指蹤之勞。無疲於明鏡也。內懷悃。形於翰墨。情之¶
所寄。言不能適。¶ 

* 高儉¶ 
:PROPERTIES:
:PERSID: QTWAUT0107
:END:

儉字士廉。以字顯。渤海[:#AS-945B:⿱艹修]人。隋大業中為治禮郎。以事謫¶
<pb:NFKB_QTW_p0134-18b>
朱鳶主簿。交阯太守邱和署為司法書佐。後從和來降。官¶
雍州治中。太宗踐位。累官吏部尚書。加特進同中書門下¶
三品。封申國公。拜右僕射。攝太子少師。加開府儀同三司。¶
圖形淩烟閣。貞觀二十一年卒。年七十一。贈司徒并州都¶
督。諡文獻。高宗朝加贈太尉。¶ 

** 請誅元昌奏¶ 
:PROPERTIES:
:TITID: QTWTIT04003
:PERSID: QTWAUT0107
:END:

王者以四海為家。以萬姓為子。公行天下。情無獨親。元昌¶
苞藏凶惡。圖謀逆亂。觀其指趣。察其心府。罪深燕旦。釁甚¶
楚英。天地之所不容。人臣之所切齒。五刑不足申其罰。九¶ 
<pb:NFKB_QTW_p0134-19a>
死無以當其愆。而陛下情屈至公。恩加梟獍。欲開疎網。漏¶
此鯨鯢。臣等有司。期不奉制。伏願敦帥憲典。誅此凶慝。順¶
㣥臣之願。敓鷹鸇之心。則吳楚七君。不幽歎於往漢。管蔡¶
二叔。不沈恨於有周。¶ 

** 文思博要序¶ 
:PROPERTIES:
:TITID: QTWTIT04004
:PERSID: QTWAUT0107
:END:

大矣哉。文籍之盛也。範圍天地。幽賛神明。用之邦國。則百¶
官以乂。用之鄉人。則萬姓以察。非松喬而對振古。墐戶牖¶
而覿遐方。故先王以之建極。聖人以之設教。師範百代。彌¶
綸四海。是以刊之金石。與天壤而相弊。書之竹素。與日月¶
<pb:NFKB_QTW_p0134-19b>
而俱懸者。莫尚於此。爰自卦起龍圖。文成鳥策。墳典開其¶
緒。邱索導其流。虞夏之書。猶旭日之始旦。殷商之誥。若覆¶
簣之為山。及曲阜佐周。攝政踐祚。而又闕里自衞。將聖多¶
能。損益禮樂。極乎天而蟠乎地。祖述堯舜。繫星辰而振河¶
海。郁郁焉鼓王風於九合。誾誾焉闢儒門於百代。既而雅¶
道雖廢。學者未衰。挾冊如林。遂偶縱橫之運。懷經成市。俄¶
屬坑焚之災。下土怨咨。上天迴睠。咸洛基命。懸賞而崇儒¶
術。曹馬御紀。䟽爵而啟膠庠。人拾青紫。家握鉛素。求古文¶
於孔壁。專門者重闡。收竹書於汲塚。異說者無遺。逮乎有¶ 
<pb:NFKB_QTW_p0134-20a>
隋失御。㣥凶競逐。辟雍蔓於荊棘。延閣殫於煨燼。孟堅九¶
流。與川瀆而俱竭。宏度四部。隨岳牧而分崩。淹中許下。博¶
古洽聞之生。盡殄散矣。蘭臺藏室。金玉匱之文。咸殘逸矣。¶
皇帝仰膺靈命。俯叶萌心。知周乾坤之表。道濟宇宙之外。¶
操參伐而清天步。橫崑海而紐地維。櫜弓矢於靈臺。執贄¶
者萬國。張禮樂於太室。受職者百神。蒼旻降祥。黔黎禔福。¶
置成均之職。劉董與馬鄭風馳。開崇文之館。揚班與潘江¶
霧集。搢紳先生聚蠧於內。輶軒使者採遺篆於外。刊正分¶
其朱紫。繕寫埒於邱山。外史所未錄。既盈太常之藏。中經¶
<pb:NFKB_QTW_p0134-20b>
所不載。盛積祕室之府。比夫軒皇宛委。穆滿羽陵。炎漢之¶
廣內。有晉之祕閣。何異乎牛宮之水。爭浮天於谷王。蟻垤¶
之林。競拂日於若木也。帝聽朝之暇。屬意斯文。精義窮神。¶
微言探賾。紆樓船於學海。獲十城之珍。駐羽蓋於翰林。搴¶
三珠之寶。以為觀書貴要。則十家並馳。觀要貴博。則七略¶
殊致。自非總質文而分其流。混古今而共其轍。則萬物雖¶
衆。可以同類。千里雖遙。可以同聲。然則魏之皇覽。登巨川¶
之濫觴。梁之遍略。標崇山之增構。歲月滋多。論次逾廣。類¶
苑耕錄。齊玉[:#AS-89DD:●]而並馳。要略御覽。揚金鑣而繼路。雖¶ 
<pb:NFKB_QTW_p0134-21a>
草創之指。義在兼包。而編錄之內。猶多遺闕。並未能絕雲¶
而負蒼天。杜罻羅之用。激水而縱溟海。息鈎餌之心。帝乃¶
親縈聖情。曲留元覽。垂權衡以正其失。定準繩以矯其違。¶
頓天網於蓬萊。綱目自舉。馳雲車於策府。轍迹可尋。述作¶
之義坦然。筆削之規大備。特進尚書右僕射申國公士廉。¶
特進鄭國公魏徵。中書令駙馬都尉德安郡公楊師道。兼¶
中書侍郎江陵縣子岑文本。中散大夫守尚書禮部侍郎¶
顏相時。中散大夫守國子司業朱子奢。給事中許敬宗。朝¶
散大夫守國子博士劉伯莊。朝散大夫行太常博士呂才。¶
<pb:NFKB_QTW_p0134-21b>
祕書丞房元齡。朝散大夫行太學博士馬嘉運。朝散大夫¶
行起居舍人褚遂良。朝議郎守晉王友姚思聰。(一作廉)太子¶
舍人司馬宅相。祕書郎宋正跱。籠緗素則一字必包。舉殘¶
缺則片言靡棄。繁而有檢。而不失。同茲萬頃。塍埒自分。譬¶
彼百川。派流無壅。討論歷載。琢磨云畢。勒成一家。名文思¶
博要。一百二十帙一千二百卷。并目錄一十二卷。義出六¶
經。事兼百氏。究帝王之則。極聖賢之訓。天地之道備矣。人¶
神之際在焉。昭昭若日月。代明於下土。離離若星辰。錯行¶
於躔次。斯固墳素之苑囿。文章之江海也。是為國者尚¶ 
<pb:NFKB_QTW_-1358-2->

其道德。為家者尚其變通。緯文者尚其溥博。諒足以仰觀¶
千古。同羲文之爻彖。俯觀百王。軼姬孔之禮樂。豈止刻石¶
漢京。懸金秦市。比邱明之作傳。侔子長之著書而巳哉。¶ 

¶
