#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:KR4h0168_NKFB_0606-22a> 
#+PROPERTY: JUAN 0607
欽定全唐文卷六百七¶ 

<pb:KR4h0168_NKFB_0607-01a>
　劉禹錫(九)¶ 

** 天論上¶ 
:PROPERTIES:
:TITID: QTWTIT11997
:PERSID: QTWAUT1471
:END:

世之言天者二道焉。拘於昭昭者。則曰天與人實影響。禍¶
必以罪降。福必以善來。窮阨而呼必可聞。隱痛而祈必可¶
答。如有物旳然以宰者。故陰[:#AS-84EC:⿰⻖⿱步馬]之說勝焉。泥於冥冥者。則¶
曰天與人實刺異。霆震於畜木。未嘗在罪。春滋乎堇荼。未¶
嘗擇善。跖蹻焉而遂。孔顏焉而厄。是茫乎無有宰者。故自¶
然之說勝焉。余之友河東解人柳子厚。作天說以折韓退¶
之之言。文信美矣。蓋有激而云。非所以盡天人之際。故余¶
<pb:KR4h0168_NKFB_0607-01b>
作天論以極其辯云。大凡入形器者。皆有能有不能。天有¶
形之大者也。人動物之尤者也。天之能。人固不能也。人之¶
能。天亦有所不能也。故余曰天與人交相勝耳。其說曰。天¶
之道在生植。其用在強弱。人之道在法制。其用在是非。陽¶
而阜生。陰而肅殺。水火傷物。木堅金利。壯而武健。老而耗¶
眊。氣雄相君。力雄相長。天之能也。陽而藝樹。陰而揫斂。防¶
害用濡。禁焚用光。斬材窾堅。液礦硎鋩。義制強訐。禮分長¶
幼。右賢尚功。建極閑邪。人之能也。人能勝乎天者法也。法¶ 
<pb:KR4h0168_NKFB_0607-02a>
大行。則是為公是。非為公非。天下之人。蹈道必賞。違之必¶
罰。當其賞。雖三族之貴。萬鍾之祿。處之咸曰宜。何也。為善¶
而然也。當其罰。雖族屬之夷。刀鋸之慘。處之咸曰宜。何也。¶
為惡而然也。故其人曰。天何預乃人事耶。惟告虔報本肆¶
類授時之禮。曰天而已矣。福兮可以善取。禍兮可以惡招。¶
奚預乎天耶。法小弛。則是非駮。賞不必盡善。罰不必盡惡。¶
或賢而尊顯。時以不肖參焉。或過而僇辱。時以不辜參焉。¶
故其人曰。彼宜然而信然。理也。彼不當然而固然。豈理耶。¶
天也。福或可以詐取。而禍亦可以苟免。人道駮。故天命之¶
<pb:KR4h0168_NKFB_0607-02b>
說亦駮焉。法大弛。則是非易位。賞恆在佞。而罰恆在直。義¶
不足以制其強。刑不足以勝其非。人之能勝天之具盡喪¶
矣。夫實已喪而名徒存。彼昧者方挈挈然提無實之名。欲¶
抗乎言天者。斯數窮矣。故曰天之所能者。生萬物也。人之¶
所能者。治萬物也。法大行。則其人曰。天何預人耶。我蹈道¶
而已。法大弛。則其人曰。道竟何為耶。任人而已。法小弛。則¶
天人之論駮焉。今人以一己之窮通。而欲質天之有無。惑¶
矣。余曰。天恆執其所能以臨乎下。非有預乎治亂云爾。人¶
恆執其所能以仰乎天。非有預乎寒暑云爾。生乎治者。人¶ 
<pb:KR4h0168_NKFB_0607-03a>
道明。咸知其所自。故德與怨不歸乎天。生乎亂者。人道昧。¶
不可知。故由人者舉歸乎天。非天預乎人爾。¶ 

** 天論中¶ 
:PROPERTIES:
:TITID: QTWTIT11998
:PERSID: QTWAUT1471
:END:

或曰。子之言天與人交相勝。其理微。庸使戶曉。盍取諸譬¶
焉。劉子曰。若知旅乎。夫旅者。㣥適乎莽蒼。求休乎茂木。飲¶
乎水泉。必強有力者先焉。否則雖聖且賢。莫能競也。斯非¶
天勝乎。㣥次乎邑郛。求蔭於華榱。飽於餼牽。必聖且賢者¶
先焉。否則強有力莫能競也。斯非人勝乎。苟道乎虞芮。雖¶
莽蒼猶郛邑然。苟由乎匡宋。雖郛邑猶莽蒼然。是一日之¶
<pb:KR4h0168_NKFB_0607-03b>
途。天與人交相勝矣。吾固曰是非存焉。雖在野。人理勝也。¶
是非亡焉。雖在邦。天理勝也。然則天非務勝乎人者也。何¶
哉。人不宰則歸乎天也。人誠務勝乎天者也。何哉。天無私。¶
故人可務乎勝也。吾於一日之途而明乎天人。取諸近也¶
已。或者曰。若是言之。則天之不相乎人已信矣。古之人曷¶
引天為。答曰。若知操舟乎。夫舟行乎濰淄伊洛者。疾徐存¶
乎人。次舍存乎人。風之怒號。不能鼓為濤也。流之泝洄。不¶
能峭為魁也。適有迅而安。亦人也。適有覆而膠。亦人也。舟¶
中之人未嘗有言天者。何哉。理明故也。彼行乎江河淮海¶ 
<pb:KR4h0168_NKFB_0607-04a>
者。疾徐不可得而知也。次舍不可得而必也。鳴條之風。可¶
以沃日。車葢之雲。可以見怪。恬然濟。亦天也。黯然沈。亦天¶
也。阽危而僅存。亦天也。舟中之人未嘗有言人者。何哉。理¶
昧故也。問者曰。吾見其駢焉而濟者。風水等耳。而有沈有¶
不沈。非天曷司歟。答曰。水與舟。二物也。夫物之合幷。必有¶
數存乎其間焉。數存然後勢行乎其間焉。一以沈一以濟。¶
適當其數乘其勢耳。彼勢之附乎物而生。猶影響也。本乎¶
徐者其勢緩。故人得以曉也。本乎疾者其勢遽。故難得以¶
曉也。彼江海之覆。猶伊淄之覆也。勢有疾徐。故有不曉耳。¶
<pb:KR4h0168_NKFB_0607-04b>
問者曰。子之言數存而勢生。非天也。天果狹於勢耶。答曰。¶
天形恆圓而色恆青。週回可以度得。晝夜可以表候。非數¶
之存乎。恆高而不卑。恆動而不已。非勢之乘乎。今夫蒼蒼¶
然者。一受其形於高大。而不能自還於卑小。一乘其氣於¶
動用。而不能自休於俄頃。又惡能逃乎數而越乎勢耶。吾¶
故曰萬物之所以為無窮者。交相勝而已矣。還相用而已¶
矣。天與人。萬物之尤者耳。問者曰。天果以有形而不能逃¶
乎數。彼無形者。子安所寓其數耶。答曰。若所謂無形者。非¶
空乎。空者。形之希微者也。為體也不妨乎物。而為用也恆¶ 
<pb:KR4h0168_NKFB_0607-05a>
資乎有。必依於物而後形焉。今為室廬而高厚之。形藏乎¶
內也。為器用而規矩之。形起乎內也。音之作也有大小。而¶
響不能踰。表之立也有曲直。而影不能踰。非空之數歟。夫¶
目之視。非能有光也。必因日月火炎而後光存焉。所謂晦¶
而幽者。目有所不燭耳。彼狸狌犬鼠之目。庸謂晦而幽耶。¶
吾故曰以目而視。得形之麤者也。以智而視。得形之微者¶
也。焉有天地之內。有無形者耶。古所謂無形。蓋無常形耳。¶
必因物而後見耳。烏能逃乎數耶。¶ 

** 天論下¶ 
:PROPERTIES:
:TITID: QTWTIT11999
:PERSID: QTWAUT1471
:END:
¶
<pb:KR4h0168_NKFB_0607-05b>

或曰。古之言天之歷象。有宣夜渾天周髀之書。言天之高¶
遠卓詭有鄒子。今子之言有自乎。答曰。吾非斯人之徒也。¶
大凡入乎數者。由小而推大必合。由人而推天亦合。以理¶
揆之。萬物一貫也。今夫人之有頭目耳鼻齒毛頤口。百骸¶
之粹美者也。然而其本在乎腎腸心腹。天之有三光懸㝢。¶
萬象之神明者也。然而其本在乎山川五行。濁為清母。重¶
為輕始。兩位既儀。還相為庸。噓為雨露。噫為風雷。乘氣而¶
生。㣥分彙從。植類曰生。動類曰蟲。倮蟲之長。為知最大。能¶
執人理。與天交勝。用天之利。立人之紀。紀綱或壞。復歸其¶ 
<pb:KR4h0168_NKFB_0607-06a>
始。堯舜之書。首曰稽古。不曰稽天。幽厲之詩。首曰上帝。不¶
言人事。在舜之庭。元凱舉焉。曰舜用之。不曰天授。在商中¶
宗。襲亂而興。心知說賢。乃曰帝賚。堯民之餘。難以神誣。商¶
俗已訛。引天而敺。由是而言。天預人乎。¶ 

** 辯迹論¶ 
:PROPERTIES:
:TITID: QTWTIT12000
:PERSID: QTWAUT1471
:END:

客有能通本朝之雅故者。曰時之汙隆。視輔臣之用否。房¶
與杜。迹何觀焉。建官取士之制。地徵口賦之令。禮樂刑罰¶
之章。因隋而已矣。二公奚施為。余愀然曰。三王之道。猶夫¶
循環。非必變焉。審所當救而已。隋之過。豈制置名數之間¶
<pb:KR4h0168_NKFB_0607-06b>
耶。顧名與事乖耳。因之何害焉。夫上材之道。非務所舉。必¶
的然可使戶曉為迹也。吾觀梁公之迹。章章如縣㝢矣。曷¶
然哉。請借一以明之。史不云乎。初太宗怒渾戎之橫於塞¶
也。度諸將不足以必取。當宁而嘆曰。得李靖為師。快哉。靖¶
時告老且病矣。梁公虛其心以起之。靖忘老與病。一舉虜¶
其君。郡縣其地而還。夫非伐國之難能。起靖之難能也。靖¶
非不克之為慮。居功之為慮也。古之為將。度柄輕不足以¶
遂事。重則嫌生焉。是以有辭第以見志。有多產以取信。有¶
子質以滅貳。有嬖監以虞謗。其多患也如是。若靖者。名既¶ 
<pb:KR4h0168_NKFB_0607-07a>
成。位既崇。重失畏偪。其患又甚焉。微梁公之能盡才。能捍¶
患。能去忌。能照私。彼姑藉舊勞。居素貴足矣。惡乎起哉。夫¶
豈感空言而起耶。心相見久矣。夫豈飾小信而要耶。道相¶
籠久矣。其後敬元擅能。失材臣而敗隨之。林甫自便。進蕃¶
將而亂隨之。由是而言。固相萬矣。子方規規然窺上材以¶
戶曉之迹。此吾之所不取也。若杜萊公者。在相位日淺。將¶
史失其傳。然以梁公之鑒裁。自天策府遂以王佐材許之。¶
則是又能以道籠房公者矣。房之許與。迹孰甚焉。客無以¶
應而作。子劉子曰。觀書者當觀其志。慕賢者當慕其心。循¶
<pb:KR4h0168_NKFB_0607-07b>
迹而求。雖博寡要。信矣。¶ 

** 明贄論¶ 
:PROPERTIES:
:TITID: QTWTIT12001
:PERSID: QTWAUT1471
:END:

古之人動必有以將意。故執贄之道。自天子達焉。夫芬芳¶
在上。臭達於下。而溫粹無擇。有似乎聖人者。鬯也。故用於¶
天子。清越而瑕不自揜。潔白而物莫能汙。內堅剛而外溫¶
潤。有似乎君子者。玉也。故用乎諸侯。執之不鳴。刑之不嘷。¶
似死義者。乳必能跪。似知禮者。羔也。故卿執焉。在人之上。¶
而有先後行列者。雁也。故大夫執焉。耿介而一志者。雉也。¶
故士執焉。視其所執而知其任。是故食愈重而志愈卑。位¶ 
<pb:KR4h0168_NKFB_0607-08a>
彌尊而道彌廣。耿介之志。惟士得以行之。何也。務細而所¶
試者寡。齒卑而所蔽者眾。言未足以動聽。故必激發以取¶
異。行未足以應遠。故必砥礪以沽聞。借令由士為大夫。捨¶
雉而執雁。其志也隨之。故耿介之名。不施於大夫矣。况其¶
上乎。然則為士也不思雉之介。為卿也能思羔之禮歟。今¶
夫或者不明分推理而觀之。則曰此居下而嗜直者。是必¶
得志而稔其訐矣。彼當介而務宏者。是必處高而肥其德¶
矣。曾不知訐當其分。則地易而自遷。宏非其所。則志遂而¶
無制矣。於戲。責士以卿大夫之善。猶喻君以士之行耳。余¶
<pb:KR4h0168_NKFB_0607-08b>
以執贄之道得其分。苟推分明矣。求刑罰之僭濫。得乎。¶ 

** 華佗論¶ 
:PROPERTIES:
:TITID: QTWTIT12002
:PERSID: QTWAUT1471
:END:

史稱華佗以恃能厭事為曹公所怒。荀文若請曰。佗術實¶
工。人命繫焉。宜議能以宥。曹公曰。憂天下無此鼠輩耶。遂¶
考竟佗。至蒼舒病且死。見醫不能生。始有悔之之歎。嗟乎。¶
以操之明略見幾。然猶輕殺材能如是。文若之智力地望。¶
以的然之理攻之。然猶不能反其恚。執柄者之恚。真可畏¶
諸。亦可慎諸。原夫史氏之書於冊也。是使後之人寬能者¶
之刑。納賢者之喻。而懲暴者之輕殺。故自恃能至有悔。悉¶ 
<pb:KR4h0168_NKFB_0607-09a>
書焉。後之惑者。復用是為口實。悲哉。夫賢能不能無過。苟¶
寘於理矣。或必有寬之之請。彼壬人皆曰。憂天下無材耶。¶
曾不知悔之日。方痛材之不可多也。或必有惜之之歎。彼¶
壬人皆曰。譬彼死矣。將若何。曾不知悔之日。方痛生之不¶
可再也。可不謂大哀乎。夫以佗之不宜殺。昭昭然不足言¶
也。獨病夫史書之義。是將推此而廣耳。吾觀自曹魏以來。¶
執死生之柄者。用一恚而殺材能眾矣。又焉用書佗之事¶
為。嗚呼。前事之不忘。期有勸且懲也。而暴者復藉口以快¶
意。孫權則曰。曹孟德殺孔文舉矣。孤於虞翻何如。而孔融¶
<pb:KR4h0168_NKFB_0607-09b>
亦以應泰山殺孝廉自譬。仲謀近霸者。文舉有高名。然猶¶
以可懲為故事。矧他人哉。¶ 

** 辯易九六論¶ 
:PROPERTIES:
:TITID: QTWTIT12003
:PERSID: QTWAUT1471
:END:

乾之爻皆九而坤六。何也。世之儒曰。吾聞諸孔穎達云。陽¶
尊復兼乎陰。陰不能兼乎陽也。他日。余與董生言及易。生¶
曰。吾聞諸畢中和云。舉老而稱也。請徵諸揲蓍。夫端策者。¶
一變而遇少。與歸奇而為五。再變而遇少。與歸奇而為四。¶
三變如之。是老陽之數。分措於指閒者十有三策焉。其餘¶
三十有六。四四而運。得九是已。故易繫注云。乾一爻。三十¶ 
<pb:KR4h0168_NKFB_0607-10a>
六策也。一變而遇多。與歸奇而為九。再變而遇多。與歸奇¶
而為八。三變如之。是老陰之數。分措於指間者二十有五¶
策焉。其餘二十有四。四四而運。得六是已。故易繫注云。坤¶
一爻。二十四策也。借如一變而遇少。再變三變而遇多。是¶
少陽之數。分措於指間者二十有一策。其餘二十有八。四¶
四而運得七。一變而遇多。再變三變而遇少。是少陰之數。¶
分措於指間者十有七策。其餘三十有二。四四而運得八。¶
故九與六為老。老為變爻。七與八為少。少為定位。故曰舉¶
老而稱。亦曰尚變而稱。且夫筮為乾者常遇七。斯乾矣。常¶
<pb:KR4h0168_NKFB_0607-10b>
遇九。斯得坤矣。筮為坤者常遇八。斯坤矣。常遇六。斯得乾¶
矣。在左氏國語有之。晉公子親筮之曰。尚有晉國。得貞屯¶
悔豫皆八。八非變爻。故不曰有所之。桉坎二世而為屯。屯¶
之六二為世爻。震一世而為豫。豫之初六為世爻。屯之二¶
豫之初。皆少陰不變。斯非八乎。卦由老數。而舉曰六。筮由¶
蓍數。故斥曰八。在左氏春秋傳有之曰。穆姜薨於東宮。始¶
往而筮之。遇艮之八。史曰。是謂艮之隨。夫艮[:#AS-9CBB:●]¶ 
[:#AS-FBEC:●]
[:#AS-9CBB:●]
(艮下艮上)之隨。[:#AS-9CB6:●]¶ 
[:#AS-FBEC:●]
[:#AS-9CB9:●]
(震下兌上)唯二不動。斯遇八也。餘五位皆九六。故反焉。筮法¶
以少為卦主。變者五而定者一。故以八為占。艮之六二曰。¶ 

<pb:KR4h0168_NKFB_0607-11a>

艮其腓。不拯其隨。其心不快。史以為東宮實幽也。遇此為¶
不利。故從變爻而占。苟以說於姜也。何則。卦以少為主。若¶
定者五。而變者一即宜曰之某卦。觀之否師之臨類是也。¶
變與定均。即決以內外。今變者五。定者一。宜從少占。懼不¶
吉而更之。故曰是謂艮之隨。是謂之云者。苟以說也。故穆¶
姜終死於東宮。與艮會耳。而杜元凱於此注。以為雜用三¶
易。故有遇八之云。非臻極之理也。劉子曰。余與董生言九¶
六之義。信與理會。為不誣矣。余又於左氏二書參焉。若合¶
<pb:KR4h0168_NKFB_0607-11b>
形影然。而世人往往攘臂於其間曰。生之名孰與穎達著¶
邪。而材孰與元凱賢邪。歷載曠日。未嘗有聞人明是說者。¶
雖余憤然用口舌爭。持貌從者什一二焉。嗟乎。由數立文。¶
所如皆合。昭昭乎若觀三辰。其不晦也如此。然猶貴聽而¶
賤視。齗齗(五姧反)然莫可更也。矧無形之理。不可見之道邪。¶
余獨悲而志之。以俟夫後學。初董生言本畢中和。中和本¶
其師。師之學本一行云。¶ 

第一指(餘一益三餘二益二餘三益一餘四益四)第二指(餘一益二餘二益一¶
餘三益四餘四益三)第三指(與第二指同)¶ 

　　右掛從下起。指亦自下始。第一指法地。故益成偶。第¶ 
<pb:KR4h0168_NKFB_0607-12a>
二法天。故益成奇。第三人極法天。故同。¶ 

第一指(遇一益三并掛一為五遇三遇二並謂之少與一¶
同)第二指(遇一益二并掛一為四)第三指(遇一益二并掛一為四)¶ 

　　右三指俱遇少。通計十三策。其餘三十六策。四四運¶
之得九。為老陽。故易繫云。乾之策二百一十有六。注云。陽¶
爻九。一爻三十六策。六爻二百一十有六。¶ 

第一指(遇四益四與掛一為九)第二指(遇四益三與掛一為八遇三¶
亦同)第三指(遇四益三與掛一為八遇三亦同)¶ 

　　右三指俱遇多。通計二十五策。其餘二十四策。四四¶
<pb:KR4h0168_NKFB_0607-12b>
運之得六。為老陰。故易繫辭云。坤之策百四十有四。謂陰¶
爻六。一爻二十四策。六爻一百四十有四。¶ 

第一指(遇一益三并掛一為五)第二指(遇四益三并掛一為八)第三指(遇四益¶
三并掛一為八)¶ 

　　右初指少。第二第三指多。以少為主。通計二十一策。¶
其餘二十八策。四四運之得七。為少陽。¶ 

第一指(遇四益四并掛一為九)第二指(遇一益二并掛一為四)第三指(遇一益¶
二并掛一為四)¶ 

　　右初指多。第二第三少。以多為主。通計一十七策。其¶ 
<pb:KR4h0168_NKFB_0607-13a>
餘三十二策。四四運之得八。為少陰。¶ 

第一指(遇少謂一二也并止於五)第二指(遇多謂三四也并止於八)第三指(又遇少¶
謂一二也并止於四)¶ 

　　右初指少。第二指多。第三指又少。以多為主。通計一¶
十七策。其餘三十二策。四四運之得八。為少陰。¶ 

第一指(遇多謂四也止於九)第二指(又遇多謂三四也止於八)第三指(遇少謂一¶
二也止於四)¶ 

　　右初指第二指并多。第三指獨少。以少為主。通計二¶
十一策。其餘二十八策。四四運之得七。為少陽。¶ 
¶
<pb:KR4h0168_NKFB_0607-13b>

第一指(遇少止於五)第二指(又遇少止於四)第三指(遇多止於八)¶ 

　　右初指二指并少。三指獨多。以多為主。通計一十七¶
策。其餘三十二策。四四運之得八。為少陰。¶ 

** 右揲蓍數¶ 
:PROPERTIES:
:TITID: QTWTIT12004
:PERSID: QTWAUT1471
:END:

穆姜薨於東宮。始往而筮之。遇艮之八。史曰。是謂艮之隨。¶
夫艮[:#AS-9CBB:●]¶ 
[:#AS-FBEC:●]
[:#AS-9CBB:●]
(艮下艮上)之隨。[:#AS-9CB6:●]¶ 
[:#AS-FBEC:●]
[:#AS-9CB9:●]
(震下兌上)唯六二爻不動。餘五盡變。變者遇九六也。二不動¶
者。遇八也。¶ 

晉公子親筮之曰。尚有晉國。得貞屯悔豫皆八。夫屯[:#AS-9CBA:●]¶ 
[:#AS-FBEC:●]
[:#AS-9CB9:●]
(震下坎上)六位盡。不遇六九。故不動。既無所之。即以世爻為¶
占。桉¶ 
<pb:KR4h0168_NKFB_0607-14a>
屯是坎宮二世卦。故以一為占。則遇八。夫豫[:#AS-9CB9:●]¶ 
[:#AS-FBEC:●]
[:#AS-9CBC:●]
(坤下震上)是震宮一世卦。以初六為占。亦遇八。韋昭於此注¶
云。內曰貞。外曰悔。震下坎上為屯。坤下震上為豫。言得此¶
兩卦。震在屯為貞。在豫為悔。八為震。兩陰爻在貞在悔皆¶
不動。所以筮史占之。謂閉而不通者。爻無為也。乾之策二¶
百一十有六。(謂陽爻九一爻三十六策六爻當二百一十¶
六言三十六者舉老陽也)坤之策一百四十有四。(謂陰爻六一爻二¶
十四策六爻當百四十有四言二十四者舉老陰也)凡三百有六十。當朞之日。二¶
篇之策萬有一千五百二十。當萬物之數。六十四卦都三¶
百六十四爻。陰陽相半。各一百九十二爻。陽爻一爻三十¶
<pb:KR4h0168_NKFB_0607-14b>
六策。合為六千九百一十二。陰爻一爻二十四策。合為四¶
千六百八。¶ 

** 右六九之數¶ 
:PROPERTIES:
:TITID: qtw-d1e160278
:PERSID: QTWAUT1471
:END:

一行大衍論云。三變皆剛。太陽之象也。三變皆柔。太陰之¶
象也。一剛二柔。少陽之象也。一柔二剛。少陰之象也。少陽¶
之剛。有始有牡有究。少陰之柔。有始有有牡有究。因綜四¶
象之變。而成八象焉。八象之位。而八卦之本列矣。注云。太¶
陽始動。施於太陰而生震象之七。(謂少陽之七為震初九)再動於牡¶
而生坎象之七。(謂再索而得男也)三動於究而生艮象之七。(謂三¶
索而得男)¶ 

<pb:KR4h0168_NKFB_0607-15a>
(也)太陰始動。施於太陽而生巽象之八。(謂少陰之八為¶
巽初六)再動於牡而生離象之八。(謂再索而得女也)三動於究而生¶
兌象之八。(謂三索而得女也)是以九六七八分為八象。¶ 

** 右論大衍¶ 
:PROPERTIES:
:TITID: qtw-d1e160308
:PERSID: QTWAUT1471
:END:

國語又云。董因迎公於河。公問焉。曰。吾其濟乎。對曰。臣筮¶
之。得泰之八。曰是謂天地配亨。小往大來。今及之矣。何不¶
濟之有。韋昭云。泰三至五震象為侯。陰爻不動。其數皆八。¶
與貞屯悔豫義同。劉子曰。昭此說用互體有震。桉董因之¶
言天地配亨。是六五帝乙歸妹以祉元吉之爻。夫泰乾坤¶
<pb:KR4h0168_NKFB_0607-15b>
體全。內外位正。內為身。外為事。卜得國事也。以外卦為占。¶
六五居尊位。故統論卦下辭曰。小往大來。爻遇歸妹。故曰¶
天地配亨。何必取互體也。¶ 

** 右與董生言易¶ 
:PROPERTIES:
:TITID: qtw-d1e160313
:PERSID: QTWAUT1471
:END:

** 論書¶ 
:PROPERTIES:
:TITID: qtw-d1e160313
:PERSID: QTWAUT1471
:END:

或問乙曰。書足以記姓名而已。工與拙何損益於數哉。答¶
曰。此誠有之。蓋舉下之說耳。非蹈中之說。亦猶言居室曰¶
避燥濕而已。言衣裳曰適寒燠而已。言飲食曰充腹而已。¶
言車馬曰代勞而已。言祿位曰代耕而已。今夫考居室。必¶ 
<pb:KR4h0168_NKFB_0607-16a>
以閌門豐屋為美。笥衣裳。必以文章鮮澤為甲。評飲食。必¶
以精良海陸為貴。第車馬。必以華輈絕足為高。遷祿位。必¶
以重侯累封為意。是數者皆不行舉下之說。奚獨於書也¶
行之耶。禮曰。士依於德。游於藝。德者何。曰敏曰至曰孝之¶
謂。藝者何。禮樂射御書數之謂。是則藝居三德之後。而士¶
必游之也。書居數之上。而六藝之一也。語曰。飽食終日。無¶
所用心。難矣哉。不有博奕者乎。為之。猶賢乎已。是則博奕¶
不得列於藝。差愈於飽食無所用心耳。吾觀今之人。適有¶
面詆之曰。子書居下品矣。其人必逌爾而笑。或謷然不屑。¶
<pb:KR4h0168_NKFB_0607-16b>
有詆之曰。子握槊奕碁。居下品矣。其人必然而媿。或艴然¶
而色。是故敢以六藝斥人。不敢以六博斥人。嗟乎。眾尚之¶
移人也。問者曰。然則彼魏晉宋齊間。亦嘗尚斯藝矣。至有¶
君臣爭名。父子不讓。何哉。答曰。吾始欲求中道耳。子寧以¶
尚之之弊規我歟。且夫信者美德也。秦繆尚之而賢臣莫¶
贖。黃老者至道也。竇后尚之而儒臣見刑。道德且不可尚。¶
矧由道德以下者哉。所謂中道而言書者何。處之文學之¶
下。六博之上。材鈞而善者得以加譽。遇鈞而善者得以議¶
能。所加在乎譽。非實也。不黷於賞。所議在乎過。非罪也。¶ 

<pb:KR4h0168_NKFB_0607-17a>

不紊於刑。夫如是。庶乎六書之學。不堙墜而已乎。¶ 

** 劉氏集略說¶ 
:PROPERTIES:
:TITID: QTWTIT12005
:PERSID: QTWAUT1471
:END:

子劉子曰。五達之井。百汲而盈科。未必涼而甘。所處之勢¶
然也。人之詞待扣而揚。猶井之利汲耳。始余為童兒。居江¶
湖間。喜與屬詞者游。謬以為可教。視長者所行止。必操觚¶
從之。及冠。舉秀才。一幸而中。說有司。懼不厭於眾。亟以口¶
譽之。長安中多循空言以為誠。果有名字。益與曹輩畋漁¶
於書林。宵語途話。琴酒調謔。一出於文章。俄被召為記室¶
<pb:KR4h0168_NKFB_0607-17b>
參軍。會出師淮上。恆磨墨於楯鼻。或寢止㣥書中。居一二¶
歲。由甸服升諸朝。凡三進班。而所掌猶外府。或官課。或為¶
人所倩。昌言奏記。移讓告諭。奠神志葬。咸猥幷焉。及謫於¶
沅湘間。為江山風物之所蕩。往往指事成歌詩。或讀書有¶
所感。輒立評議。窮愁著書。古儒者之大同。非高冠長劍之¶
比耳。前年蒙恩澤。授以郡符。居海壖。多雨慝作。適晴。喜。躬¶
曬書於庭。得已書四十通。逌爾自哂曰。道不加益。焉用是¶
空文為。真可供醬蒙藥楮耳。它日。子婿博陵崔生關言曰。¶
某也曏游京師。偉人多問丈人新書幾何。且欲取去。而某¶
應曰無有。輒媿起於顏間。今當復西。期有以弭媿者。繇是¶ 
<pb:KR4h0168_NKFB_0607-18a>
刪取四之一為集略。以貽此郎。非敢行乎遠也。¶ 

** 名子說¶ 
:PROPERTIES:
:TITID: QTWTIT12006
:PERSID: QTWAUT1471
:END:

魏司空王昶名子制誼。咸得立身之要。前史是之。然則書¶
紳銘器。孰若發言必稱之乎。今余名爾長子曰咸允。字信¶
臣。次曰同廙。字敬臣。欲爾於人無賢愚。於事無小大。咸推¶
以信。同施以敬。俾物從而眾說。其庶幾乎。夫忠孝之於人。¶
如食與衣。不可斯須離也。豈俟余勖哉。仁義道德。非訓所¶
及。可勉而企者。故存乎名。夫朋友字之。非吾職也。顧名旨¶
所在。遂從而釋之。夫孝始於親。終於事君。偕曰臣。知終也。¶ 
¶
<pb:KR4h0168_NKFB_0607-18b>

** 救沈志¶ 
:PROPERTIES:
:TITID: QTWTIT12007
:PERSID: QTWAUT1471
:END:

貞元季年夏。大水。熊武五溪。鬬決於沅。突舊防。毀民家。躋¶
高望之。溟涬葩華。山腹為坁。林端如莎。湍道駛悍。不風而¶
怒。崱嶷前邁。浸淫旁掩。柔者靡之。固者脫之。規者旋環之。¶
矩者顛倒之。輕而汎浮者硠礚之。重而高大者前却之。生¶
者力音。殪者弛形。蔽流而東。若木柹然。有僧愀焉。誓於路¶
曰。浮屠之慈悲。救生最大。能援彼於溺。我當為魁。里中兒¶
願從三四輩。皆狎川勇游者。相與乘堅舟。挾善器。維以修[:#AS-FEEB:●¶
]¶ 
[:#AS-FBED:●]乍。杙於崇邱。水當洄洑。¶
人易寘力。凝目[:#AS-FBED:●]盧執用。俟可而拯。大¶ 
<pb:KR4h0168_NKFB_0607-19a>
凡室處之類。穴居之彙。在牧之㣥。在豢之馴。上羅黔首。下¶
逮毛物。拔乎洪瀾。致諸生地者。數十百焉。適有摯獸。如鴟¶
夷而前。攫持流枿。首用不陷。隅目旁睨。其姿弭然。甚如六¶
擾之附人者。其徒將取焉。僧趣訶之曰。第無濟是為。目之¶
可里所。而不能有所持矣。舟中之人曰。吾聞浮圖之教貴¶
空。空生普。普生慈。不求報施之謂空。不擇善惡之謂普。不¶
逆窮困之謂慈。曏也生必救。而今也窮見廢。無乃計善惡¶
而忘普與慈乎。僧曰。甚矣問之迷且妄也。吾之教。惡乎無¶
善惡哉。六塵者。在身之不善也。佛以賊視之。末伽聲聞者。¶
<pb:KR4h0168_NKFB_0607-19b>
在彼之未寤也。佛以邪目之。佛惡乎無善惡耶。吾曏也所¶
援而出死地者眾矣。形乾氣還。各復本狀。蹄者躑躅然。羽¶
者翹蕭然。而言者諓諓然。隨其所之。吾不尸其施也。不德¶
吾則已。烏能害為。彼形之乾。髬髟[:#AS-FBEC:●]而之姿也。彼氣之還。¶
暴悖之用也。心足反噬而齒甘最靈。必肉吾屬矣。庸能躑¶
躅諓諓之比歟。夫虎之不可使知恩。猶人之不可使為虎¶
也。非吾自遺患焉爾。且將遺患於眾多。吾罪大矣。子劉子¶
曰。余聞善人在患。不救不祥。惡人在位。不去亦不祥。僧之¶
言遠矣。故志之。¶ 

<pb:KR4h0168_NKFB_0607-20a>

** 含輝洞述¶ 
:PROPERTIES:
:TITID: QTWTIT12008
:PERSID: QTWAUT1471
:END:

河東薛公景晦。以文無害為尚書刑部郎中。以訕為道州¶
刺史。居郡大理。至於無事。清機羨溢。盡付山水。一旦以書¶
來誇曰。吾得異境於近郊。自城西門並南山。俯江水。有石¶
穹然如夏屋。其左右前後。又如回廊曲房。藻繡彫彤之象。¶
雲生日入。怪狀迭發。水石卉木。杳非人寰。意其當為食霞¶
御氣者之所遊息。委蛻而去。不知其幾千百年。逮今得諸¶
黃冠野夫。及請而往。因名其地曰含輝洞。蓋詩家流所謂¶
<pb:KR4h0168_NKFB_0607-20b>
山水含清輝者是已。吾子常以詞雄於世。盍為我誌焉。愚¶
得書。退而深惟。若薛公者。少居江湖間。遊名山。東探禹穴。¶
歷四明句曲金華陽羨。南過九江。薄匡廬以涉彭蠡。天下¶
山水之籍。存乎胸中。第其高下。銖兩不失。及是而口呿不¶
能名。顧謂奇信矣。若江華者。九疑三湘之佳麗地也。前此¶
二千石御史中執法河南元次山。諫議大夫北平陽亢宗。¶
司刑大夫東平呂和叔。皆碩人也。考槃招隱之致。恆汲汲¶
然。卒使茲境貴於異日。豈地愛其寶。有時而發耶。顧謂異。¶
信矣。夫物之有作。俟言而遠。故述焉以書於洞陰曰。營陽¶
鬱鬱。山水第一。洞有含輝。遊人忘歸。忘歸孔樂。請言¶ 
<pb:KR4h0168_NKFB_0607-21a>
其朔。先是斯境。翳於榛薄。天姿孤絕。凡目所忽。閟其清光。¶
有待而發。公之來思。探異翫奇。茇野憩林。而民悅之。既悅¶
其至。益知所嗜。捫陘歷峴。來適公志。偶得奇絕。聿來告公。¶
駕言從之。谷岸溟濛。有石如門。又如垣墉。樛蔓交木。似綸¶
似組。乃芟乃治。乃可布武。伸脰掉臂。空洞無阻。左右回環。¶
儼若廊廡。飛泉出竇。練縋花吐。觸石吹沙。珮搖絃撫。側逕¶
寅緣。豁然見天。有石如堂。度之五筵。東西二門。與日明昏。¶
奧者如室。宣者如軒。因其高下。爰構亭榭。匠生於心。隨指¶
如化。開山翦木。役以私屬。結構塈茨。子來嬉嬉。無事而就。¶
<pb:KR4h0168_NKFB_0607-21b>
邦人不知。淑清之辰。休澣之時。雅步幅巾。琴壺以隨。前無¶
俗人。與白雲期。耳目盡適。形神不羈。元氣顥然。觀吾朶頤。¶
遵渚之鴻。有時而飛。石門之下。可以棲遲。此谷而盈。彼邱¶
而夷。維公之羭。跡永在斯。¶ 

** 吏隱亭述¶ 
:PROPERTIES:
:TITID: QTWTIT12009
:PERSID: QTWAUT1471
:END:

元和十五年。再牧於連州。作吏隱亭海陽湖壖。入自外間。¶
不知藏山。歷級東望。怳非人寰。前有四榭。隔水相鮮。凝靄¶
蒼蒼。淙流布懸。架險通蹊。有梁如蜺。輕泳徐轉。有舟如翰。¶
澄霞漾月。若在天漢。視彼廣輪。千畝之半。翠麗於是。與世¶ 
<pb:KR4h0168_NKFB_0607-22a>
殊貫。澂明峭絕。藿靡葱蒨。炎景有宜。昏旦迭變。疑昔神鼇。¶
負山而忭。摧其別島。置此高岸。海陽之名。自元先生。先生¶
元結。有銘其碣。元維假符。余維左遷。其間相距。十五餘年。¶
對境懷人。其猶比肩。天下山水。非無美好。地偏人遠。空樂¶
魚鳥。謝公開山。涉月忘還。豈曰無娛。伊險且艱。溪山尤物。¶
城池為伍。却倚佛寺。左聯僊府。勢拱臺殿。光含廂廡。窈如¶
壺中。別見天宇。石堅不老。水流不腐。不知何人。為今為古。¶
堅焉終泐。流焉終竭。不知何時。再融再結。¶ 

** 傳信方述¶ 
:PROPERTIES:
:TITID: QTWTIT12010
:PERSID: QTWAUT1471
:END:
¶
<pb:KR4h0168_NKFB_0607-22b>

余為連州四年。江華守河東薛景晦。以所著古今集驗方¶
十通為贈。其志在於拯物。余故申之以書。異日。景晦復寄¶
聲相謝。且咨所以補前方之闕。醫拯道貴廣。庸可以學淺¶
為辭。遂於篋中得已試者五十餘方。用塞長者之問。皆有¶
所自。故以傳信為目云。元和十三年六月八日。中山劉禹¶
錫述。¶ 

** 魏生兵要述¶ 
:PROPERTIES:
:TITID: QTWTIT12011
:PERSID: QTWAUT1471
:END:

余為書殿學士四年。所與居皆鴻生彥士。一旦詔下。懷吳¶
郡章而東。門下生咸惜是行。且曰。吳中富士。必有知書。宜¶ 
<pb:KR4h0168_NKFB_0607-23a>
為太守所禮者。及下車。閱客籍。森然三千。有鉅鹿魏生將¶
所著書來謁曰。不佞始讀書為文章。凡二十年。在貢士中。¶
孤鳴甚哀。卒無善聽者。退而收視易慮。伏北窻下考前言。¶
成兵要十編。度諸侯未遑是事。將笈而西。求一言以生羽¶
翼。余取其書觀之。始自黃帝伏蚩尤。終於隋氏平江南。語¶
春秋戰國事最備。磅礡下上數千年間。其攟摭評議無遺¶
策。用是以干握兵符貴人。宜有虛已而樂聞者。子盍行乎。¶
吾知元侯上舍。不獨善雞鳴彈長鋏三五九九之伎顓之¶
而已。¶ 
¶
<pb:KR4h0168_NKFB_0607-23b>

¶
