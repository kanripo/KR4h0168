#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_-2048-2-> 
#+PROPERTY: JUAN 0203
欽定全唐文卷二百三¶ 

<pb:NFKB_QTW_p0203-01a>

* 顏元孫¶ 
:PROPERTIES:
:PERSID: QTWAUT0291
:END:

元孫。琅邪臨沂人。垂拱初進士考功員外郎。歷官長安尉太子舍人亳州刺史。¶ 

** 干祿字書序¶ 
:PROPERTIES:
:TITID: QTWTIT04882
:PERSID: QTWAUT0291
:END:

史籀之興。備存往制。筆削所誤。抑有前聞。豈惟豕上加三。蓋亦馬中闕五。迨斯以降。舛謬實繁。積習生常。為弊滋甚。元孫伯祖故祕書監。貞觀中刊正經籍。因錄字體數紙。以示讎校楷書。當代共傳。號為顏氏字樣。懷鈆是賴。汗簡攸資。時訛頓遷。歲久還變。後有㣥書新定字樣。是學士杜延業續修。雖稍增加。然無條貫。或應出而靡載。或詭衆而難依。且字書源流。起於上古。自改篆行隸。漸失本真。若總據說文。便下筆多礙。當去泰去甚。使輕重合宜。不揆庸虛。久思編輯。頃因閒暇。方契宿心。遂參校是非。較量同異。其有義理全僻。罔弗畢該。點畫小虧。亦無所隱。勒成一卷。名曰干祿字書。以平上去入四聲為次。且言俗通正三體。偏旁同者。不復廣出。字有相亂。因而附焉。所謂俗者。例皆淺近。唯籍帳文案。券契藥方。非涉雅言。用亦無爽。倘能改革。善¶ 
<pb:NFKB_QTW_p0203-02a>
不可加。所謂通者。相承久遠。可以施表奏牋啟。尺牘判狀。因免詆訶。所謂正者。並無憑據。可以施著述文章。對策牌碣。將為允當。有此區別。其故何哉。夫筮仕觀光。惟人所急。循名責實。有國恒規。既考文辭。兼詳翰墨。升沈是繫。安可忽諸。用舍之間。尤須折衷。目以干祿。義在茲乎。綆短汲深。誠未達於涯涘。歧多路惑。庶有歸於適從。如曰不然。請俟來哲。¶ 

* 陳集源¶ 
:PROPERTIES:
:PERSID: QTWAUT0292
:END:

集源。瀧州開陽人。武后時歷右豹韜衞將軍。¶ 

** 龍龕道場銘¶ 
:PROPERTIES:
:TITID: QTWTIT04883
:PERSID: QTWAUT0292
:END:

蓋聞中天顯跡。千劫誠希遇之因。[:#AS-FBEF:●]楃[:#AS-FBEE:●](一[:#AS-FBEC:●]出)[:#AS-FBF0:●]相騰暉。三界表獨尊之稱。悟其指則直心是道場。契其源則淨身為佛土。可以神(闕一字)事絕於筌蹏。難以名言。理歸於真寂。故八十種好。不可以色覩真容。十二部經。不可以詞詮至理。然而煩惱郭重。貪愛河深。六趣輪迴。劒葉與刀山競起。四生湮沒。毒蛇將惡獸交馳。由是法雨橫流。慈雲普雨[:#AS-FBEC:●]謢。宏化城於嶮路。朗惠炬於迷津。大乘小乘。隨淺深而悟道。中莖中葉。逐性分以含滋。皆所以安樂㣥生。提孩衆品。施殷憂以無裹。息¶ 
<pb:NFKB_QTW_p0203-03a>
多難以夷途。大矣哉。無得而名也。此龍龕者。受形於渾沌之(闕一字)擢秀於開闢之日。孤峰峻峙。[:#AS-897D:⿱⺳卓]深逕而出雲霞。危壁削成。排日晨而轥霓漢。峭崿秀麗。為衆巖之欽挹。花藥奇卉。實先聖之安憩。是故龍出龍入。每脫骨於巖中。仙隱仙棲。屢承空於香氣。因得龍骨。故曰龍龕云。武德四年。有摩阿大檀越永寧縣令陳普光。因此經行。遂回心口。願立道場。即有僧惠積。宿緣善業。響應相從。惠積情慕純陀。巧自天性。即於龕之北壁。畫當陽像。左右兩廂。飛仙寶塔。羅漢聖僧。雖年代久遠。丹艧如(闕一字)粉色凝沈。采影猶在。洪鐘一叩。響徹三十三天。石磬再鳴。遠聞十八地獄。虯蟠外颺。彩影亂於雲霓。香煙內騰。素氣通於迥(闕一字)故得法流荒俗。釋教被於無垠。元化遐覃。振錫窮於有截。豈如白馬駝經。靈泉創於方丈。緇衣闡教。廬山頓其威儀者哉。既而年代浸遠。石龕無毀壞之期。歲序奄遷。粉黛有沈湮之理。昔之惠積。早隨劫而為灰。寶亮亦投身於餓虎。兩僧勇猛。志貫白雲。雖學不出境。而精情自溢。上元年。先男叔瓊。不[:#AS-8949:⿱廾]前蹤。龕中造立當陽連地尊像一軀。近有交趾郡僧寶聰。弱歲去家。即詣江左。尋師問道。不惑圖南。聞有此龕。振¶ 
<pb:NFKB_QTW_p0203-04a>
杖頂禮。覩佛寺之摧殘。心目悲眩。共成勝因。又檀越主善勞縣令陳叔珪陳叔(闕一字)陳叔垓。痛先君之肇建。悲像教之淩遲。敦勸門宗。更於道場之南造釋迦尊像一座。遂得不日而成。功德圓滿。為七代之父母修六道之緣。屬聖神皇帝御紺殿以撫十方。動金輪以光八表。宏護大乘。紹隆教。覆載之恩。土[:#AS-FBED:●]夕黔黎乎赤子。雲雨之施。等潤澤於蒼旻。地平天成。河溓海晏。雖復道被匡中。而凝懷俗表。將使比屋之化。契法俗以[:#AS-FBEF:●]卄[:#AS-FBEC:●]杜[:#AS-FBEC:●]全[:#AS-FBF0:●]菩提。垂拱之風。叶治真而成覺。就日與慧日俱明。油雲共法雲同覆。遠矣大矣。無得言焉。是知觀夫秉氣舍靈。有生之類。七識巳具。六精斯起。攀緣於虛妄之境。馳騖於名色之間。譬彼騰猨。猶茲狂象。棲托於愛河之內。遨遊於火宅之中。方石幾銷。冰炭之㣥不息。須彌屢盡。鼎鑊之報無窮。輪迴長夜。終焉莫曉。同亡異術。豈不哀哉。大矣能仁。隨機誘喻。或宣四諦。或導一乘。潤小枝而不遺。淨滿[:#AS-FBEF:●]楃[:#AS-FBEE:●](一[:#AS-FBEC:●]出)[:#AS-FBF0:●]以圓燭。繫想於方寸之間。而神超於(闕一字)塵之表。喻起生死。歸乎寂滅。其為淨室禪龕者也。(闕一字)永鐫勒。以希不朽。爰命解劒之夫。運茲不斌之筆。庶海變桑田。終無毀日。敬題年紀。不文而質。其詞曰。¶ 

<pb:NFKB_QTW_p0203-05a>

巖巖石室。鬱鬱禪枝。五門清淨。八解連漪。神高習海。道溢須彌。欲求蟬脫。良津在斯。龕自天工。室唯地絡。石磬長懸。洪鐘不著。無假梁棟。自然花葉。掩室杜口。何憂何樂。爰飾金繩。於茲勝境。(闕二字)畢修。雕龍咸整。雲起山窗。花開蓮井。蕭爾閑曠。悠然虛靜。篤矣親信。共宏利益。或捨衣資。或傾銀帛。詎勞斤鑿。無煩匠石。湛然真相。嶷爾無斁。三十二相。八十種好。佛日之日。天寶之寶。猛虎相宿。波(闕一字)降早。闡六渡於迷津。踐三乘之悟道。¶ 

* 王元宗¶ 
:PROPERTIES:
:PERSID: QTWAUT0293
:END:

元宗字承真。琅琊臨沂人。隱嵩山。號太和先生。傳黃老術。垂拱二年卒。¶ 

** 臨終口授銘¶ 
:PROPERTIES:
:TITID: QTWTIT04884
:PERSID: QTWAUT0293
:END:

於戯。昔有唐氏作。吾中遇而生。姓王名元宗。字承真。本琅琊臨沂人。晉丞相文獻公十代孫。陳亡過江。先居馮翊。中徙江都。其肇錫考系。則國史家諜具矣。降年五十有五。直垂拱二年四月。順大衍之數。奄忽而終。終後可歸我於中頂舊居之石室。斯亦墓而不墳。神無不在耳。且伊洛之間。迺昔者周南之域。吾祖上賓之地。吾家得姓之鄉。反葬中¶ 
<pb:NFKB_QTW_p0203-06a>
岳。幾不忘本也。舉手長謝。亦復何言。示人有終。乃為銘曰。馮馮太清。悠悠太寧。混沌無我。其中有精。忽然為人。吾何以停。歸於真宅。此室冥冥。不封不樹。絕待忘情。道無不在。神無不經。幽傳祕訣。默往仙京。萬物共盡。時哉乃形。理通寂感。陰聚陽幷。知常得姓。無狀無名。(闕一字)體嵩石。言追洛笙。去來千洞。䘪馳八靈。風雲聚散。山水虛盈。谷神不死。我本長生。¶ 

* 王紹宗¶ 
:PROPERTIES:
:PERSID: QTWAUT0294
:END:

紹宗字承烈。揚州江都人。徐敬業起兵。高其行。以幣刦之。不起。敬業怒。將殺之。賴唐之奇諫以免。事平。大總管李孝逸表其節。擢拜太子文學。累進祕書少監。坐與張易之交往廢於家。¶ 

** 與人書¶ 
:PROPERTIES:
:TITID: QTWTIT04885
:PERSID: QTWAUT0294
:END:

鄙夫書翰無工者。特由水墨之積習。恒精心率意。虛神靜思以取之。每與吳中陸大夫論及此道。明朝必不覺巳進。陸後於密訪知之。嗟賞不少。將余比虞七。以虞亦不臨寫故也。但心準目想而巳。聞虞眠布被中。恒手畫腹皮。與余正同也。¶ 

<pb:NFKB_QTW_p0203-07a>

** 兄元宗口授銘序¶ 
:PROPERTIES:
:TITID: QTWTIT04886
:PERSID: QTWAUT0294
:END:

伊垂拱二歲孟夏四日。怳曶寅卯之際。吾六兄同人見疾大漸。惟幾將遷冥於未始。委化於伊洛之間。僑居惠和里之官舍。自古有死。於乎哀哉。他日。先誥其第七弟紹宗曰。吾宅性元鄉。保和仁里。寄居㣥有。遊心太無。乘陽以生。遇陰而滅。物之恒也。汝固知之。化後汝可依道家無為之事。諸子姪行儒教喪紀之迹。吾聞精神者天之有也。形骸者地之有也。觸處而安。不須擇日。單車時服。不俟營為。紹宗敬奉緒言。不敢失墜。此時沛國桓先生道彥。亦在吾兄之側。因歔欷而報曰。此真率之理。道流所尚。有情有信。安敢違之。其後昇真潘先生門徒同族名大通。越中岳而來。自遠問疾。知吾兄真命巳畢。又申勸曰。儻或不諱。願歸神中頂石室之中。曩者昇真臨終。亦令宅彼。况與先師平生居止。宿昔神交。冥期不昧。宜還洞府。再三敦請。則又從之。此吾迹也。重違爾。然不須別鑿堂宇。恐傷土石。但託體山阿而巳。吾嘗幽贊真誥。肇創元圖祕錄。別傳內本。人境不傳。如或不忘款志。儻存其兆。可取一塊青石。其上有自然平者。刊刻為字。俾諸來裔知吾之用心也。其銘文皆力疾[:#AS-92F9:⿰帛⿱丿糸]¶ 

<pb:NFKB_QTW_p0203-08a>
微。勉情去[:#AS-FBEC:●]手課。含精㝢爽。藉響乘光。仿彿曖昧。不獲巳而口授之。外姻密友。憑真考行。強號曰太和先生。庶追道跡。光衆妙也。¶ 

* 劉承慶¶ 
:PROPERTIES:
:PERSID: QTWAUT0295
:END:

承慶。聖歷初太常博士。¶ 

** 明堂災後求直言疏¶ 
:PROPERTIES:
:TITID: QTWTIT04887
:PERSID: QTWAUT0295
:END:

臣聞自古帝王。皆有美惡。休祥所以昭其德。災變所以知其咎。天道之常理。王者之常事。然則休祥屢臻。不可矜功而自滿。災變奄降。不可輕忽而靡驚。故殷宗以桑穀生朝。懷懼而自省。妖不勝德。遂立中興之功。辛紂以省生大鳥。恃福而自盈。祥不勝驕。終致傾[:#AS-FDA1:●]之禍。故知災變之生。將自覺悟明主。扶持大業。使盛而不衰。理須祇畏神心。警懼天誡。飭身正事。業業兢兢。則凶往而吉來。轉禍而為福。昔殷湯禱身而降雨。成王省事以反風。宋公憂熒惑之災。而應三舍之壽。高宗懲雊鼎之異。而享百年之福。此其類也。自陛下承天理物。至道事神。美瑞嘉祥。洊臻狎委。非臣所能盡述。日者變生人火。損及神宮。驚惕聖心。震動黎庶。臣謹按左傳曰。人火曰火。天火曰災。人火因人而興。故指火¶ 
<pb:NFKB_QTW_p0203-09a>
體而為稱。天火不知何起。直以所災言之。其名雖殊。為害不別。又漢書五行志曰。火失性。則自上而降。及濫燄妄起。所謂人火。其來雖異。為患實同。王者舉措營為。必關幽顯。幽為天道。顯為人事。幽顯迹通。天人理合。今工匠宿藏其火。本無放燎之心。明堂教化之宮。復非延火之所。孽煨潛扇。倏忽成災。雖則因人。亦關神聖。臣愚以為火發既先從麻主。後及總章。意將所營佛舍。恐勞而無益。但崇其教。即是津梁。何暇紺宮。方存汲引。既辟在明堂之後。又前逼牲牢之筵。兼以厥構崇大。功多難畢。立像宏法。本擬利益黎元。傷財役人。[:#AS-9BF8:⿰去⻏]且煩勞家國。承前大風摧木。天誡巳顯。今者毒燄冥熾。人孽復彰。聖人動作。必假天人之助。一興工役。二者俱違。厥應昭然。殆將緣此。臣以為明堂是正陽之位。至尊所居。展禮班常。崇化立政。玉帛朝會。神靈依憑。營之可曰大功。損之實非輕事。既失嚴禋之所。復傷孝理之情。陛下昨降明制。猶申寅畏之旨。㣥寮理合兢畏震悚。勉力司存。豈合承恩耽樂。安然酺晏。又下人感荷聖德。覩變增惶。神體克寧。豈非深悅。但以火氣初止。尚多驚懼。餘憂未息。據以歡事遏之。臣恐憂喜相爭。傷於情理。故傳曰。可¶ 
<pb:NFKB_QTW_p0203-10a>
憂而為樂。取憂之道。又古者有火。祭四墉。四墉積陰之氣。祈之以禳火災。火陽之氣。歡樂陽事。火氣方勝。不可復興陽事。臣聞災變之興。至聖不免。聿修其德。來患可禳。陛下垂制博訪。許陳至理。而左史張鼎以為今既火流王屋。彌顯大周之祥。通事舍人逢敏奏稱。當彌勒初成佛道時。有大魔燒宮。七寶臺須臾散壞。斯實諂妄之邪言。實非君臣之正論。晻昧王化。無益萬幾。夫天道雖高。其察彌近。神心雖寂。其聽彌聰。交際皇王。事均影響。今大風烈火。譴告相仍。實天人丁寧。匡諭聖主。使鴻基益固。天祿永終之意也。伏願陛下乾乾在慮。翼翼為懷。若涉巨川。如承大祭。審其致災之理。詳其降眚之由。無瞢天人之心。而興不急之役。則兆人蒙賴。福祿靡窮。幸甚幸甚。¶ 

** 請貢舉人列方物前疏¶ 
:PROPERTIES:
:TITID: QTWTIT04888
:PERSID: QTWAUT0295
:END:

伏見比年巳來。天下諸州所貢物。至元日皆陳在御前。惟貢人獨於朝堂拜列。但孝廉秀異。國之英才。既隨方物。以充歲貢。宜同珍幣。列見王庭。豈得金帛羽毛。昇於玉陛之下。賢良文學。棄彼金門之外。恐所謂貴財而賤義。重物而輕人。甚不副陛下好道之心。尊賢之意。伏請貢舉人至元¶ 
<pb:NFKB_QTW_p0203-11a>
日引見。列在方物之前。以播充庭之禮。¶ 

** 七廟議¶ 
:PROPERTIES:
:TITID: QTWTIT04889
:PERSID: QTWAUT0295
:END:

謹按王制。天子七廟。三昭三穆。與太祖之廟而七。此載籍之明文。古今之通制。皇唐稽考前範。詳採列辟。崇建宗靈。式遵斯典。但以開基之主。受命之君。王迹有淺深。太祖有遠近。昔湯武祚基稷[:#AS-8AA9:⿳⺊⿵冂人冋]。太祖代遠。出乎昭穆之上。故七廟可全。若夏繼唐虞。功非由鯀。漢除秦項。力不因堯。及魏晉經圖。周隋撥亂。皆勛隆近代。祖業非遠。受命始封之主。不離昭穆之親。故肇立宗祊。罕聞令制。夫太祖以功建。昭穆以親崇。有功百代而不遷。親盡七葉而當毀。或以太祖代淺。廟數非備。更於昭穆之上。遠立合遷之君。曲從七廟之文。深乖迭毀之制。皇家千齡啟旦。四業重光。景皇帝睿德基唐。代數猶近。號雖崇於太祖。親尚列於昭穆。且臨六室之位。未申七代之尊。是知太廟當六。未合有七。故先朝惟有宣光景元神堯文武六代親廟。大帝登遐。神主升祔於廟室。以宣皇帝代數當滿。準禮復遷。今止有光皇帝以下六代親廟。非是天子之廟數不當有七。本由太祖有遠近之異。故初建有多少之殊。敬惟三后臨朝。代多儒雅。神祊¶ 
<pb:NFKB_QTW_p0203-12a>
事重。禮豈虛存。規模可沿。理難變革。宣皇既非始祖。又廟無祖宗之號。親盡既遷。其廟不合重立。若禮終運往。建議復崇。實違王制之文。不合先朝之旨。請依貞觀之故事。無改三聖之宏規。光崇六室。不虧古義。謹議。¶ 

* 李義範¶ 
:PROPERTIES:
:PERSID: QTWAUT0296
:END:

義範。龍朔中官右戎衞長史。¶ 

** 議沙門不應拜俗狀¶ 
:PROPERTIES:
:TITID: QTWTIT04890
:PERSID: QTWAUT0296
:END:

父慈子孝。起自天經。君義臣忠。資於地理。三尊之重。君最為先。五教所崇。父居其首。人倫之綱紀。臣子之歸宗。佛道興隆之前。緇俗異貫。陵遲之後。同籍國王。連河制之於主君。厲鄉盡編為天戶。况釋迦滅度。付囑國王。(事如內府監議中彈)李老裔孫。克成宏構。緇黃代俗。握寶鏡以君臨。縱使佛道尊嚴。天位彌重。帝王國母。無上最尊。稽首虔誠。無妨悟道。(事如同文議中彈)至真之理。猶曰勤修。禮佛拜天。彌成正覺。謹議。¶ 

* 李行敏¶ 
:PROPERTIES:
:PERSID: QTWAUT0297
:END:

行敏。龍朔中官右崇掖衞長史。¶ 

** 議沙門不應拜俗狀¶ 
:PROPERTIES:
:TITID: QTWTIT04891
:PERSID: QTWAUT0297
:END:

竊以釋老二教。語迹雖殊。恭順之理。雅同儒轍。(事如右司禦議中彈)¶ 

<pb:NFKB_QTW_p0203-13a>
豈有尊極之處。抗揖等於平交。師僧之前。拜伏過於輿皁。(事如右威衞議中彈)既驚物議。且斁彞章。革此舊風。咸謂為允。(事如右司禦衞議中彈)况黃冠荷天基之慶。緇衣受付託之重。(事如左司禦衞議中彈)劬勞盡生育之恩。欲報申昊天之義。二門之法。謇倨乖於恒典。五敬之所。投拜允合常儀。謹議。¶ 

* 斛斯敬則¶ 
:PROPERTIES:
:PERSID: QTWAUT0298
:END:

敬則。龍朔中官右典戎衞將軍。¶ 

** 議沙門不應拜俗狀¶ 
:PROPERTIES:
:TITID: QTWTIT04892
:PERSID: QTWAUT0298
:END:

竊以三教殊塗。俱極尊崇之道。五儀齊致。實隆嚴敬之規。而釋老二門。本求虛寂。周孔兩法。歸於教義。若乃君臣之禮。固無易於緇黃。(事如司更寺議中彈)父子之容。豈有隔於賢智。崇樹既久。積習相沿。損益惟宜。允歸明聖。臣等詢議。請從拜禮。謹議。¶ 

* 熊元逸¶ 
:PROPERTIES:
:PERSID: QTWAUT0299
:END:

元逸。龍朔中官右監門衞中郎將。¶ 

** 議沙門不應拜俗狀¶ 
:PROPERTIES:
:TITID: QTWTIT04893
:PERSID: QTWAUT0299
:END:

竊以親生膝下。鞠養之愛惟深。一人至尊。嚴敬之儀斯重。豈以身披緇服。而不拜於君親。(彈曰誠固以此而佛不令拜俗)首掛黃冠。¶ 

<pb:NFKB_QTW_p0203-14a>

遂替子臣之禮。謹議。¶ 

* 楊思儉¶ 
:PROPERTIES:
:PERSID: QTWAUT0300
:END:

思儉。龍朔中官衞尉少卿。¶ 

** 議沙門不應拜俗狀¶ 
:PROPERTIES:
:TITID: QTWTIT04894
:PERSID: QTWAUT0300
:END:

剛折柔存。扇元風之妙旨。苦形甘辱。騰釋路之微言。故能開善下之源。宏不輕之行。(事如祕閣議中彈)是以聲聞降禮於居士。(彈曰經云淨名居士示疾毗耶見有妻子常修梵行見有眷屬常樂遠離雖為白衣奉持沙門清淨律行既同僧伍拜跪故是常儀况乎示彼宿心得法寧容不荷引斯為例竊恐非宜)柱史委質於周王。此乃成緇服之表綴。立黃冠之龜鏡。自茲巳降。喪其宗軌。歷代溺其真理。習俗守其迷途。(彈曰佛教入華歷經英聖五遭拜伏三被屏除咸以事理難違還遵舊轍今言守迷溺理似傷迂誕)一人有作。萬物斯覩。紐維天地。驅駕百王。轉金輪於勝境。構玉京於元域。遂使違真道士。追柱史之遐風。矯釋沙門。緝聲聞之絕典。(彈曰佛教所明人有二種一聲聞二菩薩菩薩形無定質應隨類以為宜聲聞薙髮染衣守高蹈而成則教制聲聞之伍不令禮彼白衣順以奉行何名矯釋)况太陽垂耀。在天標無二之明。大帝稱尊。御宇極通三之貴。且二教裁範。雖絕塵容。事止出家。未能逃國。(彈曰沙門所以不拜俗者正以絕於塵客非為逃國者也至如嚴光干木之流穎涘商山之伍或踞謁長揖至之而不屈洗耳辭榮聘之而不至此亦高蹈而爾寧逃國乎)同賦形於姒鏡。皆仰化於姚風。豈有抗¶ 
<pb:NFKB_QTW_p0203-15a>
禮宸居。獨高真軌。然經尊傲長。在人為悖。臣君敬父。於道無嫌。考詳其義。跪拜為允。謹議。¶ 

* 韓處元¶ 
:PROPERTIES:
:PERSID: QTWAUT0301
:END:

處元。龍朔中官司馭寺丞。¶ 

** 議沙門不應拜俗狀¶ 
:PROPERTIES:
:TITID: QTWTIT04895
:PERSID: QTWAUT0301
:END:

禮無不敬。名教是先。君父同資。彞倫所尚。况真人善下。妙在和光。菩薩不輕。義摧我慢。(事如司衞議中彈)斯則舛慮齊致。分波共源。所以綱紀百王。則成萬品者也。而緇黃之侶。沿習為常。銷愛敬於君親。行貢高於尊極。苟殉私欲。(彈曰沙門棄鬚髮去華競守道不屈豈殉私耶易稱言行君子樞機榮辱在焉何不慎也)坐紊天經。點厲鄉之清塵。負連河之妙旨。(彈曰連河通教皆云今沙門不拜君親謨誥顯然何云負旨)靜言永念。良可寒心。(彈曰梵綱經云出家人法不禮拜國王父母又薩遮尼乾經云若人謗聲辟支佛法毀呰留難者諸善神王不護其國四方賊起水旱不調死[:#AS-FDA1:●]無數今不信佛教抑令跪拜此則謗法此則留難若佛語有徵則粉首碎身無以塞責豈寒心靜念而可免之哉)如愚管見。致拜為允。謹議。¶ 

* 柳元貞¶ 
:PROPERTIES:
:PERSID: QTWAUT0302
:END:

元貞。龍朔中官內府監丞。¶ 

** 議沙門不應拜俗狀¶ 
:PROPERTIES:
:TITID: QTWTIT04896
:PERSID: QTWAUT0302
:END:

竊以禮無不敬。名教是先。君父同資。彞倫所尚。且佛滅度¶ 
<pb:NFKB_QTW_p0203-16a>
後。法付國王。舒卷之規。里鍾明聖。(彈曰右春坊議云夫付囑者佛以像法末年淳心漸薄邪見增長正法衰替四部之衆無力宏宣是以付囑國王令王擁護如其不護法當自壞豈勞付囑令王毀壞誠哉得付囑之旨也)但非常之制。黔首恒驚。雷同之心。君子為恥。自我作古。方懸日月之典。可使由之。寧拘風雨之好。如愚管窺。致拜為允。謹議。¶ 

* 李仁方¶ 
:PROPERTIES:
:PERSID: QTWAUT0303
:END:

仁方。龍朔中官都水使者。¶ 

** 議沙門不應拜俗狀¶ 
:PROPERTIES:
:TITID: QTWTIT04897
:PERSID: QTWAUT0303
:END:

愛敬之道。義極於君親。恭和之德。事昭乎釋老。豈有生因覆載。將抗禮於人天。質稟髮膚。遂齊尊於父母。眷言方外。未離天地之間。顧惟俗表。尚處閻浮之域。(事如司衞寺議中彈)而為不拜天子。類嚴遵之不臣。長揖至親。似宋人之名母。何以津梁品彙。導引凡庶。聖智之教。豈至於斯。(彈曰易稱藉用白茅又云巽在牀下紛若之吉乃為無咎未有抑令致拜復曰津梁尊而辱之何以去取)奉勑議聞。伏請令拜。謹議。¶ 

* 張約¶ 
:PROPERTIES:
:PERSID: QTWAUT0304
:END:

約。龍朔中官司更寺丞。¶ 

** 議沙門不應拜俗狀¶ 
:PROPERTIES:
:TITID: QTWTIT04898
:PERSID: QTWAUT0304
:END:

<pb:NFKB_QTW_p0203-17a>

釋教開俗。儒風範化。即途雖言異軫。證理誠則同歸。(事如右清道衞議中彈)莫不粉澤仁義。舟輿恭儉。然後克闡徽猷。以隆遠大。何則。忠為令德。孝實天經。惟君惟父。同取其敬。借使行超物表。道備人師。豈可長撎於顧復之親。抗手於宸扆之貴。事須適變。未可膠絃。(彈曰正以君親容養開以方外抗手長撎豈自為矣)君父尊嚴。申拜為允。謹議。¶ 

* 楊思元¶ 
:PROPERTIES:
:PERSID: QTWAUT0305
:END:

思元。龍朔中官中臺司列少常伯。¶ 

** 議沙門不應拜俗狀¶ 
:PROPERTIES:
:TITID: QTWTIT04899
:PERSID: QTWAUT0305
:END:

竊以佛道二教。本尚虛元。演方便於三乘。契忘言於一指。惟寂惟寞。何寂寞之不包。非有非無。何有無之不鑒。今之法侶。實繁有徒。久損拜跪之儀。(彈曰清問何處令拜而言損耶)自處高尚之地。約有為之戒律。揖無上之君親。(彈曰薙削既奉釋宗守戒不宜設禮)推之人情。情涉縱誕求之至理。理所未通。(彈曰推之人情巢許無云縱誕求之至理沙門寧曰不通)令致敬於君親。庶垂範於來葉。謹議。¶ 

* 馬大師¶ 
:PROPERTIES:
:PERSID: QTWAUT0306
:END:

大師。龍朔中官左司禦衞長史。¶ 

** 議沙門不應拜俗狀¶ 
:PROPERTIES:
:TITID: QTWTIT04900
:PERSID: QTWAUT0306
:END:

<pb:NFKB_QTW_p0203-18a>

竊以光分兩曜。是顯尊卑之容。位辨三才。爰彰父子之性。明乎愛敬之禮。與天地而齊生。君臣之義。將造化而俱立。至若金人啟夢。慧日初開。紫氣浮關。元風肇扇。此乃興於中古。教始漸移。雖復各設法門。津梁庶品。究其所指。終會儒宗。(事如司更寺議中彈)庇俗既是同方。遵敬何煩異路。必將道體為別。有犯未合繩違。(彈曰有犯非僧繩違寧容不可無[:#AS-8FBB:●]守道設禮有累君親)遺教制在國王。設禮寧容不可。(事如左春坊議中彈)况三乘之典。無聞傲誕之經。五千之教。詎載矜誇之義。敬親何妨重道。拜主豈廢尋真。(事如左戎衞議中彈)且割股捨頭。猶無訴苦。尊君愛父。詎即辭勞。(彈曰割股捨頭必益無宜訴苦敬君拜父慮損豈敢辭勞)參練是非。拜誠為得。謹議。¶ 

