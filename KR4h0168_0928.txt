#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID KR4H0168
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:KR4h0168_NKFB_0927-16a> 
#+PROPERTY: JUAN 0928
欽定全唐文卷九百二十八¶ 

<pb:KR4h0168_NKFB_0928-01a>

* 楊智遠¶ 
:PROPERTIES:
:PERSID: QTWAUT2721
:END:

智遠。仙壇觀道士。¶ 

** 梅仙事實¶ 
:PROPERTIES:
:TITID: QTWTIT18385
:PERSID: QTWAUT2721
:END:

昔梅仙君。河南壽春府人。名福。字子真。乃西漢成帝時受¶
命洪州南昌縣尉。居官清節。志厭浮華。每以恤民為念。未¶
嘗加鞭朴於民。時值王莽作亂。僭竊神器。王鳳專政浸盛。¶
災異數見。㣥下莫敢言。福不忍天下生靈坐於塗炭。乃奮¶
忠義之氣。上災異書。以陳治亂。書曰。臣聞箕子佯狂於商。¶
<pb:KR4h0168_NKFB_0928-01b>
而為周陳洪範。叔孫通遁秦歸漢。制作儀品。夫叔孫先非¶
不忠也。箕子非疏其家也。而畔其親也。不可與言也。昔高¶
祖納善如不及。從諫若轉圜。聽言不求其能。舉功不考其¶
素。陳平起於亡命。而為謀主。韓信拔於行陳。而建上將。故¶
天下之士。雲合歸漢。爭進奇異。知者竭其策。愚者盡其慮。¶
勇士極其節。怯夫勉其死。合天下之知。幷天下之威。是以¶
舉秦如鴻毛。取楚如拾遺。此高祖所以無敵於天下也。孝¶
文皇帝起於代谷。非有周召之師。伊呂之佐也。循高祖之¶
法。加以恭儉。當此之時。天下幾平。繇是言之。循高祖之法¶ 
<pb:KR4h0168_NKFB_0928-02a>
則治。不循則亂。何者。秦為無道。削仲尼之跡。滅周公之軌。¶
壞井田。除五等。禮廢樂崩。王道不通。故欲行王道者。莫能¶
致其功也。武帝好忠諫。說至言。出爵不待廉茂。慶賜不須¶
顯功。是以天下布衣。各厲志竭精。以赴闕庭自衒鬻者。不¶
可勝數。漢家得賢。於此為盛。使武帝聽用其計。昇平可致。¶
於是積尸暴骨。快心胡越。故淮南王安緣間而起。所以計¶
慮不成而謀議泄者。以眾賢聚於本朝。故其大臣勢陵。不¶
敢和從也。方今布衣迺窺國家之隙。見間而起者。蜀郡是¶
也。及山陽亡徒蘇令之㣥。蹈藉名都大郡。求黨與。索隨和。¶
<pb:KR4h0168_NKFB_0928-02b>
而無逃匿之意。此皆輕量大臣。亡所畏忌。國家之權輕。故¶
匹夫欲與上爭衡也。士者國之重器。得士則重。失士則輕。¶
詩云。濟濟多士。文王以寧。廟堂之議。非草茅所當言也。臣¶
誠恐身塗野草。尸竝卒伍。故數上書求見。輒報罷。臣聞齊¶
桓之時。有以九九見者。桓公不逆。欲以致大也。今臣所言。¶
非特九九也。陛下距臣者三矣。此天下士所以不至也。昔¶
秦武王好力。任鄙叩關自鬻。繆公行伯。由余歸德。今欲致¶
天下之士。民有上書求見者。輒使詣尚書。問其所言。言可¶
采取者。秩以升斗之祿。賜以一束之帛。若此則天下之士。¶ 

<pb:KR4h0168_NKFB_0928-03a>

發憤懣。吐忠言。嘉謀日聞。於上。天下條貫。國家表裏。爛然¶
可覩矣。夫以四海之廣。士民之數。能言之類。至眾多也。然¶
其俊傑指陳世政。言成文章。質之先聖而不謬。施之當世¶
合時務。若此者亦無幾人。故爵祿束帛者。天下之砥石。高¶
祖所以厲世磨鈍也。孔子曰。工欲善其事。必先利其器。至¶
秦則不然。張誹謗之網。以為漢敺除。倒持太阿。授楚以柄。¶
故誠能勿失其柄。天下雖有不順。莫敢觸其鋒。此武帝所¶
以辟地建功。為漢世宗也。今不循伯者之道。迺欲以三代¶
<pb:KR4h0168_NKFB_0928-03b>
選舉之法。取當世之士。猶察伯樂之圖求。求騏驥於市。而¶
不可得。亦已明矣。故高祖棄陳平之過。而獲其謀。晉文召¶
天王。齊桓用其讎。無益於時。不顧逆順。此所謂伯道者也。¶
一色成體謂之醇。黑白雜合謂之駁。欲以承平之法。治暴¶
秦之緒。猶以鄉飲酒之禮理事軍市也。今陛下既不納天¶
下之言。又加戮焉。夫䳒鵲遭害。則仁鳥爭逝。愚者蒙戮。則¶
知士深退。間者愚民上疏。多觸不急之法。或下廷尉而死¶
者眾。自陽朔以來。天下以言為諱。朝廷尢甚。㣥臣皆順承¶
上旨。莫有執正。何以明其然也。取民之所上書。陛下之所¶
善。試下之廷尉。廷尉必曰。非所宜言。大不敬。以此卜之一¶
矣。故¶ 
<pb:KR4h0168_NKFB_0928-04a>
京兆尹王章。資質忠直。敢面引廷爭。孝元皇帝擢之。以厲¶
直臣而矯曲朝。及至陛下。戮及妻子。且惡惡止其身。王章¶
非有反畔之辜。而殃及家。折直士之節。結諫臣之舌。㣥臣¶
皆知其非。然不敢爭。天下以言為戒。最國家之大患也。願¶
陛下循高祖之軌。杜亡秦之路。數御十月之歌。留意無逸¶
之戒。除不急之法。下無諱之詔。博覽兼聽。謀及疏賤。令深¶
者不隱。遠者不塞。所謂辟四門。明四目也。且不急之法。誹¶
謗之微者也。往者不可及。來者猶可追。方今君命犯而主¶
威奪。外戚之權。日以益隆。陛下不見其形。願察其景。建始¶
<pb:KR4h0168_NKFB_0928-04b>
以來。日蝕地震。以率言之。三倍春秋。水災亡與比數。陰盛¶
陽微。金鐵為飛。此何景也。漢興以來。社稷三危。呂霍上官。¶
皆母后之家也。親親之道。全之為右。當與之賢師良傅。教¶
以忠孝之道。今乃尊寵其位。授以魁柄。使之驕逆。至於夷¶
滅。此失親親之大者也。自霍光之賢。不能為子孫慮。故權¶
臣易世則危。書曰。無若火。始庸庸。勢陵於君。權隆於主。然¶
後防之。亦無及已。又言國舅王曼事。帝俱不納。復上建三¶
統書曰。臣聞不在其位。不謀其政。政者職也。位卑而言高¶
者罪也。越職觸罪。危言世患。雖伏鑕橫分。臣之願也。守職¶ 
<pb:KR4h0168_NKFB_0928-05a>
不言。沒齒身全。死之日。尸未腐而名滅。雖有景公之位。伏¶
櫪千駟。臣不貪也。故願壹登文石之陛。涉赤墀之塗。當戶¶
牖之法坐。盡平生之愚慮。無益於時。有遺於世。此臣寢所¶
以不安。食所以忘味也。願陛下深省臣言。臣聞存人所以¶
自立也。壅人所以自塞也。善惡之報。各如其事。昔者秦滅¶
二周。夷六國。隱士不顯。逸民不舉。絕三統。滅天道。是以身¶
危子殺。厥孫不嗣。所謂壅人以自塞者也。故武王克殷。未¶
下車存五帝之後。封殷於宋。紹夏於。明著三統。示不獨有¶
也。是以姬姓半天下。遷廟之主。流出於戶。所謂存人以自¶
<pb:KR4h0168_NKFB_0928-05b>
立者也。今成湯不祀。殷人無後。陛下繼嗣久微。殆為此也。¶
春秋經曰。宋殺其大夫。穀梁傳言其不稱名姓。以其在祖¶
位。尊之也。此言孔子故殷後。雖不正統。封其子孫。以為殷¶
後。禮亦宜之。何者。諸侯奪宗。聖庶奪嫡。傳曰。賢者子孫宜¶
有土。而况聖人又殷之後哉。昔成王以諸侯禮葬周公。而¶
皇天動威。雷風著災。今仲尼之廟。不出闕里。孔氏子孫。不¶
免編戶。以聖人而歆匹夫之祀。非皇天之意也。今陛下誠¶
能據仲尼之素功。以封其子孫。則國家必獲其福。又陛下¶
之名。與天無極。何者。追聖人素功。封其子孫。未有法也。¶ 

<pb:KR4h0168_NKFB_0928-06a>

後聖必以為則。不滅之名。可不勉哉。帝亦不報。於是有歸¶
休之志。於戲。所謂臣之於君。再三諫而不從。則逃之。此豈¶
虛言哉。遂解衣挂冠東都門。納官棄妻子去九江。恐國舅¶
攝之。易姓名為吳市門卒。以保其身。厥後求師慕道。訪山¶
採藥。多隱名山廣谷之間。嘗與張留侯子房執版唱無生¶
曲。以快其情也。訪鴈蕩諸山。即會稽之南也。遊南閩入支¶
提山。修鍊數年未就。為(闕)所觸憤然曰。靈丹九轉。愈久愈¶
精。何厭成功之晚。遂入仙霞山。即武夷之東也。徬徨乎無¶
<pb:KR4h0168_NKFB_0928-06b>
人之境。逍遙乎塵埃之外。猿啼古木。虎嘯幽巖。有竹曰瘦¶
腰。有草曰黃芽。靈苗異種。雜然莫能盡識。遂依巖結菴。堅¶
心苦志。辟穀餐松。慕學神仙。積有年矣。每望閩粵間。有紫¶
氣頗異。復往建城。立壇修鍊未幾。一日。山色溟濛。煙霞滿¶
室。瑞氣浮空。紫雲蓋覆於山頂。天樂嘹喨。有一神人語福¶
曰。空洞仙君至。須臾仙樂近。仙君臨。福拜而迎之。仙君曰。¶
念子學道志堅。吾故下臨。授汝外燒內鍊還返大丹之法。¶
九老仙都濟世之文。汝可擇名山。依法修鍊。方得成仙。言¶
竟而梅君謝焉。彩雲散空。天樂自鳴。仙君乃隱隱而去。梅¶
君精視天文數日。下山行濟世之法。無不靈驗。初至雞籠¶ 
<pb:KR4h0168_NKFB_0928-07a>
山修鍊。被尸鬼相魔。次至毛竹洞。夜夢神人曰。此山非先¶
生修鍊之所。遂入演仙山修鍊。又為野火所燒。繼往玉華¶
山修鍊。昔神人居焉。方欲修鍊。而㣥賊四起。次至烏石山¶
修鍊。樵婦觸之。梅君嘆曰。道緣淺薄。障魔㣥起。遂再行濟¶
世之法。數年。至劍江西嶺修鍊。一日。祥雲瑞氣覆於山巔。¶
開戶視之。乃道師空洞君降。梅君拜而迎之。告道師曰。弟¶
子恭依師旨。廣行濟世之法。遊歷名山修鍊。多為魔苦。適¶
至於此。道師曰。汝之道緣在飛鴻山也。再授汝八神却魔¶
靈丹。乃召二光童子。控赤騣白馬於山前。君可急乘馬領¶
<pb:KR4h0168_NKFB_0928-07b>
童。至飛鴻山精修。成功之日。吾當舉汝。使汝骨像同昇也。¶
言訖。道師隱於雲中。梅君遂乘馬領童。至飛鴻山。卓菴修¶
鍊千日。神遊體外。丹光燭天。而道成矣。遂開爐出丹。一丸¶
祭天。天神收之。一丸祭地。地神護之。一丸自服。服訖。拜謝¶
天地畢。地神奏於三官。三官奏聞天闕。言西漢梅福成道¶
於飛鴻山。梅君乃乘白馬領童。欲回九江。二童馬前撫掌¶
吟詩。隱於山溪巨石之下。須臾紅光射日。紫霧漫空。甘露¶
天花。一時飛降。雲中仙樂嘹喨。金童持節。玉女執旛。力士¶
控鸞。侍仙捧詔。向梅君曰。天闕詔下。令汝乘鸞上昇。梅君¶ 
<pb:KR4h0168_NKFB_0928-08a>
拜謝天恩。棄馬乘鸞。昇天而去。白馬墜於水中。自後飛鴻¶
山號曰梅仙山是也。山之西有墜馬洲。三十里有遺鞭山。¶
山之下有登仙里。山之東溪有逃童石。驂馬渡山之側有¶
甘露源。山之後有天花嶺。石上有花跡。自後鄉人號曰癩¶
石嶺是也。至今丹光隱伏猶存。山根有梅君道院。崇奉香¶
火。自後浮屠占之為居址。棄仙像。塑佛像。改名觀音院。將¶
梅仙像移入開山堂安奉。郡之民相傳只呼梅仙院。不從¶
其額。其院中有護法五聖公顯靈。立廟院側。人只呼作梅¶
君廟。梅君同其名。乃仙聖跡也。自漢至今。歷二十二丙寅¶
<pb:KR4h0168_NKFB_0928-08b>
矣。自元始中至今貞元二年丙申。計一千二百五十九年¶
不泯矣。時依建寧府梅仙堂傳本。彼有梅山鍊丹之所。故¶
云爾。¶ 

* 盧道元¶ 
:PROPERTIES:
:PERSID: QTWAUT2722
:END:

道元。貞元時人。學道於寒棲子。¶ 

** 太上肘後玉經方序¶ 
:PROPERTIES:
:TITID: QTWTIT18386
:PERSID: QTWAUT2722
:END:

昔巢居子奉事東海青童君。以節苦心寂。奉師禮具。暑雨¶
祁寒。無懈無怠。僅二十年。乃口授元法。手錄聖方。曰。若求¶
跨鶴昇九霄。未易致也。若優游乾坤之內。守顥然之氣。容¶ 
<pb:KR4h0168_NKFB_0928-09a>
色不改。心目清朗。壽數百年不歸。可得矣。然神仙祕術。不¶
可傳失其人。長安年中。巢居子以寒棲子賢人也。使沐浴¶
齋戒。乃授其事。至貞元八年。寒棲子以余不揆陋微。游放¶
自適。所從來者。匪世俗之士。無聲利之交。若天與之正性。¶
謂不虛授。乃傳之。余以隱棲子文華之士。昔登上科。忽遺¶
馳騖。息心道門。僅六七年。其元法祕術。無不得之。而至理¶
之要。曾似未遇。顧余有此。遺禮留愛。久之而言。余知其志¶
士也。心忘爵祿。遯時稱騷雅之什。有而若無。實而若虛者¶
哉。必當羽化雲飛。豈止龜鶴齊壽。寶歷乙未嵗。霞棲子盧¶
<pb:KR4h0168_NKFB_0928-09b>
道元敬持太上八方絪縕元寶一軸。以授隱棲施君。敬之¶
哉。戒之哉。¶ 

* 孫智清¶ 
:PROPERTIES:
:PERSID: QTWAUT2723
:END:

智清。太和寺茅山三觀威儀道士。¶ 

** 請重賜勅禁止樵蘇狀¶ 
:PROPERTIES:
:TITID: QTWTIT18387
:PERSID: QTWAUT2723
:END:

伏以華陽洞天。眾真靈宅。先奉恩旨。禁斷弋獵樵蘇。秋冬¶
放火。四時祭祀。咸絕牲牢。自經艱難。失去元勅。百姓不遵¶
舊命。侵占轉深。採伐山林。妄稱久業。伏請重賜禁斷。準法¶
獲持。差置所由。切加檢察。庶得真場嚴整。宮觀獲安。具元¶ 
<pb:KR4h0168_NKFB_0928-10a>
禁疆界如前。¶ 

* 軒轅集¶ 
:PROPERTIES:
:PERSID: QTWAUT2724
:END:

集。會昌時人。武宗好神仙。集以山人進。宣宗即位。流嶺南。¶
居羅浮山。大中十一年復徵至長安。召問長生術。尋歸羅¶
浮。¶ 

** 太霞玉書序¶ 
:PROPERTIES:
:TITID: QTWTIT18388
:PERSID: QTWAUT2724
:END:

太上忘言。其次立言。流若巵言。民斯蔽矣。夫執形為有累。¶
無往而可祛。悟有為無元。隨在而可詣。故天地以無名為¶
妙本。大道以抱一為真詮。應萬彙而大象無形。體混成而¶
<pb:KR4h0168_NKFB_0928-10b>
神功不宰。合符帝一。超入太信之根。孕元宗風。宏自元始¶
之㤅。逍遙齊物。則曰大鵬天籟。華葢隱元。則曰玉珮金璫。¶
得其意者。象帝之先。昧其真者。墮身於劫。獨力而不改。周¶
行而不殆者。能幾人斯。我皇唐大歷之初。集棲朱明之埜。¶
忽石樓前洞。圭[:#AS-FBEC:●]石然中開。眎我靈文。成茲玉書。結空粲¶
以成篇。洞幽寥於無眹。凡我兆景。慎勿以執形求也。釐為¶
十有二章。統以太霞。蓋究厥守中之道。原諸法象之宗云¶
爾。高上三元。能妙一而不窮。靈芝八景。本在身而非外。則¶
此之所云。皆為芻狗。¶ 

<pb:KR4h0168_NKFB_0928-11a>

* 吳子來¶ 
:PROPERTIES:
:PERSID: QTWAUT2725
:END:

子來。大中末道士。嘗止成都隻流縣興唐觀。¶ 

** 寫真自贊¶ 
:PROPERTIES:
:TITID: QTWTIT18389
:PERSID: QTWAUT2725
:END:

不材吳子。知命任真。志尚元素。心樂清貧。涉歷㣥山。翛然¶
一身。學未明道。形惟保神。山水為家。形影為鄰。布裘草帶。¶
鹿冠紗巾。餌松飲泉。經蜀過秦。大道杳冥。吾師何人。矚思¶
下土。思彼上賓。曠然無已。罔象惟親。¶ 

寂爾孤遊。翛然獨立。飲木蘭之墜露。衣鳥獸之落毛。不求¶
<pb:KR4h0168_NKFB_0928-11b>
利於人間。絕賣名於天下。¶ 

* 薛幽棲¶ 
:PROPERTIES:
:PERSID: QTWAUT2726
:END:

幽棲。道士。¶ 

** 太上洞元靈寶無量度人上品妙經敘¶ 
:PROPERTIES:
:TITID: QTWTIT18390
:PERSID: QTWAUT2726
:END:

夫道者在於寂默虛無。心冥神契。經者資於書寫傳授。誦¶
詠宏暢。非寂默則莫能契道。非敷誦則無以宏經。雖宗轍¶
有殊。而體貫齊一。張之則異域。混之則同歸。因道所以立¶
經。因經所以明道。道為經之本體。經即道之跡用。本跡相¶
明。體用元合。是以煥真文於空洞之上。開洪源於紫極之¶
館。則三品真目。析㣥方飛天之書。七部眾經。播雲篆光明¶ 
<pb:KR4h0168_NKFB_0928-12a>
之跡。於是元始天尊坐於元都玉京紫微上宮。以三洞正¶
經居前。三大副經居後。道德二篇為輔弼。玉清隱書為教¶
主。且洞元靈寶。則三洞中洞之一部。無量度人。則中洞一¶
部之一卷。修習之法。則一部多門。諷誦之篇。則此卷為首。¶
上消天災。保鎮帝王。下禳毒害。以度兆民。中拔祖宗。已身¶
得道。斯則巍巍大範。獨步三清者哉。此經義旨冥奧。音韻¶
隱祕。皆申明大梵之理。非化誘常途之辭。故云上聖。已成¶
真人。通元究微。能悉其章。所以誦讀者多焉。精達者鮮矣。¶
今不揆蠛蠓之力。強舉千鈞之重。直以凡下。裁斷聖意。儻¶
<pb:KR4h0168_NKFB_0928-12b>
親奉元師。必冀蒙詢誨。故為是敘。¶ 

* 李沖昭¶ 
:PROPERTIES:
:PERSID: QTWAUT2727
:END:

沖昭。南嶽道士。¶ 

** 南嶽小錄序¶ 
:PROPERTIES:
:TITID: QTWTIT18391
:PERSID: QTWAUT2727
:END:

沖昭弱年悟道。近嵗依師。洎臨嶽門。頻訪靈跡。唯求古來¶
舊記。希窮勝異之事。莫之有者。咸云兵火之後。其文散失。¶
遂徧閱古碑。及衡山圖經湘中記。仍致詰於師資長者。嶽¶
下耆年。或得一事。旋貯篋笥。今據所得。上有五峯三澗。古¶
來宮觀藥院。至於歷代得道飛昇之流。靈異之端。撮而直¶ 
<pb:KR4h0168_NKFB_0928-13a>
書。總成一卷。目為南嶽小錄。庶道侶遊山。得之披覽。麤知¶
靈跡之所自云。時壬戌嵗冬十月序。¶ 

* 張沖虛¶ 
:PROPERTIES:
:PERSID: QTWAUT2728
:END:

沖虛。後唐同光時太清宮道士。¶ 

** 上枯檜再生表¶ 
:PROPERTIES:
:TITID: QTWTIT18392
:PERSID: QTWAUT2728
:END:

謹按瀨鄉記。此樹枯來。莫知年代。自高祖神堯皇帝武德¶
二年。太上老君見於晉州羊角山。語樵人吉善行云。為報¶
唐天子。吾是爾遠祖。亳州曲仁里是吾降生之地。有枯檜¶
重榮。唐祚永興。高祖遂於羊角山置興唐觀。其地改為神¶
<pb:KR4h0168_NKFB_0928-13b>
仙縣。封羊角山為龍角。既至亳州。果有枯檜樹復生。枝蓊¶
鬱。後因安祿山僭號之時萎悴。及祿山殄滅。元宗翠華歸。¶
奏枝葉復榮。今年十月中。又於其上再生一枝。約長二尺。¶
聳身直上。迥出淩虛。葉密枝繁。獨異眾木。¶ 

* 倪少通¶ 
:PROPERTIES:
:PERSID: QTWAUT2729
:END:

少通。南嶽道士。¶ 

** 玉清廣福觀碑銘(幷序)¶ 

:PROPERTIES:
:TITID: QTWTIT18393
:PERSID: QTWAUT2729
:END:

玉清觀者。法玉清聖境而名。自吳及梁。相續重興。漢文帝¶
之禩。蘇真人耽自郴陽上昇。眾仙迎往元辰。曾遊斯地。吳¶ 
<pb:KR4h0168_NKFB_0928-14a>
大帝之代。葛仙翁元在句容受道。煉丹於湧泉。亦經於此。¶
不獨實錄。具在仙籍。左右靈蹤。古今不泯。赤松山畔。曾聞¶
叱石之羊。王喬嶺前。昔現飛鳧之履。鄉鄰白鶴。有傅翁得¶
道之巖。境接赤烏。即施君住宅之址。社連金闕。洞秀玉華。¶
草木長春。煙雲迥秀。黃精遍野。白朮盈川。(闕)監臨楊元德。¶
門人王太清。心營半載。箕斂萬緡。山現良材。地呈貞礎。林¶
麓聽丁丁之響。庭除觀矻矻之功。法天上之皇都。布凡間¶
之紫府。(闕)銘曰。¶ 

觀本無名。古仙像成。會朝金闕。遂法玉清。寶殿締搆。祥雲¶
<pb:KR4h0168_NKFB_0928-14b>
送迎。元功福蔭。暜壽函生。玉清聖化。棲隱名賢。誘彼英信。¶
搆茲良緣。福流曠劫。功逮幽元。解釋羅酆。神登九天。棲神¶
之鄉。鄰有沖陽。其道不宰。載之無疆。洞馨蘭菊。林翥鸞凰。¶
表瑞旌祥。福資聖唐。仰觀洞府。靈路稀有。蕩滌妖氛。資崇¶
祿壽。太清太虛。建功不朽。名載碑珉。天長地久。¶ 

** 太一觀董真人殿碑銘(幷序)¶ 

:PROPERTIES:
:TITID: QTWTIT18394
:PERSID: QTWAUT2729
:END:

原夫自然生道。道生太一。太一生二儀。二儀既立。衒明三¶
景。三景列像。以均四氣。四氣氤氳。潛配五行。五行相屬。而¶
聲六律。六律爰敘。以旋七政。七政將平。而定八方。八方布¶ 
<pb:KR4h0168_NKFB_0928-15a>
設。是為九宮。九宮各據。周羅十極。十極剖判。而成萬彙。萬¶
彙既終。返乎太乙。即太子孕靈之道。變化還元妙用虛無¶
之旨也。混沌既分。張乾褁坤。中有太乙。虛無之尊。騰闢二¶
氣。散為真根。清濁異體。元牝通門。道德之祖。自然之孫。即¶
太乙真精灌溉之理矣。右月左日。光輪星質。大遊小遊。分¶
綱列職。照運寰區。定臨凶吉。寒暑數遷。災福靡失。唯德可¶
順。唯道無窒。即太乙神處變遷之用矣。動靜杳冥。中含一¶
精。沖和純粹。天清地寧。統貫三才。神靈谷盈。春發夏養。秋¶
合冬成。逐道開布。萬化俱生。即太乙神氣覆育之道矣。紫¶
<pb:KR4h0168_NKFB_0928-15b>
清之上。玉皇御中。有太乙之府。上台之宮。宮有九署。三官¶
所宗。太乙真人。太伯仙翁。定生丹籍。落死北酆。統制萬靈。¶
元化無窮。即太乙掌符錄權總之化也。故陰陽不測之謂¶
神。神者太乙之祖氣也。是以一大謂之天。故經云。象帝之¶
先。即元元之首矣。廬山真人殿者。按仙傳。即太乙真人隱¶
化之所治也。連虎溪福地。按詠真洞天。上應仙曹。下通陰¶
府。真人逐代降世。魏末晉初。孕靈於閩川侯官。寓姓董氏。¶
名奉字君異。託跡混時。行仁布惠。活士燮於交址。救屈女¶
於柴桑。種杏拯民。蘇苗降雨。攝欺(闕)以威虎。歸貞信以輕¶ 
<pb:KR4h0168_NKFB_0928-16a>
金。驗太乙丹符。知非常道。散無功穀帛。遠非常名。真人久¶
處下方。將朝上界。以晉永嘉元年三月十五日。感上帝錫¶
命曰。太乙真人。歷居凡世。功滿三千。可任碧虛上監。仍掌¶
吳楚人民生死之文。罪福之籍。旌幢降處。千條之蜺影盤¶
空羽駕行時。萬朵之仙花出洞。竟望天門。隱隱而上。即知¶
聖人遁世。俗眼何遼。千載累功。一朝現化。暨乎風遺今古。¶
事有改遷。道隱時訛。民囂淳散。巨唐天寶初。制下重加葺¶
修。後值世更。屢經兵火。山口半里。額挂卑祠。少通幸憩名¶
山。訪茲聖境。榛蕪隘道。荊棘漫穹。水石亂基。狸鼠交穴。目¶
<pb:KR4h0168_NKFB_0928-16b>
淩幽谷。對百鳥傷嗟。情斷孤雲。聽流泉嗚咽。默然憤志。誓¶
續真風。與弟德規。力勤三禩。形忘疲倦。手覺胼胝。迺遇韓¶
王。節鎮江城。仁霑野澤。減有餘之俸。助無罄之緣。匠運斧¶
斤。基圓殿宇。時感松凝甘露。山吐靈光。沼綻交蓮。林抽合¶
竹。禎祥異事。郡國咸驚。即今上皇帝膺嗣明堂。丕圖寶位。¶
堯雲四布。舜日廣昭。仰紫氣於函關。重光道德。敬朱鬃於¶
羊角。繼肅乾坤。文明丕彰。無為自化。保大十一載。遣北苑¶
使董源。支慶王帑藏錢物計三百萬。大建仙宮。造四殿五¶
堂。重門諸厦。都一百三十間。正宇塑五十九品真容。莫不¶ 
<pb:KR4h0168_NKFB_0928-17a>
山見良材。巖呈異礎。工勤商伯。匠巧般輸。神助縈勞。元資¶
夙智。首尾四稔。備用都周。繇是梁竦虹軀。簷飛鳳翅。風搖¶
金鐸。巖洞響清。日映朱欄。松筠影翠。麗移崑島。景象蓬瀛。¶
瀑注方池。稱養琴高之鯉。雲鋪謺砌。宜昇索靖之鳧。九水¶
民歡。五峯靈暢。山燈夜照。巖香曉歕。文武星攢。緇黃雲集。¶
寶臺齋建。霞分紅杏之原。紺殿晨開。光射白蓮之頂。鯨鯢¶
鎖躍。簨簴龍吟。靈應九霄。道傳萬古。功褾丹雀。善記羅酆。¶
福利幽陰。神超靜冶。冀扶帝座。長慶皇宮。少通受業朱陵。¶
叩興真跡。非邀名譽。貴顯元猷。愧無夙契之人。直紀象先¶
<pb:KR4h0168_NKFB_0928-17b>
之德。用刊貞石。永固仙壇。誠懇誠歡。勉為銘曰。¶ 

元黃未判。大道爰昇。太乙將兆。萬化俱興。為而不恃。得而¶
不矜。日用匪測。混然常澄。無象有象。非真是真。道既設教。¶
德乃通神。功動幽壤。福慧生人。聖恩不泯。等劫長春。皇化¶
元化。真功神功。靈光出谷。仙花散空。殿雲香靄。壇星燈紅。¶
天長地久。算福無窮。江嶺甌閩。高仙混塵。丹生冥腐。杏拯¶
孤貧。遺風碧洞。流香紫宸。感乎聖德。像化咸新。湓水城南。¶
詠真天北。晃晃真宮。巍巍聖德。道合昌時。靈扶睿國。自晉¶
流唐。元功靡測。日月輪明。人生萬徧。山無改遷。化有更變。¶ 

<pb:KR4h0168_NKFB_0928-18a>

杏擁仙壇。香歕寶殿。實謂瀛洲。飛來嶽面。山鎖平原。亭臺¶
秀麗。甘露凝松。祥雲繞砌。天上何殊。人間莫繼。化獎元風。¶
百千萬嵗。唐保大十二年嵗次乙卯十一月記。¶ 

* 王棲霞¶ 
:PROPERTIES:
:PERSID: QTWAUT2730
:END:

棲霞一名敬真。字元隱。七嵗以神童及第。天祐時避亂南¶
渡為道士。徐知誥輔吳。召至金陵。館於元觀館。昇元初加¶
金印紫綬。賜號元博大師。又加號真素先生。保大元年卒。¶
年六十二。¶ 
¶
<pb:KR4h0168_NKFB_0928-18b>

** 靈寶院記¶ 
:PROPERTIES:
:TITID: QTWTIT18395
:PERSID: QTWAUT2730
:END:

粵靈寶者。空洞赤書之祕號也。鬱勃自然。生天地先。運無¶
為德。被有為作。是以太上立德。其次立功。德者乾坤之大¶
生。功者生三中利益也。苟德以潤身。功能濟物。即示輕舉¶
如躡歸徑。革喧囂於蛻脫耳。且校籍所載。真跡所存。有非¶
常人。立非常功。遂歷古今。芳猷不絕。茅東卿棣鄂。以直道¶
仕。愷悌立身。周物者智。樂靜者仁。去黨咸陽。初依恒嶽。尋¶
棲此山。介然掩躁。克奉元寂。陶然若樸。惟德動天。遽繡衣¶
持九錫之文。芝葢導三清之路。元鵠下盤。感應無昧。斯積¶
業夙習之感哉。緬維異代同途。繼踵美蹟者。諒我公矣。公¶ 
<pb:KR4h0168_NKFB_0928-19a>
以踐履德業。游泳忠信。松高韻遠。玉真芒寒。景鐘麟史。臺¶
構襲蹟。鳳池龍節。鴈序分寵。致君一匡。錫我所履。威臨鐵¶
甕。貴擁朱輪。智發未萌。道了得一。蒲鞭舉而過改。桑附謠¶
而政遐。謂我無欲民樸。我無為民化。法黃老而熙帝載。考¶
始制而宏象教。乃顧名都。更植世福。靈寶院者。梁天監嵗¶
貞白陶先生宏景所創也。始本昭真其號焉。紫陽觀即長¶
史宅界於東。小茅嶺雷平山列於南。鍾山西朝焉。良常北¶
衞焉。其餘勝概㣥阜。若眾星之環拱。不可殫論。先是迥臺¶
層漢。攸閣匝雲。祕三洞璚文。集丹邱羽客。門人周仙君子¶
<pb:KR4h0168_NKFB_0928-19b>
良勤修於是。崇習元風。鍊金石身。騰煙霞轍。時移代敻。瓦¶
木之功寖泯。及唐太和中。太尉贊皇李公。每瞻遺躅。屢構¶
遐緣。門師道士孫智清。復討前址。再建是院。尋諸舊號。額¶
曰靈寶。爾後既遇兵焰。靈致煨燼。荊棘相森。凡材圍長。狐¶
兔往焉。芻蕘往焉。弗芟弗薙。歷五十載矣。棲霞冑叨素業。¶
幼專不息。雖童丱獲名。而屢厄兵難。跡不遑處。遺構殆空。¶
斷梗杳泊。自北徂南。幸托元化。遐欽茲境。聿諧所適。乃勵¶
畚鍤。忘蹔勞。砌壇植松。結茅庇拙。紉蘭餌术。願言終遁。俄¶
奉先齊王旨。命出居會府。齒朝修事。沐浴恩遇。揚歷館仞。¶ 

<pb:KR4h0168_NKFB_0928-20a>

甄道銜。表命服。再琯再籥。是埏是鎔。洎我公移鎮是邦。自¶
以風痺厥躬。告從谷隱。公遂捨俸錢一百萬。俾於舊基。別¶
崇利有。稟命之際。亹亹勉勵。夙夜匪懈。思竭克勤。冀荷恩¶
教。噫。事難謀始。智寡周防。且虎視非一雀之圖。而雀終噪。¶
蟾盈非片雲可同。而雲或掩。時哉理非契也。非台曜覽幽。¶
幾止終廢。繇是度揆經營。月期日就。博邀執斲。量材取制。¶
墻茨必襄。圖蔓必薙。平瓦礫以等阜。屏豺狼而斷㣥。力工¶
約萬。綿嵗靡期。剞劂督奇。丹艧耳[:#AS-FBED:●]酋妙。造正殿三間。中¶
<pb:KR4h0168_NKFB_0928-20b>
塑靈寶天尊景從。砌壇三級。三門三間。環繞廊廡。一十六¶
間。幷葺壞整頹。降真堂續連於內。重新沼沚。再築垣墻。東¶
北隅即忠義太保。公之季弟。先於舊閣基建瑞像殿。三間¶
兩厦。中塑羊角山應現老君。西南隅向曰三官堂。三間塑¶
像。岌岌其狀。亭亭其勢。金碧其飾。輪奐其暎。瓦謺鴛翠。甍¶
差鳳翹。睟容禮而若眄。侍衞瞻而乍愕。旌幢翻翻。雲鶴軿¶
軿。薱侔崛起。異疑飛來。非我公願力斯應。象教斯感。即荒¶
鹵之域。安欻睹壯麗乎。足使真風永布。靈致恒芬。配天地¶
而齊壽。總山川而介福。噩噩烈烈。可久可大。棲霞智慚絕¶
妙。才非述作。蓋受恩於始。受命於此。謁誠竭慮。迨茲成功。¶
聊實¶ 
<pb:KR4h0168_NKFB_0928-21a>
記於質文。呈台覽而刊於將來也。時太和三年重光單閼¶
嵗九月乙酉朔九日癸巳謹記。¶ 

* 山元卿¶ 
:PROPERTIES:
:PERSID: QTWAUT2731
:END:

元卿。紫陽真人。¶ 

** 新宮銘¶ 
:PROPERTIES:
:TITID: QTWTIT18396
:PERSID: QTWAUT2731
:END:

良常西麓。源澤東泄。新宮宏宏。崇軒䡾䡾。雕珉盤礎。鏤檀¶
竦楶。碧瓦鱗差。瑤階肪截。閣凝瑞霧。樓橫祥霓。騶虞巡徼。¶
昌明捧闑。珠樹規連。玉泉矩洩。靈飈遐集。聖日俯晰。太上¶
游儲。無極便闕。百神守護。諸真班列。仙翁鵠立。道師冰潔。¶
<pb:KR4h0168_NKFB_0928-21b>
玉成漿饌。瓊為糜屑。桂旂不動。蘭幄互設。妙樂競奏。流鈴¶
間發。天籟虛徐。風簫冷徹。鳳歌諧律。鶴舞會節。三變元雲¶
九成絳雪。易遷徒語。童初詎說。為毀乾坤。自有日月。清寧¶
二百三十一年四月十二日建。¶ 

¶
