#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0151-25a> ¶¶
#+PROPERTY: JUAN 0152
欽定全唐文卷一百五十二¶ 

<pb:NFKB_QTW_p0152-01a>
　許敬宗(二)¶ 

** 代御史王師旦彈莒國公唐儉文¶ 
:PROPERTIES:
:TITID: QTWTIT04260
:PERSID: QTWAUT0136
:END:

臣聞古人蒞職。不膳池魚。前良罷官。尚留家犢。拔園葵而自潔。垂往哲之通規。飲吳水而齊清。標曩代之遺則。若乃營求不巳。貪猥無厭。徇私利而黷官方。挾朝權而侮天憲。有一於此。必寘明科。風聞唐儉往任尚書之日。付託前鹽州刺史張臣合遣錄事參軍張正表元大節等。專令檢校牧放私羊。所判文書。自云檢示約束剪毛之貨易。州僚判署。潛立公文。市司勘估。一同官案。幷有放羊人康莫賀咄所署文牒。共稱牧長。依問巡察使楊謩。狀與所聲秩同。謹按前兵部尚書光祿大夫莒國公唐儉。門資斗食。器劣缾筲。在勢為優。唯聞酒德。席賓常滿。無匪博徒。以逐兔之微庸。屬鳳翔之興運。功未參於執帛。賞巳茂於桓圭。效無補於經綸。位乃隆於常伯。由是越自泥滓。超驤雲漢。甲第高門。與絳灌而並列。朱輪翠蓋。共吳鄧以齊驅。寵出勳前。化家開國。任超才表。揮翼在梁。瀝膽隳肝。未答謬官之刺。驛魂飛魄。豈謝匪服之榮。反復乘此恩波。肆其谿壑之性。憑¶ 
<pb:NFKB_QTW_p0152-02a>
茲惠渥。縱其姦慝之心。敢以私產。託於州將。芻豢交易。並立案於曹司。牧圉家童。咸假署於名級。情包僭擬。家有擅除。以此論[:#AS-8FBB:●]。深驚視聽。稽諸往冊。國有常科。其鹽州刺史張臣合。昔在部符。寵膺繁露。趨其勢位。擅役官僚。資給貪夫。成其敗類。順行私令。汨亂天綱。請皆付法。以清攸斁。無任嫉惡之至。謹奉白以聞。¶ 

** 請立皇太子疏¶ 
:PROPERTIES:
:TITID: QTWTIT04261
:PERSID: QTWAUT0136
:END:

臣聞元儲以貴。立嫡之義尤彰。罔敢同名。正本之文逾顯。所以內崇宗廟。外重郊社。取鑒前王。行之自久。陛下憲章千古。含育萬邦。爰立聖慈。母儀天下。繼而皇后生子。合處少陽。出自塗山。是謂吾君之允。夙嫻胎教。宜展問豎之心。乃復為孽奪宗。降居藩邸。縱然養德。猶韜甲館之符。未纂承華。尚阻商山之道。是使前星匿彩。瑤岳韜峯。臣以愚誠。竊所未喻。且今之守器。素非皇嫡。永徽爰始。國本未生。權引彗星。越升明兩。近者元妃載誕。正允降神。重光有融。爝暉宜息。安可以濫茲皇統。叨據溫文。國有諍臣。孰逃其責。謹按春秋左氏傳云。隱公元年春。不書即位。攝也。昔宋武公生仲子。有文在其手。曰為魯夫人。故仲子歸於我。生桓¶ 
<pb:NFKB_QTW_p0152-03a>
公。是以隱公立而奉之。自營菟裘。遜而歸老。孔子襃其讓嫡。旌於比事之書。又東觀漢史云。光武皇帝子彊居長。建武之初。為皇太子。及皇后陰氏有子曰莊。繇是彊不自寧。固求遜位。帝乃從之。封彊為東海王。竟以莊為太子。是為孝明皇帝。竊惟息姑克讓。可以思齊。劉彊守藩。宜遵往軌。追蹤太伯。不亦休乎。踵武延陵。固當安矣。寧可反植枝幹。久易位於天庭。倒襲裳衣。使違方於震位。蠢爾黎庶。云誰係心。垂裕後昆。將何播美。又且父子之際。人所難言。事或批鱗。必嬰嚴憲。臣竊為身計。苟且隨流。尸祿偷榮。故知無咎。伏自思忖。荷眄先朝。引於陋巷之中。申以後車之禮。雲臺畫象。十有八人。三紀於茲。唯臣僅在。趨事陛下。綿歷二坊。叨處調護之流。濫齒正人之伍。蔭璇華於望苑。雕朽木以為容。推鑾轂於天衢。偶雞樹而徒老。常思勉力。少報洪恩。既屬天步康寧。效沈族而無所。太階平晏。須焚宗而靡由。今茲冡嗣執珪。下枝當璧。孟侯淪屈。大典未申。臣既分職文昌。典司嘉禮。位陪宗伯。弗敢曠官。效命之秋。宜在茲日。所以思不出位。輕呌帝閽。冒嚴威。干斧鉞。忘忌諱。竭精誠。天或弗違。從其至理。朝聞夕殞。忭若登仙。如塞讜言。譴¶ 
<pb:NFKB_QTW_p0152-04a>
其芻瞽。煎膏染鼎。亦所甘心。仍望奉見。指陳彞典。¶ 

** 籩豆數議¶ 
:PROPERTIES:
:TITID: QTWTIT04262
:PERSID: QTWAUT0136
:END:

按令。光祿式祭天地日月嶽鎮海瀆先蠶等。籩豆各四。祭宗廟。籩豆各十二。祭社稷先農等。籩豆各九。祭風師雨師等。籩豆各二。尋此式文。事深乖謬。社稷多於天地。似不貴多。風雨少於日月。又不貴少。且先農先蠶。俱為中祭。或六或四。理不可通。先農之神。尊於釋奠。籩豆之數。先農乃少。理實差舛。難以因循。謹按禮記郊特牲云。籩豆之薦。水土之品。不敢用褻味而貴多品。所以交於神明之義也。此即祭祀籩豆。以多為貴。宗廟之數。不可踰郊。今請大祀同為十二。中祀同為十。小祀同為八。釋奠準中祀。自餘從座。並請依舊式。¶ 

** 郊祀燔柴先焚後祭議¶ 
:PROPERTIES:
:TITID: QTWTIT04263
:PERSID: QTWAUT0136
:END:

新禮。祭畢。收玉帛牲醴。置於柴上。然後燔柴燎壇之左。臣敬宗謹按。祭祀之禮。必先降神。周人尚臭。祭天則燔柴。祭地則瘞血。祭宗廟則[:#AS-847B:⿰火⿳艹]蕭灌鬯。皆貴氣臭。用以降神。禮經明白。義釋甚詳。委柴在祭神之初。理無所惑。是以三禮義宗等並云。祭天以燔柴為始。然後行正祭。祭地以瘞血¶ 
<pb:NFKB_QTW_p0152-05a>
為先。然後行正祭。又禮論說。太常賀循上言。積柴舊在壇南燎。祭天之牲用犢左胖。漢儀用頭。今郊用脅之九个。太宰令奉牲脅。太祝令奉圭璧。俱奠燎薪之上。此即晉氏故事。亦無祭末之文。既云漢儀用牲頭。頭非神俎之物。且祭末俎皆升。右胖之脅。唯有三禮。賀循既云用祭天之牲左胖。復云今儀用脅九个。足明燔柴所用。與升俎不同。是知自在祭初。別燔牲體。非於祭末。燒神餘饌。此則晉氏以前。仍遵古禮。唯周魏以降。妄為損益。納告廟之幣。事畢瘞埋。因改燔柴。將為祭末。事無典實。禮闕降神。又燔柴正祭。牲玉皆別。蒼璧蒼犢之流。柴之所用。四圭騂犢之屬。祀之所須。故郊天之有四圭。猶祀廟之有圭瓚。是以周官典瑞。文勢相因。並事畢收藏。不在燔例。而今新禮引用蒼璧。不顧圭瓚。遂亦俱燔。義既有乖。理難因襲。又燔柴作樂。俱以降神。則處置之宜。須相依準。柴燎在左。作樂在南。求之禮情。實為不類。且禮論說積柴之處。在神壇之南。新禮以為壇左。文無典故。請改燔柴為祭始。位樂懸之南。外壝之內。其陰祀瘞埋。亦請準此。¶ 

** 定宗廟樂議¶ 
:PROPERTIES:
:TITID: QTWTIT04264
:PERSID: QTWAUT0136
:END:

<pb:NFKB_QTW_p0152-06a>

臣聞七廟觀德。義冠於宗祀。三祖在天。式彰於嚴祀。致敬之情允洽。大孝之道克宣。是以八佾具陳。肅儀形於綴兆。四懸備展。被鴻徽於雅音。著作樂之明義。擇皇王之令典。前聖所履。莫大於茲。伏惟皇帝陛下天縱咸通。率由冥極。孝治昭懿。光被於八埏。愛敬純深。追崇於百世。(一作葉)永言錫祚。思宏頌聲。鍾律革音。播鏗鏘於享薦。羽籥成列。申蹈厲於蒸嘗。爰制典司。加隆(一作加崇)稱號。循聲覈實。敬闡尊名。竊以皇靈滋慶。濬源長委。邁吞鷰之生商。軼擾龍之肇漢。咸韜光於九二。漸發迹於三分。高祖紐地補天。重張區宇。返魂肉骨。再造生靈。恢恢帝圖。與二儀而合大。赫赫皇道。共七曜以齊明。雖復聖迹神功。不可得而窺測。經文緯武。敢有寄於名言。敬備樂章。式昭彞範。具列如左。皇祖宏農府君宣公懿王三廟樂請同奏長發之舞。太祖景皇帝廟樂請奏大基之舞。世祖元皇帝廟樂請奏大成之舞。高祖大武皇帝廟樂請奏大明之舞。文德皇后廟樂請奏光大之舞。七廟登歌請每室列奏。謹議。¶ 

** 藏宏農府君神主於夾室議¶ 
:PROPERTIES:
:TITID: QTWTIT04265
:PERSID: QTWAUT0136
:END:

謹按舊儀。漢丞相韋元成以為毀主瘞埋。但萬國宗饗。有¶ 
<pb:NFKB_QTW_p0152-07a>
所從來。一旦瘞埋。事不允愜。晉博士范宣意欲別立廟宇。奉征西等三主。安置其中。方之痤埋。頗叶情理。事無典故。亦未足依。又議者或言毀主藏於天府。祥瑞所藏。本非斯意。今謹準量去祧之外。猶有壇墠。祈禱所及。竊謂合宜。今時廟制。與古不同。共基別室。西方為首。若在西夾之中。仍處尊位。祈禱則祭。未絕祈享。方諸舊儀。情實可安。宏農府君廟遠親殺。詳據舊章。禮合迭毀。臣等參議。遷奉神主。藏於夾室。本情篤教。在理為宜。¶ 

** 為司徒趙國公謝皇太子寄詩牋¶ 
:PROPERTIES:
:TITID: QTWTIT04266
:PERSID: QTWAUT0136
:END:

無忌惶恐白。內使滎陽夫人至。蒙寄歎別五韻。幷垂示擬古一首。蹤開玉札。炫目澄心。行諷金聲。式歌且抃。竊惟化成天下。資繫象以導洪源。體物緣情。自風騷而綿列代。莫不咸相祖述。罕見生知。伏惟殿下摛絢紹天。含章挺睿。溫文表裕。藻清漢於離暉。麗則凝華。縟春秋於博望。乃以監守餘暇。俯貺清篇。覽夜月之流光。降無私於遠客。想懸旌之未卷。察翹心於征斾。加又作依依垂柳。益愴邊城。鬱鬱中園。偏傷遠塞。殊私所被。文旨兼深。詞運理而參神。氣凌雲而含粹。五章間發。若啟榮光之圖。六律相宣。如覿奏金¶ 
<pb:NFKB_QTW_p0152-08a>
之字。無忌幸從神武。愧乏王粲之才。忝降斯文。益深吳質之戀。無任感荷慶躍之至。於是叩寂求音。繼震方之逸響。披肝見意。吐爝火之微光。某頓首頓首。謹言。¶ 

** 謝皇太子玉華山宮銘賦啟¶ 
:PROPERTIES:
:TITID: QTWTIT04267
:PERSID: QTWAUT0136
:END:

臣敬宗行成季輔等啟。昨晚內坊丞王君德奉宣令。賚臣等玉華山宮銘賦二本。拜承恩貺。駭抃交懷。跪玩清辭。江河溢目。伏惟殿下天資學府。道貫生知。絢發詞林。若春華之麗韶景。漪清碧海。譬秋水之澹晨霞。仙鶴和吟。慙八音於雅韻。神龍縟彩。謝五色於雕文。綺布天庭。雲生石砌。理含貞邃。雅達谷處之端。趣極幽閑。妙盡嵓居之體。烟松合翠。露桂分紅。察彼殊形。翻然共色。究寫真之奧旨。擅體物之窮神。若乃漢月鉤空。乍臨珠箔。石苔垂髮。式映莊帷。莫不理超辭表。意生文外。自餘清拔。觸類奇新。成若神化之工。光乎性道之製。蓋由基天挺裕。纂聖凝離。故能邁古超前。納卿雲於度內。逾儔絕侶。括啟誦於胸中。臣等忝荷殊私。曲蒙垂示。見所未見。情百恒品。無任鳧藻之懷。謹上啟陳謝。謹啟。¶ 

** 上恩光曲歌詞啟¶ 
:PROPERTIES:
:TITID: QTWTIT04268
:PERSID: QTWAUT0136
:END:

<pb:NFKB_QTW_p0152-09a>

某啟。少傅元齡奉宣令旨。垂使撰恩光曲詞六言四章章八韻。謹率愚管。宣述睿懷。自惟淺陋。深懼不允。竊尋樂府雅歌。多皆不用六字。近代有三臺傾盃樂等。艷曲之例。始用六言。今故雜以兮字。稍欲存於古體。起草適畢。未敢為定。蒙假不獲面啟對。封藳本上呈。可不之宜。伏聽後命。謹啟。¶ 

** 瑜伽師地論新譯序¶ 
:PROPERTIES:
:TITID: QTWTIT04269
:PERSID: QTWAUT0136
:END:

原夫三才成位。爰彰開闢之端。六羽為居。猶昧尊卑之序。訊餘軌於襄陸。淪胥靡徵。考陳跡於懷英。寂寥無紀。暨乎黃軒振武。元頊疏功。帝道盛於唐虞。王業著於殷夏。葳蕤玉冊。照耀金圖。茂範曾芬。詳諸歷選。然則基神襲聖。衍慶摛和。軼三代而孤標。掩百王而迥秀。我大唐皇帝無得而稱矣。斷鼇初載。萬有於是宅心。飛龍在辰。六幽於是仰德。偃洪流而恢地絡。練清氣而輯天維。散服韜戈。扇無為之道。移澆反樸。宏不言之化。悠悠庶類。叶夢於華胥。蠢蠢懷生。遂性於仁壽。大禮大樂。包曲臺而掩宣榭。宏謨宏典。澄璧水而藻環林。瑞露禎雲。翊紫空而表貺。祥鱗慶翼。擾丹禁而呈符。歲精所記之洲。咸為疆場。暄谷所談之縣。並入¶ 
<pb:NFKB_QTW_p0152-10a>
提封。廣闢轅宮。被文軌於殊俗。還開姬奕。均正朔於王會。大業成矣。大化清矣。於是遊於羽陵。寓情延閣。總萬篋於天縱。表一貫於生知。洞照神襟。深窮性道。俯同小技。則絢發三辰。降習微毫。則妙逾八體。居域中之大寶。畢天下之能事。雖則甲夜觀書。見稱優洽。華旦成曲。獨擅風猷。仰校鴻徽。豈可同年而語矣。有元奘法師者。昭彰辯慧。躡身毒之高蹤。生稟神奇。嗣摩騰之芳軌。爰初束髮。即事抽簪。迥出蓋[:#AS-8563:⿰⺯⿸厂⿱田坴]。深悟空假。研求四諦。嗟謬旨於真宗。鑽仰一乘。鑒訛文於實相。遂乃發宏誓願。起大悲心。思拯迷途。親尋正教。幸屬時康道泰。遠安邇肅。裂裳裹足。直趨迦維。闡皇澤於遐方。徵釋教於前域。越葱嶺之外。猶跬步而忘遠。遵竹園之左。譬親受而何殊。訪道周遊。十有七載。經途所亘。百有餘國。異方之語。資一音而並貫。未譯之經。罄五財而畢寫。若誦若閱。喻青蓮之受持。半句半頌。隨白馬而俱反。以貞觀十九年。持如來肉舍利一百五十粒。佛像七軀。三藏聖教要文凡六百五十七部。還至長安。奉敕於宏福寺安置。令所司供給。召諸名僧二十一人學通內外者。共譯持來三藏梵本。至二十一年五月十五日。肇譯瑜伽師地論。¶ 

<pb:NFKB_QTW_p0152-11a>

論梵本四萬頌。頌三十二言。凡有五分宗明十七地義。三藏法師元奘敬執梵文。譯為唐語。宏福寺沙門靈會靈雋智開和仁會昌寺沙門宏度瑤臺寺沙門道卓大總持寺沙門道觀清禪寺沙門明覺承義筆受。宏福寺沙門宏謩證梵語。大總持寺沙門宏應正字。大總持寺沙門道宏實際寺沙門明玉寶昌寺沙門法祥羅漢寺沙門慧貴宏福寺沙門文備蒲州栖巖寺沙門神泰廓州法講寺沙門道深詳證大義。本地分中五識身相應地意地有尋有伺地無尋唯伺地無尋無伺地凡十卷。暜光寺沙門道智受旨綴文。三摩呬多地非三摩呬多地有心地無心地聞所成地思所成地修所成地凡十卷。蒲州暜救寺沙門行友受旨綴文。聲聞地初瑜伽種性地盡第二瑜伽處凡九卷。元法寺沙門元賾受旨綴文。聲聞地第三瑜伽處盡獨覺地凡五卷。汴州真諦寺沙門元忠受旨綴文。菩薩地有餘依地無餘依地凡十六卷。簡州福衆寺沙門靖邁受旨綴文。攝決擇分凡三十卷。大總持寺沙門辯機受旨綴文。攝異門分攝擇分凡四卷。暜光寺沙門處衡受旨證文。攝事分十六卷。宏福寺沙門明濬受旨綴文。銀青光祿大夫行太¶ 
<pb:NFKB_QTW_p0152-12a>
子左庶子高陽縣開國男臣許敬宗奉詔監閱。二十二年五月十五日絕筆。總成一百卷。佛滅度後。彌勒菩薩自覩史多天宮降於中印度阿瑜陀國。為無著菩薩之所說也。斯固法門極地。該三藏之遺文。如來後心。暢五乘之奧旨。元宗微妙。不可思議。僧徒並戒行圓深。道業貞固。欣承嘉召。得奉高人。各罄幽心。共稟新義。功畢奏上。有感宸衷。曲降殊恩。親裁鴻序。情超繫象。理絕名言。皇太子分耀黃離。纘基青陸。北搖傳樂。仰金聲而竊媿。東明御辯。瞻玉裕而多慙。九載勤經。漢儲斯陋。一朝成賦。魏兩韜英。既覩天文。頂戴無已。爰抽祕藻。讚歎功德。行二聖之僊詞。闡三藏之幽鍵。載揚佛日。永導元津。開夏景於蓮華。法流逾潔。泛春光於貝葉。道樹增榮。俾夫聖藻長懸。與天地而無極。真如廣被。隨塵沙而不窮。凡厥含靈。知所歸矣。¶ 

** 大唐故尚書右僕射特進開府儀同三司上柱國贈司徒并州都督衞景武公碑(并序)¶ 

:PROPERTIES:
:TITID: QTWTIT04270
:PERSID: QTWAUT0136
:END:

有唐建極。將事補天。物色異人。營求國器。採六奇於楚將。而疆宇廓清。探九賾於商賢。而彞倫式敘。若乃西戡建(闕一字)東(闕)公諱靖。字藥師。隴西成紀人也。源夫龍德在躬。法¶ 
<pb:NFKB_QTW_p0152-13a>
混成而謂道。猨靈象臂。縱飲羽以窮神。譬諸吞乙皇靈由其(闕)梓靈源所漸。美地冠於神洲。國諜攸章。茂緒光於列代。蓋以被於金石。無俟一二詳焉。曾祖懽。後魏河秦(闕一字)州刺史(闕一字)縣開國公(闕)和復硤殷五州刺史永康縣公。中南降靈。材高文梓。關西出將。氣蓋削成。遊刃六條。理棼絲而有緒。擁旄千里。讋(闕)軍事荊州刺史綺歲權奇。慕成慶之高義。弱齡耿介。服子路之嘉言。竟能縶馬埋輪。自立(闕二字)之譽。走魂(闕一字)骨以(闕五字)公心(闕)以納方邵於胸中。轥趙辛於跨下。豈非帝錫賢弻。以胙聖人。比夫(闕一字)成作師。用康漢道。滋泉入繇。實沃(闕一字)心。生(闕八字)之(闕)行事咸施可久。謀而後動。智越老成。寬而納眾。量含多士。數召與語。嘉其志氣。每商榷通變。靡究(闕一字)涯(闕)之可畏矣。年十有六。長安令調為功曹。蓋以望表黃圖。光膺禮賁。英標赤縣。不謝弓招。俄而雍州引(闕一字)賓(闕二字)策(闕)崩次骨嚴科。濫加端士。天倫之長。竟被凝脂。由是除公為汲縣令。歷安陽三原。考績連最。於時寰中萬宇。並(闕)設地險而分疆。公乃以德安邊。長城㢮木[:#AS-FBED:●]¶ 
[:#AS-FBE8:●]。運奇料敵。合境無塵。於時黿鼉為梁。久盤澤國。盜驪窮轍。留滯(闕一字)鄉。公(闕)而渙汗流湯之¶ 
<pb:NFKB_QTW_p0152-14a>
旅。猶未倒戈。漸臺之眾。尚嬰窮壘。故知元天覆構。非斷鼇之所持。巨壑騰波。豈精衞(闕一字)能(闕一字)公(闕)引居周衞。申之以心膂。太宗地居帝子。冥應寶圖。則哲欽明。內韞知臣之鑒。推心通夢。預投(闕二字)之(闕)溪赤堇守江塹以誰訶。由是命公撫寧荒憬。建旟直指。進次苜[:#AS-FBEC:●]¶ 
[:#AS-FEEA:●]
[:#AS-FBEC:●]次州。招集遺黎。將申問罪。銑徒再肇。跨有㣥(闕一字)利(闕一字)沈(闕)止授以兵權。慰勉痍傷。人皆拔拒。奮揚衰怠。髮並衝冠。孤城掩扉。已經二載。能勝兵者。裁八百人。夜赴賊(闕一字)乘其(闕一字)意(闕)揚塵翳景。我師既尠。人皆色變。公徐撝馬策而謂眾云。賊擾且囂。是其怯也。及未成列。可以薄之。(闕一字)二百人蔽山(闕)是清定因請孝恭進圖蕭銑。詔授行軍總管。便事首途。於時八月凉秋。稻水湊荊門之阨。二江行潦。(闕四字)嶺之(闕)其巢勢若疾雷。敵必無備。遠徵不可以應速。近召未足以成軍。計日就擒。此兵家之上策也。由是(闕一字)計(闕一字)為先鋒(闕)之爭搏救其懸命。處死地以圖山。先犯後軍(闕一字)師遂恧賊爭虜掠。散地交馳。公親率前茅。射虛而進。擒其偽帥。由是(闕)江撫循嶺外。承制選補。百越率從。敕授嶺南道安撫大使檢校桂州總管。東漸閩區。南踰象浦。雕題鑿齒。幷(闕)烈¶ 
<pb:NFKB_QTW_p0152-15a>
(闕一字)霓分糒投醪。惠深時雨。玉桴括野。候玉弩以馳威。金鐲乘飆。指金陵而振旅。僵短狐於洞澤。則溆浦(闕一字)流。漸長(闕)太宗統極。寵渥增隆。徵拜刑部尚書。參圖國政。別食邑四百戶。仍以本官行太子左衞率。未幾。轉兵部尚書。再(闕)俱遠若乃旄頭上列。星野於是分區。大沙下布。地脉因而致絕。謂天驕子。代蹙中原。隨氏季年。長圍扆(闕一字)自茲(闕)引弓超忽。白登不聞吟鏑。公乃輕齎畢景。隨飛雪而長䘪。勒騎通霄。籋遺風而遠襲。奄逾高闕。勢若飆馳。潛(闕二字)庭(闕一字)如(闕)之功是稱繄賴。進封代國公。增邑三千戶。加位左光祿大夫。餘官如故。曩代和戎。賞襃舞佾。昔人出塞。(闕一字)號冠軍。以(闕)尚書右僕射。當權執憲。象雨露之無私。緯俗經邦。法岳瀆之為紀。遠清邇晏。畫一之道無(闕一字)翊政還醇。(闕一字)三(闕)上不能抑。下詔從之。加授特進。許其閑逸。散金之賞。擬迹疏公。松子之懽。比肩張傅。安車宏大隱之義。(闕二字)協(闕)太宗憫茲視宍。瘧彼遊魂。乃詔徵公為西海道行軍總管。於是撝羽申令。立表即戎。懸旌鄯善之阿。酣戰崑崙(闕)彼有慙德。改封衞國公。授濮州刺史。疇其爵邑。子孫承嗣。太山如礪。信誓之文不渝。鏤鼎傳銘。世祿之¶ 
<pb:NFKB_QTW_p0152-16a>
(闕一字)方(闕)詔曰。儀比台階。允歸時望。位參[:#AS-8862:⿱亠兊]職。必俟茂勳。是以漢之鄧隲。垂芳於往載。晉之鄭袤。著美於當時。特進衞國公靖。(闕)居端副。志在奉上。知無不為。叶贊之道既彰。止足之風彌遠。自違朝寵。仍屬沈痾。攝養私第。炎涼亟改。言念(闕)職事望重台槐。職雕神化。追蹤昭伯。勝映前猷。繼美叔林。儀形當代。庶將乞言膠序。相禮云亭。天下憗留。俄從化(闕一字)以(闕)詔贈司徒使持節都督幷汾箕嵐四州諸軍事幷州刺史。給東園祕器。班劍卌人。羽葆鼓吹。凶事所須。幷命優(闕)景武公。禮也。惟公才膺衡石。契合休明。受律九天之上。收功四維之表。洞庭狼顧。翦不崇朝。惟楊(闕三字)如(闕)始濟東流遽閱。揭日未淹。西嵫已晦。將軍從驃之客。望祁山而慟懷。丞相開閤之賓。對佳城而掩泣。乃與家(闕一字)室(闕)¶ 

猗歟茂族。同源帝先。鬱雲摽隴。切漢分川。(闕一字)牀攸出。金輿在旃。洪基誕聖。末派生賢。秦州忠烈。執羈從(闕)顧盼揚采。鼓動生風。惟皇作極。求賢委政。軒后順風。有虞申命。在我明辟。道包前聖。擬漢藩荊。如周引鄭。(闕一字)宮南紀(闕)智繳大風。威殲鑿齒。夷波海澨。廓氛江汜。昏昏鹿塞。淼淼雞¶ 
<pb:NFKB_QTW_p0152-17a>
田。編穹浹野。蘊沴蒸天。受律橫奮。電掃雲褰。(闕)著績溢宇騰聲。壑舟潛徙。國棟俄傾。託辰沈曜。愛景韜精。朝念明謩。哀深詔葬。士思令範。緬懷宗(闕一字)晉原不(闕二字)山(闕)¶ 

** 唐幷州都督鄂國公尉遲恭碑¶ 
:PROPERTIES:
:TITID: QTWTIT04271
:PERSID: QTWAUT0136
:END:

蓋聞嶽靈昭貺。協其神者申甫。緯象騰斌。含其精者伊傳。用調芳玉鉉。增耀金符。譬八柱之承天。猶四溟之載地。是以邠郊創業。冥契非彲(一作熊)之兆。沛野開基。鬱會攀鱗之傑。莫不凝徽簡策。篆勳戈鼎。此裂河西而濟美。期礪嶽以疇庸。若乃經啟睿圖。彌綸聖業。扈兵師於丹水。夷餌石之祅渠。振文策於烏江。掃拔山之巨祲。抑揚七佐。鎔鑄五臣。致我后於勛華。軼前修於樊灌。名高絕代。其在忠武公乎。公諱恭。字敬德。河南洛人也。(一作朔州善陽人)原夫玉派靈長。控昌源於弱水。瓊基峻遠。峙層構於軒臺。叶粹氣以擒賊。威橫朔野。奄崆峒而擅武。跡跨中原。亦猶江馬南浮。圖基巨麗。溟鯤北運。激勢扶搖。是故軒冕傳華。半神州而交蔚。忠良秀美。煜帝里而馳芬。與夫由余去危。斥翦鶉而作霸。口磾受顧。光珥貂而累華。考諸聲實。固不同年而語也。曾祖本貞。後魏中郎將冠軍將軍漁陽郡開國公。贈中外六州¶ 
<pb:NFKB_QTW_p0152-18a>
諸軍事。諡曰懋。道粹黃中。寄侔丹化。襲徽章於珪瑞。飛茂績於鍾鏞。大父益都。北齊左兵郎中。遷金紫光祿大夫。入周濟州諸軍事濟州刺史。雕鎪梓。黼藻人倫。用匪齊鉤。亟深微管之寄。價符趙璧。愈擅入秦之美。考伽。隋授儀同三司衞王記室。皇朝追封常寧安公。贈汾州刺史幽州都督。材緯三端。揚鑣武庫。位階一命。頓轡文房。下調悲於季葉。飾壤昭於昌運。故知壯氣猶生。貫千秋其尚想。名臣不作。瞻九原而增悼。再縟部符之贈。式冠封墳之典。公鄧林抽穎。崑嶠疏源。非假七齡。早鬱淩霜之幹。爰滋九潤。先孕聯雲之寶。瞻言廣術。企列㦸於髫初。屬想傾羲。俯迴戈於度內。雄姿岐嶷。覆簣裁規。沈勇潛貞。涌泉韞量。飾躬由禮。檢性依仁。匪衞拔於齊桃。亟翹誠於孟筍。言泉河瀉。應千里而無違。俠氣飇騰。輕百金而有裕。加以鈐符元祕。劍術精微。偃月疏營。右澤左陵之勢。浮雲寫陣。鵝張鶴列之奇。莫不夙契靈臺。暗窮神奧。由是譽光日下。聲蓋秦中。而翠虬驤霧。必先階於尺木。紫鷰追風。初發蹤於步武。爰膺執㦸之選。以效棄觚之節。蒙授元帥都督。拜朝散大夫。轉正議大夫。加銀青光祿大夫。大業十二年也。未展雄飛。載羈¶ 
<pb:NFKB_QTW_p0152-19a>
下列。何意乎九苞呈瑞。儷彩司晨。一角效祥。儔蹤警夜。俄而運鍾旒冕。(疑)政弛永(疑)衣。大浸襄陵。長虹貫日。公迺行吟梁父。希管晏以思齊。屈跡淮陰。俟蕭張而佐命。皇家補傾。極振頹綱。提劍風驅。援旗電掃。劉武周不稽天氣。實暗人謀。怒窮轍以抗威。臨焦原而自逸。公見縻昏偽。迫以驅馳。取譬辛毗。甫依袁而免戾。同夫馬援。聊寄隗以偷全。尚鞠醜徒。據其危堞。太宗俯離鳳邸。親御龍韜。軍次介休。將屠偽邑。早欽英略。深嘉義勇。飛箭以述皇威。投金以申同德。公鑒窮無象。識照先機。虛(一作雪)西楚之如狼。陋張角之吠犬。遽歸真主。期乎定人。擢授秦府統軍。於時帝道維新。王途多故。瑞雞之野。式靜雲雷。獻蜃之川。來均霜露。蕞爾凶狡。久肆回邪。載動神兵。龔行天罰。救楚妙算。雖獨運於沖襟。授律宏規。固思憑於猛將。乃以公為行軍總管。遵彼前茅。(一作旌旄)追奔若順海。乘茲破竹。潰敵如決河。積甲齊山。中嶽由其咸定。封屍築觀。王城於是乂安。飲至鎬京。策勳居最。所賜金帛。蓋以千箱。其後六統偏師。五為總管。北殲猾夏。南廓滔天。戮鯨鯢於洙泗。弱驂䮽於漳滏。所向風靡。賞鉞彞班。時外難初康。內釁方兆。春坊階亂。構禍深於戾¶ 
<pb:NFKB_QTW_p0152-20a>
園。季屏窮凶。為蠧尤於傲象。公早參帷幕。思固宗祧。驟起聖懷。累明大義。九年六月。二凶伏辜。雖天道禍淫。蓋賴君之算也。擢拜左衞大將軍兼太子左衞率。貞觀元年授右武大將軍。屯兵數萬。咸令統領。職歷二官。兼司七校。龍飛靜拆。總禁旅於瑤山。馬珥臨戎。肅嚴兵於錡禁。於是威馳銀牓。寵峻金吾。拜上柱國吳國公。食邑三千戶。實封一千三百戶。若遷(疑)黼曰(疑)疏峰。奄衡巫而廓鎮。雷導風(一作服)驅。瀉江漢以咸池。餘礫涵輝。明珠韜媚。是稱奧壤。獨擅雄州。佇寄惟良。以敷景化。連帥之重。僉曰爾諧。貞觀四年授襄鄀鄧浙唐五州都督襄州刺史。班朝警俗。載屏丹帷。虛犴遷澆。寧因赭服。布中和而驛化。浹旁潤以馳威。惠澤潛通。吐浪由其絕渚。仁風普暢。嘯谷所以浮江。弛風牘於東皋。歲儲京庾。契成麟於西序。家知禮讓。道彼湘沅。俗均鄒魯。里稱冠蓋。既洽甿謠。地接股肱。佇求人瘼。八年授光祿大夫。行同州刺史。封建功臣。改封鄂國公。冊拜宣州刺史。昔炎周裂壤。滎陽茂十邑之庸。有晉疇榮。壯武峻重封之典。校其優劣。詎可扶輪。累遷靈鄜夏三州都督。懋茲宏德。亟牧大藩。控十角於星街。信覃元塞。總百城於天塹。義偃¶ 
<pb:NFKB_QTW_p0152-21a>
朱方。端委之風。褫危冠而變俗。氊裘之長。棄鳴鏑以歸仁。及乎紫封流渥。朱輪徙傳。莫不情深借寇。戀切留黃。可謂柔遠以德。人稱遺愛者矣。既而俯鑒忘筌。景文成之茂躅。深惟滿器。躐大傅之高蹤。漏促銅儀。循良夜之不怠。體安玉杖。諒坦路之難追。奏欵青規。辭榮絳闕。特迴天睠。賜(一作肆)其誠請。於是冊拜開府儀同三司。禮秩加等。已而從容廊廟。怡暢邱園。架巘圖蓮。疏池瀉箭。後堂歌吹。通逸響於南鄰。別業林泉。接芳陰於西第。加以陶風元穆。勳冑兼資。里邃高陽。門承通德。故能聯姻瑤腑。結慶璿枝。榮亞元吉。寵班右威。清樓聳構。遙通婺女之津。黃閣凝扉。近接天孫之館。長筵綺合。韋珠與謝玉交輝。廣廡雲(闕)浮籥共摐金遞奏。庭烏効祉。燮曜槐端。隟駿流年。俄潛柳次。嗟乎。巨川既濟。奄遷舟於夜壑。高臺遽傾。倏摧梁於夢奠。粵以顯慶三年十一月二十六日。遘疾薨於長安之私第。春秋七十有四。皇上情切宗臣。痛深國老。舉哀別次。罷朝者累辰。昔平仲云亡。趨輪軫慟。宣尼告逝。述誄申哀。未足方此撤縣。喻斯輟祭。追贈司徒詞曰。飾終之典。實屬於勳賢。追遠之恩。光歸於令望。故開府儀同三司上柱國鄂國公敬德。志¶ 
<pb:NFKB_QTW_p0152-22a>
局標舉。基宇沈奧。忠義之節。歷夷險而不渝。仁勇之風。雖造次而必踐。欵誠申於伯府。茂績展於行陣。西漢元勳。韓彭非重。東京名將。吳鄧為輕。著恭肅於軒陛。馳聲猷於藩岳。方隆朝寄之榮。便追止足之分。闡雄林而兼濟。植高操而孤往。道映千古。舉光百辟。與善俄騫。殲良奄洎。永言遺烈。震動於心。宜崇禮命。式旌幽壤。可賜司徒使持節都督幷蔚嵐代等四州諸軍事幷州刺史。餘官封並如故。所司備禮冊命。給班劍四十人。及羽葆鼓吹。贈絹一千五百段。米粟一千五百石。陪葬昭陵。葬事所須。並宜官給。幷賜東園祕器。儀仗鼓吹。送至墓所。仍送還宅。幷為立碑。仍令鴻臚卿瑯琊郡開國公蕭嗣業監護。光祿少卿殷令名為副使。務從優厚。稱朕意焉。又下諡詔曰。名以實稱。事光於前典。諡為表禮。縟厚於尊言。故博聞強立。少傅擅文成之美。行剛服遠。冠軍膺景桓之賜。故開府儀同三司上柱國鄂國公贈司徒幷州都督敬德。襟宇宏邵。機神祕遠。氣茂英果。情馳義烈。闡雄圖而贊業。標峻節以凝功。道叶宗臣。望隆時宰。爰升九命之寵。宜享三尊之位。福謙從說。悼往增酸。奉上危身。誠許國之貞操。安人和眾。亦經邦之懿範。式¶ 
<pb:NFKB_QTW_p0152-23a>
詳茲典。錫以大名。可諡忠武。仍遣使持節備禮告柩。以顯慶四年歲次巳未四月丁未朔十四日庚申。陪葬於昭陵。禮也。惟公資和清粹。稟銳雷霆。勇冠六軍。不失獨夫之色。志澄四海。期於萬里之外。登范車而繹慮。撫陳室以栖情。蒼璧內融。負青冥其非遠。白珪外審。體黃裳而愈固。藝或微而咸綜。技雖末而旁該。象珥初彎。先穿臥石。魚文且擊。遂引飛泉。擅扛鼎而推雄。掩蒙輪而効捷。觀其事親孝。事君忠。居身節。與士信。識通其變。遠鑒窮於未形。智括其神。臨事期乎不測。非外物之攸奬。咸宜體以自然。運屬艱虞。披荊而扶帝業。功宣草昧。借箸以沃神襟。載扈升陑。爰參誓牧。掩孫吳而高視。轥韓白以長驅。是以捨代偃齊。似青邱之吞夢澤。推堅衂銳。猶黃間之穿魯縞。祥符捧日。亮堯景而增輝。道契從風。燮虞薰而演化。故能丹書誓策。青社疏榮。位兆銜珠。資五申而統律。寄深錫壤。按十部以宣風。年暨抽簪。禮優執酳。懸輿勝躅。昭茂寵於安車。納駟高門。峻朝章於行馬。斯所謂道烈可紀。令終有俶者歟。有子右領軍將軍寶琳。鳳羽摛姿。龍媒騁逸。丞相之子。道懋傳經。王公之孫。望高倒屣。掩八屯而効職。副九列以騰芳。履孝¶ 
<pb:NFKB_QTW_p0152-24a>
揚名。克隆華閥。顯親穆譽。爰樹豐碑。紀德盧山。載表茂陵之域。題貞畢陌。式分京兆之阡。庶令過客披文。立名可則。故懷斯惠。望拜知歸。其銘曰。¶ 

商周龍躍。尹望鷹揚。風雲宜感。鱗翮曾驤。於赫皇祚。禔禎會昌。錫茲元弼。勳烈推光。茂德初誕。英徽早暢。狼宿摛精。龜文協貺。棄繻關下。受符圯上。祕策金韜。騰猷玉帳。貞心孤邵。猛氣橫飛。長戈參捷。雄㦸雙揮。蛟分承影。鴈落忘歸。韜奇佇睿。屈跡乘機。釁起射天。妖凝鬬日。明一光啟。半干秀出。道契披圖。功宣授律。冀北先馳。圖南載逸。受脤揚威。尊征耀武。馬陵削樹。鳶方鑄柱。雲卷鳴祠。風謳嘯雨。靜祲破竹。銷氛玉弩。戎衣式定。河帶同盟。望高四履。寵峻千兵。裂壤剖邑。分麾建營。網羅方邵。躡跡良平。出建隼旟。入參鳳輦。名班贄玉。賁光儀鉉。朱戶吟笳。青門樹冕。金裝甫散。璇霜遽踐。昔恭丹扆。載奉薰琴。今陪元襚。空悲穀林。紛紛禮縟。杳杳光沈。閽桐永閟。宰樹方深。瞻言史策。遠振徽音。¶ 

** 大唐故中書令高唐馬公碑¶ 
:PROPERTIES:
:TITID: QTWTIT04272
:PERSID: QTWAUT0136
:END:

蓋聞(闕)而不(闕四字)之(闕)之(闕二字)同(闕)神凝物表。久抗梁甫之吟。運拒轍來。思效扶搖之舉。方(闕三字)域(闕)下省修起居¶ 
<pb:NFKB_QTW_p0152-25a>
注。超綜國言。虔司帝舉。良直之道。驟簡宸心。貞觀六年(闕)無競惟人。八年擢授承議郎。行侍御史。頃之。加位員外散騎侍郎。仍行本(闕)二年轉守中書舍人。久之。遷持書侍御史。彯纓西掖。潤元紱以申(闕三字)南(闕)淳贊端拱之元猷。將致五刑之厝。彌綸昌運。實允具瞻。(闕)而飛文揮翰鴻波。入紫宸而衍誥。任遇斯極。時論榮之。及大(闕)五(闕一字)而(闕二字)十八年(闕一字)正議大夫守中書令。仍兼左庶子(闕一字)兼朝(闕)而順動迺(闕二字)隨駕(闕一字)規中山軍國務殷。總歸(闕二字)后(闕)青(闕七字)金(闕一字)黃(闕一字)靜(闕一字)趨(闕五字)闢建禮之(闕)銀青光祿大夫(闕二字)飛(闕三字)於是(闕一字)其(闕七字)無所(闕)幽往莫不(闕二字)聖(闕二字)發神衷。襃善之義以彰。(闕一字)人之舉(闕一字)盛(闕)臣特超於終古。俄嬰沈瘵。攝餌私庭。分玉饌於仙廚。驛珍羞於御府。綸(闕二字)發(闕)正月九日。薨於萬年縣之隆慶里第。春秋卌八。太宗撤懸(闕一字)悼。慟結(闕一字)殲(闕)詔以其年歲次戊申三月辛已朔四日甲申。陪葬於昭陵。賻(闕五字)葬事所須。(闕一字)令官(闕)茅社而旌德。永徽二年詔贈高唐縣開國公。食邑一千戶。恩兼(闕二字)禮(闕)書贈幽州都督高唐縣開國公馬周。宇量沖深。思用韻舉。昔佐藩邱。¶ 

<pb:NFKB_QTW_p0152-26a>

(闕二字)兼隆逮(闕)宜申旌壤之義。兼如延賞之恩。可贈尚書右僕射。餘官封如故。其子(闕二字)朝散郎(闕二字)之恩(闕)夷簡神情朗晤。天經地義。基百行以立身。覩隩升堂。包四科而敬業。蕪(闕二字)量(闕)高步文昌之右。體無私於雨露。隨方被霑沐之歡。燮大造於陰陽。稱物(闕一字)平公之施(闕)明故得任切近機。榮躋上秩。附蟬留影。用表高潔之姿。行馬(闕)知至是焚之。式符藏用。危纊逾迫。無忘致美之心。隅燭既陳。猶(闕三字)之節。(闕)陰德無爽。緝丕搆以增遙。契奪金蘭。幾凝悽於宿草。芳留玉樹。足慰(闕一字)於(闕)姬御疇庸。趙城開國。望高秦右。聲馳魏北。奕葉提休。蟬聯種德。靈慶斯遠。芳(闕)飡荼思越。純慮冥感。至情天發。芟除纖縞。乃綜緹緗。弋獵(闕二字)隱(闕一字)文(闕)雲幄累綜霜臺。清襟月湛。朗議霞開。黃扉夕拜。紫禁朝陪。簪纓(闕三字)廟登材(闕)塤箎歲寒增勵。夙夜無虧。望竦鶴關。榮昭蟪冕。推轂謀暢。持衡譽(闕)贈(闕一字)陵歸(闕一字)畢(闕一字)式陳容衞。載光窀穸。捨玦哀盈。投(闕一字)慕積。鈞臺(闕)貞石永(闕三字)¶ 

** 大唐尚書右僕射司徒申文獻公塋兆記¶ 
:PROPERTIES:
:TITID: QTWTIT04273
:PERSID: QTWAUT0136
:END:

蓋聞高陽洪冑。響振虞庭。高(闕一字)餘(闕一字)光(闕九字)粵(闕二字)¶ 

<pb:NFKB_QTW_p0152-27a>
獻公(闕一字)公諱儉。字士廉。(闕十一字)靈命(闕一字)河(闕一字)壤咸樹懿(闕二字)玉(闕一字)金寵隆磐石。酆郇魯衞並(闕四字)風(闕六字)濟於皇諜。亦既昭於史冊。此可略(闕一字)言焉。曾祖翻(闕五字)尉(闕一字)黃鉞(闕一字)尚書事(闕一字)清河(闕五字)武(闕九字)躬(闕一字)擁樹(闕四字)密(闕一字)英雄道濟(闕二字)實(闕一字)宣力祖(闕一字)尚書令太尉(闕四字)畿大都督太宰假黃鉞清河昭武王(闕三十四字)搢紳(闕一字)羲(闕二字)長(闕三字)封域是以(闕二字)懋績遺響被於雲(闕一字)史書休範(闕一字)烈(闕一字)於典冊。父勱。襲爵清河王。改封樂安(闕一字)州(闕三十字)歸於(闕一字)禽喻炎漢(闕一字)宗(闕三字)興於郢客。既而(闕一字)臺覆構。紫(闕一字)生(闕一字)八(闕三字)一門養素。(闕一字)嘉懿德。禮越箕微。帝念惟良。(闕四字)公(闕一字)厥(闕五字)之(闕八字)液之(闕十五字)問學靡常師。馳騁(闕一字)流。因心而(闕一字)合。翺翔六藝。寓目以研幾。(闕六字)溪而(闕一字)解精通廟略。望鬼谷以心期。辨激簫(闕十九字)公(闕十三字)素里(闕三字)人(闕一字)祖(闕五字)中書侍郎薛道衡(闕二字)張左莫不聞風扼腕。申以志(闕一字)之交。承閑載酒。服其(闕二字)之義。雖復(闕二字)之(闕二字)石(闕二十六字)敬從(闕一字)貢(闕七字)郎奏太子舍人事若夫(闕一字)雲遊霧。(闕一字)漸陸以高驤。拂日摩霄。(闕一字)尺木而為本。聊(闕一)¶ 

<pb:NFKB_QTW_p0152-28a>
(字)璞(闕一字)心(闕二十三字)公(闕十三字)生(闕一字)服(闕四字)馬氏(闕十二字)於公雅量(闕六字)於時(闕一字)庭遐阻。鯨[:#AS-8FCE:⿰魚皃]孔熾。瀟湘(闕二字)梟獍(闕十一字)公(闕十九字)大唐握符創歷。革命受昌。來蘇之(闕三十三字)度(闕七字)陽之(闕四字)少芒(闕一字)之(闕一字)尚(闕一字)桴鼓以公為(闕二字)司馬(闕一字)大將軍(闕一字)奉之牧即文皇帝也。神武開基。風雲感(闕一字)庶(闕一字)人(闕十六字)哲之(闕十二字)得(闕五字)襟若(闕五字)如投水故以潤色(闕一字)造發潛機(闕二字)橫(闕二字)光贊(闕三字)德暉於樂善。若斯而已。(闕二字)會(闕一字)伊始(闕六字)太宗入備前星。引為右庶子。俄而紫宸(闕十四字)射之清賞(闕六字)明儲舊邦之命。惟(闕七字)即以其(闕一字)進拜(闕二字)封義(闕一字)郡公邑(闕二字)戶真(闕三字)賦(闕一字)百戶豐貂縟禮。發天樞之榮曜。桓珪分器。(闕三字)之(闕四字)勳(闕六字)皋薄俗解珮(闕二字)章華(闕二字)剽(闕四字)通夷(闕二字)帶(闕二字)之(闕一字)地接蠻陬(闕四字)之(闕一字)變其流蕩必(闕一字)仁(闕一字)是(闕二字)公(闕一字)安(闕一字)廣高循五督府四十八州諸軍事(闕一字)州大都督(闕十八字)以(闕六字)華陽又命公(闕二字)州大都督府長史。進位左光祿(闕四字)帝(闕一字)居(闕二字)陽為(闕四字)華錫趙(闕一字)憲總其藩條(闕一字)之(闕一字)寄允(闕二字)舉既而(闕四字)公(闕九字)馳於劍棧開黌設(闕二字)¶ 

<pb:NFKB_QTW_p0152-29a>
化(闕一字)於(闕一字)謳(闕三字)國鳴絃(闕一字)絕(闕一字)心之(闕三字)險(闕二字)復發(闕一字)之(闕一字)尋進封許國(闕三字)尚書激濁揚清。別(闕一字)流之涇渭。昇真黜偽。區三端之(闕二字)遂使朝(闕二字)服野(闕七字)由茲盡(闕一字)多士(闕五字)詠又以(闕二字)之道。義在澄源。收實(闕一字)宜(闕四字)請(闕四字)詔從焉。於是(闕四字)發明優劣(闕一字)量世系考正高卑。不失錙銖。等(闕一字)衡於(闕十三字)定嘉(闕一字)稱為大唐(闕六字)卷詔頒四海。帝疇乃庸。加(闕一字)特進上柱國。俄改封申國公。(闕三字)州刺史(闕三字)如故。(闕四字)繼世(闕五字)體國(闕一字)義(闕二字)遵(闕二字)師(闕一字)之(闕十一字)邱(闕四字)之(闕十一字)帝高其志。竟不違之。俄昇為尚書右僕射。(闕十字)耀(闕一字)流空(闕九字)之(闕一字)極宸(闕一字)於是曾(闕一字)進(闕一字)開府儀(闕十字)綠(闕三字)論(闕一字)甲第黃(闕九字)賜机禮及(闕一字)車(闕一字)止之儀撫落(闕一字)而(闕一字)感(闕二十九字)情頻抗廣德之(闕五字)之(闕四字)停(闕一字)務依舊猶總(闕七字)著文思博要。於是包含七略。(闕四字)弟(闕十一字)懷(闕二字)就望海(闕一字)測其(闕八字)詳其際合(闕一字)二百卷上(闕一字)延(闕三字)幸(闕一字)陽(闕三字)太傅公(闕一字)今上(闕八字)之道內盡家人之(闕一字)每旦(闕一字)朝必(闕一字)優禮凡(闕一字)斷(闕一字)咸事(闕五字)案(闕三字)机及(闕四字)儲¶ 
<pb:NFKB_QTW_p0152-30a>
(闕三字)公(闕二字)幷州(闕二字)勞發(闕二字)降(闕三字)疾私庭(闕二字)京師(闕一字)留(闕二字)中使絡繹。相望道路。手詔紛綸。慇懃旦夕。從幸靈武。益增(闕十字)帝(闕十五字)天慈臨訣。(闕一字)死對(闕四字)懷(闕三字)欷還宮輟膳。悲不自勝。(闕一字)以貞觀卄一年正(闕一字)五日。薨於正寢。中使還(闕一字)清(闕一字)出宮(闕十四字)不念(闕四字)司徒(闕三字)勞聖體。馳謁道次。(闕三字)事(闕三字)之方(闕三字)望廬(闕六字)乃命(闕一字)進太子詹事英國公勣持節(闕一字)贈司徒使持節(闕十七字)獻公(闕四字)有(闕二字)及夫人鮮于(闕二字)陪葬於(闕三字)班劍(闕四字)鼓吹凶事所須。(闕一字)令官給。即以其年二月卄(闕四字)於九嵕山之南趾。墓而不墳。(闕二十字)之路(闕五字)太宗親御城樓。俯臨(闕二字)靈(闕一字)滅影(闕十六字)勝(闕一字)敕(闕四字)許敬宗(闕二字)慰問喻(闕一字)節(闕六字)手敕公(闕一字)司徒(闕三字)卿(闕一字)風(闕四字)情(闕一字)觀(闕一字)行何可堪處恩深(闕二字)潤(闕四字)緒(闕十六字)命(闕二字)配享太宗廟庭。洎於允子紹封(闕三字)戶(闕十七字)秀(闕一字)容可法貞(闕一字)若神下筆敷(闕一字)皆為警策興(闕二字)論盡(闕一字)精微(闕一字)以(闕四字)理(闕三字)蘭薰玉潤。天義(闕一字)於(闕一字)賢推信敷仁。(闕一字)道浹於(闕一字)子知少之(闕二字)靈(闕二十字)輻湊(闕八字)第如芝室望仙舟而不(闕二字)彼¶ 
<pb:NFKB_QTW_p0152-31a>
(闕一字)霄(闕七字)其朱紫洎(闕三字)在運物(闕一字)相求(闕四字)鬱(闕一字)時棟(闕一字)鈞始播(闕一字)為(闕二十一字)於(闕二字)檢身能(闕一字)利物斯(闕一字)在(闕三字)推恩乃(闕四字)之化(闕二字)露之(闕一字)沾通夷夏之情。若條風(闕一字)必(闕一字)加以義方(闕五字)之觀喬宅相外融。追何(闕一字)之酷似。於是(闕十一字)公(闕一字)私(闕二字)酌(闕一字)模楷可謂(闕三字)德國(闕一字)人(闕一字)者焉。及稅駕東川。撤懸西(闕一字)太宗顧瞻台耀。想託(闕一字)而究(闕一字)流(闕一字)雲臺(闕十四字)豐碑(闕二字)之(闕一字)將(闕四字)密之痛爻象之(闕二字)煥遽迫晏駕之(闕一字)小(闕一字)履(闕一字)面承恩旨。刻肌刻骨。悲(闕二字)之(闕五字)心(闕一字)家聲之莫紀。竊惟(闕一字)陽沈彩。(闕四字)繼(闕十三字)斯義弗(闕二字)碑是用(闕一字)琬(闕四字)塋兆而已。¶ 

