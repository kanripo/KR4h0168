#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0818-27a> 
#+PROPERTY: JUAN 0819
欽定全唐文卷八百十九¶ 

<pb:NFKB_QTW_p0819-01a>

* 邢甚夷¶ 
:PROPERTIES:
:PERSID: QTWAUT2143
:END:

甚夷守濠州文學。後為館驛巡官。¶ 

** 唐廬州重建巢湖太姥廟記¶ 
:PROPERTIES:
:TITID: QTWTIT16569
:PERSID: QTWAUT2143
:END:

太姥神。廟於巢湖邊久矣。其靈跡所自。陰隲之功。傳於人¶
間。斯不復序。無何。中和中為行寇所燼。其屋壁竹樹。無孑¶
遺焉。時以國創中興。日不暇給。雖人懷敬尚。而孰能葺修。¶
故靈儀殿庭。備位而已。合肥數年前。嘗為鄰郡所覬。我軍¶
設備營於柘塘。陰有所關。亟戰未利。士因怠鬬。咸思迴戈。¶
<pb:NFKB_QTW_p0819-01b>
今太守尚書時九苞未彰。隱於將領。亭午之際。惽然寐酣。¶
忽夢靚粧人連掣其袂。比及寤。已見披堅輩盡飾歸裝。公¶
由是倳刃以遏之。號令以壯之。翌交鋒。乃有享獲。公記靚¶
粧者即太姥神。向非夢來。幾致師潰。尋祝曰。苟終垂祐。當¶
營祠而酬爾。後以伐叛摧兇。不虛其歲。汲汲於追奔逐北。¶
豈暇於掇日興功。文德初。淮南節度畱後兼行軍司馬宏¶
農公司空酬公前功。奏以知郡。有詔宜依。龍紀元年秋七¶
月。大梁淮南兩道連帥東平王沛國公中令以公能理。奏¶
請正授。其年十月。綸誥至。公乃減費聚俸。將踐願言。故匠¶ 
<pb:NFKB_QTW_p0819-02a>
得良工。材獲異木。不日不月。懋功就焉。觀乎鴛瓦攙空。虹¶
梁用壯。妙臻土木。美極丹青。既竭精誠。悉合制度。君子咸¶
謂公心匠宏贍。信誓端[:#AS-81DA:⿱⿰売⽎心]。無負於神祇焉。公之理民也以¶
仁明。其統衆也以嚴正。遠聲色以律下。屏讒佞以清心。屯¶
甲士。護封疆。不黷武放肆。積金穀。備支費。無潤屋覬覦。嘗¶
欣祿已及親。每患政未及物。其懲惡也。雖親戚腹心無所¶
隱。其賞善也。雖樵漁牧圉無所遺。其待士也。雖襤褸龍鍾¶
無不延。其聽訟也。雖衆惑㣥疑無不辯。加以推忠向國。盡¶
力酬知。視榮華如浮雲。以功業為己任。則不知古之良二¶
<pb:NFKB_QTW_p0819-02b>
千石。相去幾何。故得寇輩每來。棄甲遐遁。農經二稔。賡歌¶
有年。商貨駿奔。[:#AS-9761:⿰⿸厂墨⻏]易霧塞。民之遂性。如大駕未遊前。且昔¶
在昇平。未易致此。况今多事。不亦難乎哉。甚夷宦遊求知。¶
蒙待不次。既覩盛事。其可無言。因請刊貞珉。紀不朽。希數¶
千年後。知廬江有賢太守也。時龍紀元年己酉十一月十¶
一日己亥記。¶ 

* 刁尚能¶ 
:PROPERTIES:
:PERSID: QTWAUT2144
:END:

尚能官太常奉禮郎。¶ 

** 唐南康太守汝南公新剏撫州南城縣羅城記¶ 
:PROPERTIES:
:TITID: QTWTIT16570
:PERSID: QTWAUT2144
:END:

<pb:NFKB_QTW_p0819-03a>

撫州屬縣南城。則古之緊邑也。漢高祖六年。會將軍灌嬰¶
襲滅項籍之後。割豫章南境。分立為縣。以飛猿南豐二源¶
合派。又以西崗土貴勢強。而肇其址也。以其城在洪州府¶
城之南。故曰南城。其後歷於晉宋。雖興亡而則多。唯斯邑¶
而不滅。至吳太平二年。始立臨川郡。以隸南城而屬之焉。¶
管一十三鄉。周巡六百里。林奇谷秀。則鶴嶺牛山無以加。¶
水遶川環。則洞庭陂澤不足比。人繁土沃。桑耕有秋。學富¶
文清。取舍無悞。既狀周道。兼貫魯風。萬戶魚鱗。實謂名邑。¶
<pb:NFKB_QTW_p0819-03b>
暨乎咸通初。狂蜑不賓。嘯聚而來。犯我郊阯。國師既舉。斯¶
邑舟車通濟。令以轉輸。雖則民勞。功業未墾。及至乾符之¶
歲。水旱不常。或波蕩林邱。或塵揚沼沚。蝗螟敗害。歲力凋¶
虛。教勸不從。[:#AS-9A59:⿰兌攴]襄[:#AS-FBED:●]¶ 
[:#AS-FBA2:●]斯舉。天反其度。地亦為¶
妖。火既燎原。鯨潛鼓鬣。生靈浸敝。宸睿是憂。非朝典之不¶
施。乃俗暴而難整。遂使敵震郊野。禍作蕭牆。縱陳湯網以¶
籠羅。或有弄戈而怙亂。是以皇都失禦。玉輦蒙塵。既乖華¶
封之仁。爭起有苗之叛。近茲嵓澤。乘時寇興。皆拋順靜之¶
規。各振縱橫之志。猶賴寶祚延遠。百工得人。於是有我常¶
侍。武銳孫吳。文英廉藺。心韜杜庫。性蘊班籌。乃召我兵。共¶
征不譓。因得¶ 
<pb:NFKB_QTW_p0819-04a>
名重於臨淄將帥。威過於屬部諸侯。奪劍一呼。強梗淪伏。¶
緝綏撫甚。疆境帖然。郡縣如初。鄉關法舊。次命文德之臣。¶
繼總兵師。克復咸京。巨盜既平。採訪忠讜。謂以汝南公道¶
存修巳。信在佐君。端雅聲彰。溫亮言顯。成紀綱之範。為經¶
濟之箴。慶匹豐泰之期。清諧中和之樂。糾其政化。奉以昭¶
蘇。旌德業以分憂。錫賢能而封秩。乃皆寵渥為南康太守¶
焉。時以麾幢未行。邊鄙猶擾。乃召諸將而謂曰。凡征伐卷¶
舒。在乎人意。戡難輔時。在乎人機。今以烽燧尚興。祲氛未¶
息。因觀聖人作易。而有豫防。雖同鶴以擇林。亦慮蠆而有¶
<pb:NFKB_QTW_p0819-04b>
毒。宜得營壘。備其梟鴟。乃遣行教布令。不日萬人。公乃指¶
畫規模。勻其版築。悅而不勞。寬而得衆。齊心似一。樂運如¶
流。不越二旬。其功告畢。周回一十三里。闊一丈六尺。高二¶
雉。露屋一千一百三十間。敵樓三十三所。東西鑿八門。南¶
北二門。門則通衢焉。於是崇墉截漢。昆陽不足以為堅。峭¶
崿凌雲。金城不足以為壯。控五嶺封疆之要。扞七州寇徼¶
之虞。覬覦者不得動其心。眦睚者無以運其智。可以拒鸛¶
鵝之陳。可以拔烏合之徒。內則軌轍齊驅。堪敷權畧。外則¶
民人側目。愕以堅勞。護吾君租稅之封。授黎庶安居之業。¶ 

<pb:NFKB_QTW_p0819-05a>

得此名邑。克全大寧。為今辰定難之基。是岳牧勳庸之績。¶
可謂能高異代。善亞先賢。象偕魯北以利民。憂入晉陽而¶
翦敵。以尚能茂修片善。命述宏圖。才雖匪於英華。事得銘¶
於雄麗。刊於燕石。以紀殊功。時以大順三年龍集辛亥三¶
月四日記。¶ 

* 張保和¶ 
:PROPERTIES:
:PERSID: QTWAUT2145
:END:

保和。大順時人。¶ 

** 新移撫州子城記¶ 
:PROPERTIES:
:TITID: QTWTIT16571
:PERSID: QTWAUT2145
:END:
¶
<pb:NFKB_QTW_p0819-05b>

八卦成列。象在其中。聖人則之。剛柔險易。動靜悠促。亦皆¶
備矣。是則金木水火。輪移消長。乾坤震巽。羅列高下。揆情¶
偽至於化匠。稽微闡極於大成。蓋有有無不有矣。物物無¶
不物矣。至如舉一趨百。制邇應遠者。有夫光宅焉。宅天下¶
者。崤雒之強歟。宅邦邑者。岡阜之勝歟。宅閭巷者。隆坦之¶
宜歟。自穴居至於大壯。猶椎輪形於玉輅。其必如此。按撫¶
之郡庭。初際於亥壬。綿歷年代。寶應中。太守王公圓。以其¶
勢卑於郵里。疑悍民而沮長。因徙於西陲。自爾亦匪厥中。¶
觀夫用壯而非剛。虛右而擁左。總詳其眹。則二千石列郡¶
比比有不大遷者。是其事矣。大中中。刺史蔡公京。審於三¶ 
<pb:NFKB_QTW_p0819-06a>
地。思事再革。以勞費滋廣。意行力止。乾符中。巨盜起梁宋。¶
兵火照天下。干戈日用。屠薙鋒起。畿甸失禦。郡邑曠守。斯¶
時也。豺狼塞路。瓦礫遮轍。此之官舍。棄如焚如。荊蒿蒙春。¶
井野一色。洎汝南危公。奮長劍。倡義旅。併翦㣥惡。克莅百¶
城。草剏碁布。紉隳績斷。詔下之日。默究形勝。且曰。幼少嘗¶
聞前任遺議。今也運會萃吾。指陳大凡。元亨中正。會要方¶
乘。宜拔乎嵩高。麾震揖巽。朝辛附癸。在控於躍伏。苟差毫¶
髮。其致懸殊。爾乃決意卜築。應手經始。舍去舊地。推移一¶
區。而勝秀逸得。嚴整鬱備。納溪山複疊之勢。吐原野蟠連¶
<pb:NFKB_QTW_p0819-06b>
之色。有若龍騫鳳舉。花攢綺錯。於是左通臺門。南正㦸扉。¶
三扃三廳。大寢小寢。局署狴帑。環迴星列。峨東軒以資眺¶
覽。峙西閣而備宴見。奢儉折中。材力攸允。廣陌繩分。列肆¶
鱗矚。繚崇墉備固護之態。襟平陸延爽塏之景。然後政化¶
以安之。禮法以康之。仁和以富之。遠者來而近者休。險陂¶
革而幹蠱用。星霜既周。閭井以繁。年穀登穰。士馬精研。連¶
帥倚為右屏。天子寵為良牧。百姓歌之。聲聞九重。璽書慰¶
勉。增爵褒命。其猶珠貫。公少秉奇志。年甫壯室。遭時建名。¶
起家而萬石非偉。許國而一心彌厲。而後乃今。譽積望洽。¶ 

<pb:NFKB_QTW_p0819-07a>

豐德懿範。繼以揮綽。雖山河之重。巖廊之峻。恐無自避也。¶
君子曰。地載萬物。賢人應之。蓋合其用而享其祉。忤其道¶
而戾其契。匪私於富貴。勿抑於隆盛也。若成王之定鼎。邾¶
文之遷繹。奉春之建都。踵其數而舉其徵者矣。保和前紀¶
羅城。內慙拙文。暇日復聆當世之譚曰。事成乎身及乎人。¶
力之次也。顧惟是續。盍表悠久。載讓弗克。唯而直書。巨唐¶
龍集庚戌年在大順律中南呂戊寅日。張保和記。¶ 

** 唐撫州羅城記¶ 
:PROPERTIES:
:TITID: QTWTIT16572
:PERSID: QTWAUT2145
:END:
¶
<pb:NFKB_QTW_p0819-07b>

夫開物成務。聖人馭世之通規。保大定功。諸侯因時而善¶
治。醇素既降。智慮萌生。物乖結繩之約。城有重門之警。國¶
崇雉堞。境藉金湯。物理固然。其來尚矣。且如秉四方之用。¶
行五等之道。酌損益於未兆。裁取舍於永存。總括沖機。富¶
有大業者。則羅城版築。久逸暫勞。千載一時。義斯見矣。請¶
言其實。國家自貞觀甫平之初。文軌均化。干羽率服。武事¶
鮮備。郊壘夷沒。間者天寶建中之亂。或釁起兩河。或毒流¶
三輔。江漢之外。攙搶殆微。故支郡屬邑。封閈而已。洎先帝¶
幼沖之始。數丁九六。物極屯難。長鯨吞噬以橫流。大厲元¶
黃而噫氣。饑饉仍荐。兵戈重復。暴骸徧野。游魂慘天。人煙¶ 
<pb:NFKB_QTW_p0819-08a>
斷絕。羅城莽為邱墟。螫毒馮陵。松楸斬為干盾。天涯地角。¶
邈然喪亂之事。邱甸要荒。紛如征伐之苦。臨川古為奧壤。¶
號曰名區。翳野農桑。俯津闤闠。北接江湖之脈。賈貨駢肩。¶
南衝嶺嶠之支。豪華接袂。既而封豕豗發。飢鷙攫碎。相視¶
為盜。割據而逞。連延數載。羅列(闕二字)絲綸捶(闕)品節既慢。¶
汝南危公。挺英逸之資。運匡濟之畧。倡起忠義。志惟掃平。¶
初黃天感嘯聚歡踴。衆踰數萬。兵棼殄熾。勢摩中原。刺史¶
李公(闕二字)先為脅逐。始僭劇號。大署偽屬。其餘孽堡妖壘。¶
互相支屬。犬牙魚貫。肘跗繩約。莫不競好兇吻。爭踐王師。¶
<pb:NFKB_QTW_p0819-08b>
出征比比而北總戎(闕一字)錢(闕三字)外壤公爰初誓衆。靡盈¶
數隊。兄弟親愛。翼以從焉。勵力一致。所向神速。誠明激天。¶
故恢廓(闕二字)由是兇邪清辟。次第澡雪。不五六稔。諸惡畢¶
拔。羶慕送款。飲清歸轍。不可勝既。公擒縱之外。按舉無必¶
推誠以同務剔剗蠧舊剏成(闕一字)指揮而化二道馴致勤¶
王之事撈疲薾挽養瘡痍。誘還逋逃。(闕一字)復耕種。凡據鞍¶
甲。蒙矢石。引少擊衆。環攻鏖戰。不繹銳。(闕一字)暖席。涉乎七¶
載。破嵓洞。擒酋豪。偃戈(闕一字)析。踰二十算。四邑以之康定。¶
鄰疆自因慄伏。中和五年三月。下明詔。假符竹。褒美成節。¶ 

<pb:NFKB_QTW_p0819-09a>

慰安井閭。於戲。物不終否。天樹司牧亦明矣。當拱天闕之¶
際。孰知其故(闕六字)之詳所以非其時無以彰其才。微其用¶
不能靜其亂。偉夫忘身循義。大節橫秋。氣凌丹霄。精貫白¶
日。其中正之行(闕五字)義士子來。摧虜剛悍。鑠絕歿虺蝪。其¶
武烈也。寬以得衆。靜而有法。導德齊禮。敦本今古。其文昭¶
也。舉善遏惡。先教後令。去不急之務。流洪彰之名。其政術¶
也。四者立而衆美附。之條張而百姓服。鼎新綱紀。草創廨¶
署。於時乘輿暴露。海內沸(闕一字)兵不遏地靡有定。公(闕一¶
<pb:NFKB_QTW_p0819-09b>
字)檢制之中收今日始未遑接棟。惟謹然烽。彼皆眩惑於¶
狼心。我豈因循於雉堞。所謂大君憂寄(闕三字)在守土。赤子¶
依投。豈忘城壁。苟無捍閉之所。有如緩急之事。外乃備預¶
五材。經營百堵。目運心匠。規令矩定。金甌取勝。鐵甕事奇。¶
荷鍤蜂攢以(闕)舉杵雷興而膠固。無執撲之勞。非奪農之¶
志。崇崇帶繞。他山之秀色爭來。屹屹雲平。列岫之祥光俯¶
協。歲在丁未律中南呂始事。冬十一月訖。去奢也。周十五¶
里。高二仞。酌中也。敞八門。通馳道。便事也。古人有言。大夫¶
出疆。以利國家為巳任。賢者處世。能安社稷是盛業。矧夫¶
九圍多難之日。(闕二字)失馭之年。一呼而豪(闕三字)再而領綱¶
振。不¶ 
<pb:NFKB_QTW_p0819-10a>
驕矜以任欲。能撙節以茂績。衆心成城。一德化俗。其勤也。¶
杜當陽之武庫。廉叔度之嘉謠。漢宣帝每云。所欲共理天¶
下者。惟守宰而已。今天步未康。去疚有一於是。東顧之勞¶
可罷。有十於是。太平之作可待。異時登天朝。翼景命。舒之¶
於五侯九伯。表之於煙閣麟臺。濟時策勛。在我羿彀。豈惟¶
撫城獨稱不朽。豈惟撫民獨居多佑者哉。保和謬當殊遇。(¶
闕一字)詳具美。奉命紀錄。顧慚不文。大順元年(下闕)¶ 

* 楊鉅¶ 
:PROPERTIES:
:PERSID: QTWAUT2146
:END:

鉅。宰相收子。乾寧初以尚書郎知制誥。充翰林學士。拜中¶
<pb:NFKB_QTW_p0819-10b>
書舍人戶部侍郎。封晉陽縣男。從昭宗東遷。為左散騎常¶
侍卒。¶ 

** 授陸扆平章事制¶ 
:PROPERTIES:
:TITID: QTWTIT16573
:PERSID: QTWAUT2146
:END:

門下。昔在太宗時。則有房杜持國鈞。在元宗時。則有姚宋¶
司政柄。降於列聖。代濟名臣。是以股肱元首之間。未有不¶
相資以成者也。况我荐逢艱運。方討叛臣。宜搜間代之賢。¶
冀適濟時之用。其有懷材已試。亮節孔彰。俾膺霖雨之求。¶
期正彞倫之敘。式舉茂典。吾無所私。翰林學士承旨銀青¶
光祿大夫守尚書左丞知制誥上柱國嘉興縣開國男食¶ 
<pb:NFKB_QTW_p0819-11a>
邑三百戶陸扆。簡節正音。溫光瑞玉。咸濩抱降神之韻。珪¶
璋挺華國之容。包倚相之典墳。紹平原之詞藻。爰自高才¶
赴召。丹地代言。絲綸必本於典謨。獻納巳觀其事業。仍歲¶
扈和鑾之狩。六年專詔誥之勤。讜正自持。聞望彌峻。况爾¶
伯祖贄。昔以才行。嘗居禁林。當德宗避狄之時。實乃祖納¶
忠之日。積其偉節。升于鼎司。書命諫章。流在人口。是用選¶
自密勿。陟之台衡。昭于前光。期於休命。職我人柄。貳茲地¶
官。既表殊恩。且明丕訓。於戲。奸宄尚熾。干革未平。生靈流¶
離。宗社蓁莽。爾其舉墜典。正頹綱。進賢良。遠姦慝。勿依違¶
<pb:NFKB_QTW_p0819-11b>
而避事。無拱默以叨恩。庶乎艱難。有望康濟。往踐乃位。敬¶
而戒之。可尚書戶部侍郎同中書門下平章事。餘如故。¶ 

** 授王搏威勝軍節度平章事制¶ 
:PROPERTIES:
:TITID: QTWTIT16574
:PERSID: QTWAUT2146
:END:

門下。朕聞有國家者。內則立四輔以貞百度。外則建㣥臣¶
以寧八區。持吾重權。惟此二事。其有弼諧之道。巳溢於簡¶
編。是期訓撫之規。更滿於方岳。中外迭處。古今所榮。扶危¶
匡國致理功臣金紫光祿大夫門下侍郎兼戶部尚書同¶
中書門下平章事監修國史判度支諸道鹽鐵轉運等使¶
上柱國瑯琊郡開國公食邑二千戶王搏。長淮允慶。維岳¶ 
<pb:NFKB_QTW_p0819-12a>
降神。抱文行忠信以飾身。範珪璧瑞璜而為器。動多偉節。¶
言必匪躬。自踐歷清華。汪洋令望。左垣謇諤之稱。凜然古¶
風。右掖絲綸之功。垂作雅誥。爾後恤刑著效。免賦推能。陟¶
於梅霖。掌我金穀。果罄致君之道。無慚出相之門。忠謀必¶
成。茂績仍舉。朕念於越。多罹兇狂。狡童既平。疲俗未泰。是¶
思被我寬政。播之皇風。厚其澆漓。滌彼汙染。再造其任。求¶
才惟艱。輟於三台。先以十乘。不改巖廊之任。用資垣翰之¶
光。於戲。阻於重江。負於滄海。地號殷厚。屬為剽輕。雖兵革¶
乍銷。而閭井猶弊。撫循之理。可不慎諸。副吾任賢。俟爾報¶
<pb:NFKB_QTW_p0819-12b>
政。可檢校戶部尚書同中書門下平章事。散官勳如故。充¶
威勝軍節度浙江東道管內觀察處置宣撫等使使持節¶
越州諸軍事守處州剌史。¶ 

** 授韓建華州節度使制¶ 
:PROPERTIES:
:TITID: QTWTIT16575
:PERSID: QTWAUT2146
:END:

門下。越自去秋。狩于太華。萬乘所至。兆人是歸。而大無不¶
周。細無不具。其間舉重典。振頹綱。封畿肅清。宮闕斷度。罔¶
有廢事。其故何哉。吾有誠臣。社稷之福。今馮翊近藩。襟帶¶
河渭。撫馭不謹。煙塵忽驚。將竢廓清。爰考前績。官占蔽志。¶
吾何疑焉。具官某。星緯炳靈。山河間氣。理先正本。謀必應¶ 
<pb:NFKB_QTW_p0819-13a>
機。知義安居。士皆盡力。厚生利用。人得保家。閭閻則咸仰¶
吏師。軍旅則共推良將。范宣子先興讓典。成安君止用作¶
謀。以標式大朝。準繩列鎮。一受命則表章十上。以得請為¶
期。一推心則忠孝兩全。以奉公為本。總是全德。實吾偉人。¶
今者沙澤之陽。疆理相接。厲階斯構。改作是宜。俾兼統制¶
之權。允竚撫綏之惠。爾當視同如華。濟猛以寬。則吾坦然。¶
人俟安一。敬服丕命。以孚于休。¶ 

** 趙凝進封南康王制¶ 
:PROPERTIES:
:TITID: QTWTIT16576
:PERSID: QTWAUT2146
:END:

門下。叩黃鐘者。大則大應。建殊績者。多則多醻。匪我之私。¶
<pb:NFKB_QTW_p0819-13b>
惟人所召。亦若樹桃李者而獲甘實。勤麃蓘者必蓄羨糧。¶
安有豐功。而無貴仕。况我襄峴奧壤。荊吳要津。資上將之¶
撫寧。興庶人之歌詠。宜旌善政。以馭殊榮。豈惟醻庸。式俾¶
垂勸。具官趙凝。訓承馬服。術茂龍韜。蘊倜儻之宏才。負縱¶
橫之遠畧。性惟忠厚。連營懷敢死之心。德尚寬和。比屋佩¶
來蘇之化。加以戴君義切。許國誠殷。集列岳之梯航。贊大¶
朝之經濟。憂時奉法。曾不捨於朝昏。問俗撫封。固尋彰於¶
遠邇。使鳳闕罷拆。夏水澄源。歡康以布於百城。政令克齊¶
於五屬。是用特申異數。用顯休勳。封崇既盛於一時。寵貴¶ 
<pb:NFKB_QTW_p0819-14a>
仍遷於右座。爾其彌勤後効。益暢前修。為垣翰之準繩。遂¶
鄉閭之帖泰。永刊鐘釜。以奉簡書。厥惟丕承。勿忝休命。¶ 

** 冊淑妃何氏為皇后文¶ 
:PROPERTIES:
:TITID: QTWTIT16577
:PERSID: QTWAUT2146
:END:

門下。朕博採大易。眇觀詩訓。觀柔剛感咸之象。賦鳴鳩肅¶
雍之德。將以視天下之內理。敘人倫之大端。宜于家邦。厚¶
示風化。矧九廟在上。籩豆是薦。三揖在下。彞章具陳。得不¶
敬乃禕褕。稱茲典禮。俾承光於軒耀。式正位於坤儀。淑妃¶
何氏。明配圓靈。德符厚載。珪璋特達。鸞鳳萎葳。同輦必辭。¶
脫簪能諫。四德克備。六宮是推。述壼職以彌勤。煥彤史而¶
<pb:NFKB_QTW_p0819-14b>
斯美。况惟元子。既登儲貳。順考古道。雅協徽章。受貞吉辰。¶
蕆於盛典。咨爾克持婦政。以率內和。齊莊是儀。用諧靜德。¶
明章之道。允在茲乎。¶ 

** 唐御史裏行虞鼎墓誌銘¶ 
:PROPERTIES:
:TITID: QTWTIT16578
:PERSID: QTWAUT2146
:END:

公虞姓。諱鼎。字少微。本會稽人。祕書監兼宏文館學士贈¶
禮部尚書銀青光祿大夫永興郡公諡文懿諱世南八世¶
孫。曾祖玟。江州刺史。祖敏。宜春令。父汀。東魯別駕。公性敏。¶
好問學。月開日益。卓然老成。登咸通十年進士。為校書郎。¶
累遷至御史裏行。舉彈無所避。謇然有聲於時。尋陟饒州¶ 
<pb:NFKB_QTW_p0819-15a>
刺史。視事嚴且明。人吏歛手。莫敢為非。乾符二年。黃巢寇¶
饒州。公出禦之。戰甚力。賊益至。勢不能支。城遂陷。公及劉¶
鄭二馬衙出奔。夜宿芝山祠。夢神曰。一馬之前。錦然之田。¶
逢禾即止。遇早即遷。既覺。莫喻其意。次日。道由餘干政新¶
鄉。馬爪石而伏。公登山禱曰。天其或者欲謀居此乎。馬乃¶
起。騰至錦田早禾源。與夢適符。遂家焉。公遭時艱。不克居¶
其鄉。因見山水清秀。洎田宅為休老計。聞人道國事升降¶
消息。即喟然長歎。不食竟日。無事與山翁野老相往返。歷¶
歷談桑麻事。意泊如也。公生會昌元年九月九日。卒同光¶
<pb:NFKB_QTW_p0819-15b>
元年十月十六日。春秋八十三。即以其年十月十八日。葬¶
於安仁崇義鄉善政里饒山之陽。夫人王氏。父式觀察使¶
女。男一人盤。孫一人文仲。未葬前。盤來乞銘曰。予嘗有託¶
於夫子也。冀出一言為永遠記。况鉅與公同年。知公為最¶
深。銘安得而辭耶。銘曰。¶ 

厥存不爽。厥施為何。宜爾子孫。其類並多。¶ 

* 房鄴¶ 
:PROPERTIES:
:PERSID: QTWAUT2147
:END:

鄴字正封。臨淄人。¶ 

** 少華山佑順侯碑頌¶ 
:PROPERTIES:
:TITID: QTWTIT16579
:PERSID: QTWAUT2147
:END:

<pb:NFKB_QTW_p0819-16a>

上嗣位九年。以宗室弄兵。皇居失守。大駕東狩。至於華嶽。¶
明年。同華連帥太傅許公罷藩邸兵。復諸子位。正皇儲。立¶
母后。朝廷乂安。中外咸若。又明年。宮闕復就。乘輿反正。封¶
少華佑順侯。崇祀也。始者內兵擴起。右輔騷然。驚蹕難追。¶
宗社不復。扶持關輔。徒為扃鐍。抗表奉迎。莫迴天睠。公即¶
馳單騎詣行在所。肉袒徒跣。雪泣上言曰。廟主不行。陵寢¶
不告。蒼黃順動。莫知攸往。况西無正名之伐。東異省方之¶
行。南征無復國之期。北濟乏召君之慮。華當闕右。不遠王¶
<pb:NFKB_QTW_p0819-16b>
畿。未虧巡狩之名。免負出君之恥。可以為百辟會朝之地。¶
諸侯輸貢之府。地雖不廣。足以助供億。兵則非衆。足以備¶
扞禦。時也讜論確然。宸心不返。宣問往復。至于再三。嘉謨¶
不聽。忠言不納。大事將去。㣥心洶然。關內諸侯。惟公獨任。¶
非神啟聖。不能釋明主之疑。非神佑忠。不能壯純臣之節。¶
既而上察公之志。不可奪也。諒公之言。不可復也。由是天¶
迴日轉。龍起雲從。乃睠是邦。因駐清蹕。上復交泰之道。下¶
無疑間之憂。內難既夷。外兵以息。皇嗣之不正者。濱於五¶
紀。今則因公以正之。坤儀之不定者。殆乎百稔。今則因公¶
以定之。君臣以協。父子以親。夫婦以倫。有國之大本也。公¶ 
<pb:NFKB_QTW_p0819-17a>
一舉而得之。豈筆舌所能論哉。咸以公仗順討逆。神實佑¶
之。佑順之封。非神莫尸。璽書爰來。牲幣以告。是命下客。書¶
石誌之。鄴耳目奇功。縑緗具美。授簡執筆。畧無愧辭。姑錄¶
許公貞順之誠。少華保佑之實。以明報神。以勸事君。至於¶
極天鎮地之崇。固國經邦之力。降神生賢之運。仙峯靈掌¶
之奇。嶽有舊封。國有常祀。今之紀述。故不復云。頌曰。惟華¶
之始。因山以紀。蓮峯東秀。終南西峙。少華居中。不封不紀。¶
歲在景辰。暴兵中起。天子震驚。蒙塵旅次。豈無近藩。諸侯¶
莫至。惟我許公。聞風奮臂。一騎迎鑾。六龍迴轡。行朝有亭。¶
<pb:NFKB_QTW_p0819-17b>
行廟有位。宗戚以歸。兵戎以弭。爰立母后。始正皇嗣。乃君¶
乃臣。乃父乃子。家國大倫。禮無違事。祉既啟侯。封亦明祀。¶
金天之毗。佑順之美。乃刻貞珉。永證惇史。¶ 

* 張蟾¶ 
:PROPERTIES:
:PERSID: QTWAUT2148
:END:

蟾。昭宗時棣州刺史。平盧節度使王敬武卒。其子師範自¶
稱畱後。昭宗命崔安潛代之。師範拒命。蟾迎安潛。師範攻¶
之。拔其城。遂見害。¶ 

** 無為寺記畧¶ 
:PROPERTIES:
:TITID: QTWTIT16580
:PERSID: QTWAUT2148
:END:

花開寶殿。文粲瑤堦。百堵興而門闥崇。萬楹[:#AS-8178:●]而廊廡對。¶ 

<pb:NFKB_QTW_p0819-18a>

寺有名僧五千人。¶ 

* 崔塗¶ 
:PROPERTIES:
:PERSID: QTWAUT2149
:END:

塗字禮山。江南人。光啟四年進士。¶ 

** 渠州冲相寺題名¶ 
:PROPERTIES:
:TITID: QTWTIT16581
:PERSID: QTWAUT2149
:END:

中原黃賊煽亂。前進士崔塗避地於渠州。春日獨遊冲相¶
寺。由此登眺。翌日乃歸。¶ 

* 孫珦¶ 
:PROPERTIES:
:PERSID: QTWAUT2150
:END:

珦。昭宗時人。¶ 
¶
<pb:NFKB_QTW_p0819-18b>

** 唐故清河郡張氏夫人墓誌銘¶ 
:PROPERTIES:
:TITID: QTWTIT16582
:PERSID: QTWAUT2150
:END:

噫。夫人姓張氏。其淑慎貞素。稟自生知。退讓儉遜。不從於¶
訓。祇奉晨夕。終始如一。吁。言乎不祿。[:#AS-8949:⿱廾]我私室。蘭摧春霧。¶
蓮墜秋風。隟影難迴。逝波不返。男一人高姐。電影未分。槿¶
花己落。女二人。長曰奴哥。穠花未開。嚴霜暗墮。次曰郭兒。¶
丱髮未總。繼我門嗣。夫人年四十有三。以景福元年冬十¶
二月二十日。卜兆於府城之南。雲門之下。樹邱隴而銘。銘¶
曰。¶ 

日月有度兮。生死無常。白晝其速兮。元夜何長。澠水為鄰¶
兮。雲門是鄉。千年萬祀兮。春露秋霜。時景福元年歲次壬¶ 
<pb:NFKB_QTW_p0819-19a>
子十二月辛未朔二十日庚寅。孫珦紀。¶ 

* 崔遠¶ 
:PROPERTIES:
:PERSID: QTWAUT2151
:END:

遠。河中節度使璵孫。龍紀元年登第。大順初以員外郎知¶
制誥。充翰林學士。正拜中書舍人。乾寧三年轉戶部侍郎¶
博陵縣男。轉兵部。以本官同平章事。遷中書侍郎兼吏部¶
尚書。天祐初從昭宗東遷洛陽。罷相守僕射。二年。柳璨希¶
朱全忠旨。貶白州長史。被殺於白馬驛。¶ 

** 授涇州節度使張璉檢校司徒同平章事制¶ 
:PROPERTIES:
:TITID: QTWTIT16583
:PERSID: QTWAUT2151
:END:

門下。書云。用命賞于祖。不用命戮于社。然自三代以還。未¶
<pb:NFKB_QTW_p0819-19b>
有不戮暴亂。不賞功庸。而安國家定社稷者也。近者徵其¶
銳旅。討彼元兇。不越月而捷書繼聞。未逾旬而鎮城連下。¶
易如拉朽。勢若建瓴。諒非昭代之才。孰濟勤王之績。我有¶
懋賞。爾其聽之。某官切玉雄鋒。摩霄健翼。智符靈蔡。節貫¶
寒松。繼乃父之休勳。鎮于巨屏。誓忘家之壯志。控彼邊陲。¶
積粟訓兵。安人阜俗。不忝登壇之寄。彌光出將之門。近者¶
宋文通顯背國恩。堅違君命。將清叛亂。爰仗忠良。首奉詔¶
書。龔行討伐。選射㦸盤矛之將。率控弦帶甲之徒。既巳先¶
啟行。復深入其阻。立志無慚於馬革。輕生不讓於鴻毛。矧¶ 
<pb:NFKB_QTW_p0819-20a>
聞纔出封疆。繼降城鎮。既臨賊境。克保隴城。振貔武之威¶
聲。斷螳螂之怒臂。而又不勞經費。自備糗糧。惟踴躍以用¶
兵。不因循而翫寇。今則方憑妙畧。共殄長鯨。雖伐罪弔民。¶
已覩訓齊之令。而誅妖翦怪。合資掃蕩之謀。是用俾壯軍¶
威。仍加相印。以勵始終之効。勿辜倚注之恩。敬之戒之。服¶
我丕訓。¶ 

** 授蘇文建邠州節度使制¶ 
:PROPERTIES:
:TITID: QTWTIT16584
:PERSID: QTWAUT2151
:END:

門下。梁漢古封。河池名郡。有關山之險阻。當巴蜀之要衝。¶
苟非勳賢。不可輕授。我今有命。允為當人。某官截海雄姿。¶
<pb:NFKB_QTW_p0819-20b>
追風逸步。得左馬右人之術。洞玉鈐金匱之書。加以幼慕¶
功名。早懷壯㮣。攬轡蘊澄清之志。臨風多慷慨之詞。頃在¶
禁宮。屢竭忠節。四奉指揮之任。久彰翊衞之榮。洎委節旄。¶
俾之鎮撫。當巨逆梟夷之後。是邠郊凋瘵之秋。而爾復茂¶
政能。益堅撫字。未周星律。已播謳謠。方深倚注之恩。用安¶
黎庶。旋屬干戈之患。每軫焦勞。既互有奏陳。慮多嫌隙。冀¶
寧生聚。爰職改更。復以未戮奸兇。方思勳舊。殄寇既資於¶
上畧。總戎宜錫其名邦。俾居十乘之榮。以長萬夫之氣。爾¶
其便提驍果。亟赴征行。破其城社之妖。刷我宗祧之恥。然¶ 
<pb:NFKB_QTW_p0819-21a>
後仗茲龍節。蒞彼雄藩。高居將相之尊。永保山河之誓。人¶
臣之節。丈夫之榮。何以加焉。爾其自勉。¶ 

* 薛昭緯¶ 
:PROPERTIES:
:PERSID: QTWAUT2152
:END:

昭緯。贈刑部侍郎存誠曾孫。乾寧中為禮部侍郎。知貢舉。¶
為崔允所惡。出為磎州刺史。¶ 

** 廢德明四廟議¶ 
:PROPERTIES:
:TITID: QTWTIT16585
:PERSID: QTWAUT2152
:END:

伏以禮貴從宜。過猶不及。祀有常典。禮當據經。謹按德明¶
追尊。實為遐遠。徵諸歷代。莫有其倫。自古典禮該詳。無踰¶
周室。后稷實始封之祖。文王乃建極之君。且不聞后稷之¶
<pb:NFKB_QTW_p0819-21b>
前。別議立廟。以至二漢則可明徵劉累。梁魏則近有蕭曹。¶
稽彼簡書。並無追號。迨于興聖。則事非有據。蓋以始王於¶
凉。遂列為祖。類長沙於後漢之代。等楚元於宋高之朝。悉¶
無尊祀之名。足為憲章之騐。重以顯祖懿祖。皆非宗有德¶
而祖有功。親盡宜祧。禮當毀瘞。遷於二廟。亦出一時。且武¶
德之初。議宗廟之事。神堯聽之。太宗叅之。碩學通儒。森然¶
在列。而不議立臯陶凉武昭之廟。蓋知其非所宜立也。尊¶
太祖代祖為帝。而以獻祖為宣簡公。懿祖為懿王。卒不加¶
帝號者。謂其親盡則毀明矣。春秋左氏傳。孔子在陳。聞魯¶ 
<pb:NFKB_QTW_p0819-22a>
廟災。曰其桓僖乎。已而果然。蓋以親盡不毀。宜致天災。炯¶
然之徵。不可忽也。據太常禮院狀。所引至德二載克復後。¶
不作宏農府君廟神主。及晉韋宏屋朽乃已之議。頗為明¶
據。深協禮經。其興聖等四室。請依禮院之議。¶ 

* 韋昌謀¶ 
:PROPERTIES:
:PERSID: QTWAUT2153
:END:

昌謀官左補闕。¶ 

** 靈應廟記¶ 
:PROPERTIES:
:TITID: QTWTIT16586
:PERSID: QTWAUT2153
:END:

天子以吳郡公為東川節度。命中使錫節旄。綿州刺史楊¶
守厚畱中使。舉兵向東川。陰結東川督將竇行實為應。龍¶
<pb:NFKB_QTW_p0819-22b>
劍節度楊守正武宣節度楊守忠以兵助之迫城。顧公斬¶
行實。縱兵擊守厚走之。龍劍武宣二軍。往來綿劍間。掠人¶
民。焚廬舍。入靈應行祠。翦伐林木。飼馬殿庭。其軍病死向¶
半。公曰。順濟王奠吾土久矣。今凟褻斯甚。神寧居之。故廟¶
距府十舍。躬行視祀則離鎮。委於吏屬則不虔。於是遙祀¶
於北山上。陳徙廟之意。命司存鳩工度材。六月興役。十月¶
就功。邃宇重門。騰廊飛軒。大殿東向。南僚北吏。置位施器。¶
簡工揆用。皆公智匠。觸類長之。則知他日佑天子。鎮寰宇。¶
肅廟朝。扶教化。正上下。辨等衰。掄才任之。使萬物各得其¶ 
<pb:NFKB_QTW_p0819-23a>
所。亦如是也。¶ 

* 蘇圖元¶ 
:PROPERTIES:
:PERSID: QTWAUT2154
:END:

圖元。大順元年鄉貢進士。¶ 

** 崔令尹頌德記¶ 
:PROPERTIES:
:TITID: QTWTIT16587
:PERSID: QTWAUT2154
:END:

內黃為大邑。亶甲之東壖也。即為藩閫咽喉。而神散血脈。¶
前吞馬頰。右控龍崗。列王豹變之鄉。七雄虎踞之地。張賓¶
崔皓。曾施神國之謀。荀彧田豐。亦運制勝之策。高旗長轂。¶
雨驟雲屯。綿歷歲華。其來有日矣。洎故南陽郡主恣其酷¶
虐。縱彼兇狂。納奸佞之言。忘忠鯁之諫。內[:#AS-8949:⿱廾]貔貅之士。外¶
<pb:NFKB_QTW_p0819-23b>
連烏雜之兵。禍及生靈。毒流草木。致使交鋒洹水。決戰斯¶
疆。尸滿郊原。血流平地。曹公之入徐壤。靡有孑遺。項氏之¶
陟襄郊。疑無噍類。爰我相國。謂左右曰。然已息干戈。未蘇¶
疲俗。活吾赤子。須藉良材。乃衆舉博陵公玭為之令尹。語¶
於相國曰。公甲門茂族。禮樂名家。蒞事惟能。應機不滯。累¶
曾撫字。頗善畜牧。若令尹以用於心。可上稱尊意。當如是¶
說。召見怡顏。親受化說。以其斯道。令尹既得。其命尋至。茲¶
封煙燐之蹤。燎庶土之尚爍。刀劍之跡。染閭巷之猶腥。蘊¶
室壞摧。極目荒毀。燕棲春樹。人宿燒屯。十家之中。黔首無¶ 
<pb:NFKB_QTW_p0819-24a>
一半矣。國門之內。肯使畱二三焉。莫不測問鄉閭。躬詢比¶
屋。傷嗟待之。起念通宵。憧憧往來。孜孜朝夕。而又撫之以¶
惠。成之以能。均訐勸之恩。有推攜之能。末途暮歲。歸俗如¶
流。襁負盈途。接踵而至。然後重修驛署。置門榻之尢新。再¶
搆旗亭。飾廊房之亦美。相國乃賞其功幹。遷任新鄉。耆老¶
攀車。兒童臥轍。諠譁塞路。行莫能行。遞相讓之。遂再陳請。¶
乃問於相國。相國聞而喜焉。謂左右曰。當來所舉。信不罔¶
乎。有此政聲。宜從請矣。即可恩以遠錫。爵可就加。纔歷周¶
朞。兩授寵秩。初允勸畱之請。旋加正直之名。信及蝤虫[:#AS-FBED:●]¶
<pb:NFKB_QTW_p0819-24b>
民。聲揚相府。政追前哲。名邁古賢。不徇私而立身。不苟媚¶
而取俗。陶淵明之五柳。更益芳聲。宓子賤之一琴。尤光茂¶
績。我令尹潛敷陰隲。顯著誠明。愈四鄉之瘡痍。蘇百里之¶
疲瘵。洋洋德美。嘉譽孔彰。聊書不朽之功。以紀他山之石。¶
縣尉樊公偲。儒囤騰芳。詞林茁秀。心澄皎月。德瑩冰壺。勸¶
彼農桑。出不嫌於乘露。聞其疾苦。歸匪憚於帶星。與令尹¶
盡節奉公。勞神瘁思。席無暫暖。身不求安。固力規畫。不日¶
完輯。此乃聲流衆口。德叶㣥情。裨贊之功。可謂大矣。列在¶
貞珉。以述政能。大順元年閏九月十日。鄉貢進士蘇圖元¶
撰。¶ 

¶
