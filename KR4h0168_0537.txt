#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:KR4h0168_NKFB_0536-24a> 
#+PROPERTY: JUAN 0537
欽定全唐文卷五百三十七¶ 

<pb:KR4h0168_NKFB_0537-01a>

* 裴度(一)¶ 

:PROPERTIES:
:PERSID: QTWAUT1430
:END:

度字中立。河東聞喜人。貞元五年進士。舉宏詞科。累拜中¶
書舍人。改御史中丞。元和十年拜中書侍郎同中書門下¶
平章事。擢彰義軍節度淮西宣慰招討處置等使。討吳元¶
濟。還朝策勛。進金紫光祿大夫宏文館大學士上柱國。封¶
晉國公。復知政事。出為河東節度使。穆宗敬宗朝凡三知¶
政事。文宗立。加門下侍郎集賢殿大學士太清宮使。進侍¶
<pb:KR4h0168_NKFB_0537-01b>
中。拜中書令。薨年七十五。冊贈太傅。諡文忠。會昌元年加¶
贈太師。¶ 

** 漢宣帝冠帶單于賦(以威懷禮加北戎遂定為韻)¶ 

:PROPERTIES:
:TITID: QTWTIT10719
:PERSID: QTWAUT1430
:END:

昔漢宣帝。休明允塞。烜中葉之英聲。示遠人以文德。既而¶
幸甘泉以居正。朝呼韓於有北。錫之紱冕。俾之藩翊。位居¶
侯王之上。侍在軒墀之側。服之孔備。垂懸綬之腰章。髮則¶
有餘。映切雲之首飾。且會朝之次。昭明孔融。雖加之以禮。¶
實誘之以衷。厥錫既殊。荷榮華之寵命。其儀未習。懵衣服¶
之在躬。此實可以閱帝聰。播皇風。亦何必貺玉帛之資。空¶
成耗國。錫金石之樂。用表和戎。夫爵以賞功。服以旌禮。懿¶ 
<pb:KR4h0168_NKFB_0537-02a>
爾容之中順。故我命之光啟。矧乃來茲鳳闕。踰彼龍沙。知¶
漢德之全盛。厭胡俗之幽遐。齊縞帶於周行。獨明向化。異¶
元冕於醜類。豈曰亂華。錫之不聞於屢褫。崇之豈俟夫三¶
加。想夫解辮懷恩。動容思媚。乍重譯而獻欵。或稽顙而奉¶
贄。使㣥方之闓樂。由一人之錫遂。鏘之玉佩。顧韋韝而多¶
慙。穎以金貂。與厖服而自異。是使孔熾之類。率服而莫違。¶
悍戾之屬。束帶而共歸。知子之來。贈同雜珮。彰君之化。德¶
乃垂衣。殊沐猴而可作。方戴鶡而有威。今我后散皇明而¶
馳聖聽。致戎夏之克定。勤厲理而明弻諧。故蠻夷之允懷。¶
<pb:KR4h0168_NKFB_0537-02b>
尚冠帶於萬里。舞干羽於兩階。彼長纓之與五餌。何斯道¶
之孔乖。¶ 

** 鑄劒㦸為農器賦(以天下無事務農息兵為韻)¶ 

:PROPERTIES:
:TITID: QTWTIT10720
:PERSID: QTWAUT1430
:END:

皇帝嗣位之十三載。寰海鏡清。方隅砥平。驅域中盡歸力¶
穡。示天下不復用兵。於是銷鋒鏑而俶載南畝。庤錢鎛而¶
平秩西成。所以殄凶器。降嘉生。收禍亂之根本。致兆庶之¶
豐盈者也。既而清天步。虛武庫。劒鍔銷。㦸鋩露。當時出匣。¶
揮獷俗以來賓。今日在鎔。唯良工之所鑄。長鍛倏爾而從¶
革。覃耜忽焉而中度。廢六月之遄征。興三時之盛務。觀乎¶ 
<pb:KR4h0168_NKFB_0537-03a>
聚而改煎。歘飛燄而涌煙。從而再造。將分地而用天。宜人¶
之歌。允符於假樂。多稼之頌。式合於大田。若夫弓戈櫜戢¶
於寧歲。牛馬放歸於豐年。徒虛語耳。胡可比焉。則知先利¶
其器。欲善其事。俾汙萊之盡闢。由兵革之不試。洪鑪既鍛。¶
失似雪之鋒鋩。綠野載耕。佇如雲之苗穟。昔用之而有所。¶
雖弭之而不棄。矧國家以教令為車徒。故器械可得而無。¶
以道義為封域。故戰爭可得而息。由是執帝堯之允恭。復¶
后稷之訓農。理化資於地力。福祥致於天宗。此乃慶自一¶
人。風行九野。建中於上。返本於下。下臣系而稱曰。秦金狄¶
<pb:KR4h0168_NKFB_0537-03b>
兮未仁。周無射兮非雅。豈若我后之重穀。盡濟㣥生於良¶
冶。¶ 

** 黃目樽賦(以清廟之器所以禮神為韻)¶ 

:PROPERTIES:
:TITID: QTWTIT10721
:PERSID: QTWAUT1430
:END:

聖人之制祭也。因物達情。比象配類。盡內心之享禮。定黃¶
目之彞器。居樽之上。察神之至。黃其色。保純固於中央。目¶
以名。洞清明於幽邃。將以贊禘祫。報天地。成形而百代猶¶
傳。徧祭而萬靈具醉。懿夫周禮盡在。殷薦孔明。鬱鬯馨而¶
外達。湛醪華而內清。濩落為用。昭彰表誠。自可配於龍勺。¶
焉取儔於兕觥。當其霜露盛時。金石奏廟。告虔之始。在物¶ 
<pb:KR4h0168_NKFB_0537-04a>
居要。動明酌而曼醁騰光。澄舊汙而圓規納照。且禮經所¶
紀。象設有以。首瑚璉之序。助宗廟之美。體含宏。足擎[:#AS-856A:⿰⻊⿱巳心]。從¶
祝之獻。而如鼎之峙。精氣皎於外飾。黃潤豔於通理。嚴敬¶
而挹。且見夫爵盈。明德之歆。詎聞乎罍恥。若乃籩豆並置。¶
陶匏共陳。亦可以備觀光之祭法。攄素懷於蜡賓。酌其中。¶
諒明明之取義。華其睆。將屬屬以交神。至於夜燎之時。宿¶
設之所。含霜若麗夫金質。導氣更宜夫桂醑。自合禮於宗¶
彞。匪齊名於杜舉。是知純嘏將降。明禋在茲。達臭陰於勿¶
勿。駐靈駕之偲偲。尚禮然也。明王用之。方今樂和同。禮無¶
<pb:KR4h0168_NKFB_0537-04b>
體。粢盛式務。鬱器光啟。客有習於聲詩。願奉樽而觀禮。¶ 

** 神龜負圖出河賦(以作瑞前王始啟文教為韻)¶ 

:PROPERTIES:
:TITID: QTWTIT10722
:PERSID: QTWAUT1430
:END:

茫茫積流。祚聖有作。動上天之密命。假靈龜以潛躍。葢欲¶
以慶遙源。敷景鑠。寫物象之精秘。化人文之朴畧。豈不以¶
河之德兮靈長。龜之壽兮會昌。載徵符先呈於古帝。稱大¶
寶後遺於寧王。故將出也。感天地。動陰陽。浮九折之澄碧。¶
散五色之榮光。然後蹈箭流而泳花浪。露元甲而明繡裳。¶
初若沉圓璧而未沒。稍似泛孤鳬而欲翔。既而降芳蓮。蹈¶
清沚。五老游而共覩。列聖過而每喜。出朝日如耀其寶圖。¶ 

<pb:KR4h0168_NKFB_0537-05a>

伏靈壇狀陳其鏤簋。布爻象之糺紛。蘊天地之終始。負謀¶
謨之畫。將化洪荒。當授受之時。豈思綠水。非臆對之可述。¶
諒鈎深而有致。所以出河宗。作天瑞。馮夷倚浪以相送。神¶
魚鼓舞而旋避。於戲。冥數窅然。自我而傳。外骨明賁。中心¶
善泉。將後天而思永。豈為贄而居前。至如魚託素以達情。¶
鳳銜詔而展禮。未若祥開八卦。兆動四體。闡文教寧木鐸¶
之足儔。贊貞明與日月而同啟。洎乎形貌既著。品物類分。¶
榮萬化之茫昧。合一氣之絪縕。讖用光於夏葉。繇每煥於¶
<pb:KR4h0168_NKFB_0537-05b>
羲文。此乃天理用彰。神道設教。故躍波而委質。殊以文而¶
飾貌。觸綸誠怪於文鰩。隱霧徒嗟乎元豹。此悠久也。可是¶
則而是效。¶ 

** 白烏呈瑞賦¶ 
:PROPERTIES:
:TITID: QTWTIT10723
:PERSID: QTWAUT1430
:END:

翩彼靈烏。賁然效質。披圖牒而罔二。叶邦家而得一。備體¶
有光。至真無匹。宗廟薦敬。帝王之孝克孚。天地感仁。潔朗¶
之容可述。恥受彩以相混。故莫黑而獨出。上瓊樹而若無。¶
下瑤階而乍失。懷恩反哺。方去去以凌雲。養素來儀。且翻¶
翻而就日。觀夫載飛載止。厥狀粲然。不染而成。因心之孝¶
以立。匪召而至。感物之道遐宣。向皇風而自舞。與麗景而¶ 
<pb:KR4h0168_NKFB_0537-06a>
相鮮。人具爾瞻。既含章而效祉。我無爾詐。乃見素以守全。¶
乃知王澤竭而退飛。帝道通而無遏。彼明心兮不妄至。知¶
大節兮不可奪。象潔白而攸歸。知愛敬之旁達。懿夫不汚¶
其色。罔違斯道。秀質安倚。凝光淨好。美仁慈之及物。故易¶
色於昭昭。惡赤黑之眩人。乃成形於皓皓。且夫應圖咸若。¶
鄙臯澤之鳴鶴。瑞聖不還。陋江湖之白鷴。諒飲啄於仁義。¶
豈逃潛於阻艱。所以其出無常。其來有素。雲凝標於羽族。¶
玉潤合於王度。常從碧海。隨杲日而悠揚。今在華林。遇盛¶
時而瞻顧。實由我后敬之昭假。皇矣光宅。垂拱而燭幽以¶
<pb:KR4h0168_NKFB_0537-06b>
明。禽鳥乃化元為白。逗祥光而聿至。望休氣以來格。時哉¶
時哉。奮翹英於紫陌。¶ 

** 三驅賦(以蒐畋以時網去三面為韻)¶ 

:PROPERTIES:
:TITID: QTWTIT10724
:PERSID: QTWAUT1430
:END:

古之畋獵。自天子達諸侯。秋則獮。春則蒐。非有情於殺戮。¶
固無取於盤遊。葢以除時稼之所害。示軍容之克修。故王¶
者有三驅之禮也。職此之由。夫生殺之柄。主之於天。生誠¶
有之。殺亦宜然。是乃張我武。出於畋。植靈旗以準的。應晉¶
鼓以周旋。兵作於後。獸馳於前。背主而去者以其逆而必¶
殺。委質而來者以其順而必全。是知從禽之中。有古義焉。¶ 

<pb:KR4h0168_NKFB_0537-07a>

何哉。三驅之義。我則有以。且以驅為名。至三而止。驅者以¶
無合圍之道。三者以有知足之理。葢以明上帝之心。見聖¶
人之旨。初其擇吉日。戒師期。既逐獸以禮。亦使人以時。不¶
如追軍。詎設左右之翼。有異捕鹿。寧分掎角之師。夫堯舜¶
而來。殷周以往。皆順時而行令。非害物以示養。無違者不¶
殺。知有異於焚林。犯德者取之。固無間於漏網。故知樹德¶
務滋。除惡務去。所以欲萬國之畏威。使四方之即叙。柔者¶
來服。則必解其罻羅。挺而背走。則必烹於鼎俎。若然者。必¶
<pb:KR4h0168_NKFB_0537-07b>
沮其彊梁。而銷其旅拒也。逮乎大漢。遊盤是恣。馳騁是躭。¶
崇苑囿而大開。里寧止百。取庖厨之饜飫。畋豈惟三。不然¶
者。何以子雲有長楊之諷。相如有亡是之談。我國家修古¶
典。斥遊宴。狩不奪於三時。網惟留於一面。大田多稼。聊會¶
獵以長苗。四海無虞。徒因蒐而教戰。美矣哉。三驅之禮。因¶
茲而又見。¶ 

** 鈞天樂賦(以上天無聲昭錫有道為韻)¶ 

:PROPERTIES:
:TITID: QTWTIT10725
:PERSID: QTWAUT1430
:END:

嘉大樂之同和。惟上帝之申錫。豈功成之可致。必神遇而¶
來覿。吉夢足徵。奇音無斁。爰昇天表。備聽乎皦如繹如。方¶
悟人間。徒聞乎擊石拊石。想夫秦穆趙簡。遊魂太清。下連¶ 
<pb:KR4h0168_NKFB_0537-08a>
霄而無覺。上和奏而有聲。感之深。殊九變之曲。神而化。異¶
三代之名。則知昭假於下。潛通在上。俾晝作夜。既尚寐而¶
冥濛。好樂無荒。乃克諧而瀏亮。翕然並作。隱爾盡暢。所以¶
娛其精誠。所以滌夫昏妄。既而受天錫。降天衢。空恍惚於¶
冲漠。猶髣髴於虛無。餘響愔愔而在聽。撫躬眇眇而異途。¶
原夫育萬靈。騰九有。縱未央之娛樂。表不息之悠久。永為¶
二主。觀樂鈞天。假夢中之高會。豈邦內之驩然。未若我皇¶
沖一氣而獨運。協六律而相宣。發善令為鐘鼓。播仁聲於¶
管弦。將興慶於乾坤之內。非取樂於耳目之前。不識不知。¶
<pb:KR4h0168_NKFB_0537-08b>
順天之道。旁流喜氣。寧候於鏗鏘。盡得歡心。詎資於擊考。¶
斯乃常聞於率土。不閟於重霄。致中和而廣被。誠教化之¶
孔昭。是曰鈞天之樂也。又何萬舞之與九韶。¶ 

** 二氣合景星賦(以其狀無常出有道之國為韻)¶ 

:PROPERTIES:
:TITID: QTWTIT10726
:PERSID: QTWAUT1430
:END:

景麗天中。君居人上。觀星文之高朗。見君德之洪暢。矧乎¶
景以為名。氣之可望。徒亘其二方之色。靡知其千變之狀。¶
故隱不可思。見無與期。必潛拱而元感。乃粲然而著之。諒¶
精誠之盡達。若影響而相追。且夫浩浩陰[:#AS-84EC:⿰⻖⿱步馬]。昭昭元吉。匪¶
乘運而生。將俟時而出。方今統三才而不爽。叶一德而無¶ 
<pb:KR4h0168_NKFB_0537-09a>
失。所以列其數而惟三。等其色而如一。既參差而比象。亦¶
錯落而為質。非煙非霧。相羃歷以氤氳。散彩耀芒。遠精明¶
而成實。懿其燭彼天衢。同日月之列於三無。瑞我元首。旌¶
號令之敷於九有。不然。何以渾青赤之悠揚。掩斗牛之熒¶
煌。或助月於晦朔。或偶聖而昭彰。昔在周公之攝贊幼主。¶
周武之肆伐大商。皆立功而本政。亦效祉而垂光。未若明¶
庭而治國。無事而降康。斯時也。豈虛其應。斯瑞也。則惟其¶
常。是以瑩霏微之中。形璀璨之色。仰嘉氣之來輝煥。喻他¶
方之歸道德。陋虞舜之近加於房。小唐堯之纔出於翼。瞻¶
<pb:KR4h0168_NKFB_0537-09b>
之踴躍。如北面之事一人。照之清明。若南向之觀萬國。豈¶
同乎嘒彼躔次。行諸歲時。昏在昴中。示春物之將蠢爾。申¶
為斗建。兆秋風之欲凄其。雖窮運數於晷刻。未甄邦國之¶
清夷。窅[:#AS-92F9:⿰帛⿱丿糸]邈兮元造。在休徵兮載考。何煒煜於重霄。信恢¶
宏於治道。手抃目駭兮。載賡歌於大寶。¶ 

** 歲寒知松柏後彫賦(以貞心勁節翠貫四時為韻)¶ 

:PROPERTIES:
:TITID: QTWTIT10727
:PERSID: QTWAUT1430
:END:

窮陰忽至。品物盡瘁。惟良木之堅貞。映衰林而蔥翠。桃蹊¶
李徑。聞別葉之互飛。松磵柏陵。見修條之自異。諒本性以¶
無易。託斯時而不類。雖殺菽之霜再三。斷篷之風數四。徒¶ 
<pb:KR4h0168_NKFB_0537-10a>
凜凜以終日。竟青青而在地。懿夫春夏榮滋。我不競於芳¶
時。秋冬淒冽。我不改其素節。遙分郁郁之煙。遠映霏霏之¶
雪。故其桑榆種其前後。梓植其行列。或蕭瑟以柯空。或離¶
披而條折。何在昔而相混。果迄今而旌別。觀夫陽曜以芳¶
菲為事。陰凝而肅殺為名。徒運彼以寒暑。豈齊我於枯榮。¶
斯乃時累不能累其質。天損不能損其貞。亦被霜氣。亦含¶
風聲。挺喬枝而易識。在灌木而難并。故蒼然以殊致。豈蠢¶
爾以叢生。異其鬱鬱秀色。亭亭高榦。產二儀之內。我獨後¶
彫。處㣥木之中。孰云共貫。當其黃隕。方可瞻翫。庭有槐兮¶
<pb:KR4h0168_NKFB_0537-10b>
落際。山有榛兮彫陰。見枯槁之無色。識茂悅之有心。愛日¶
照而逾靜。嚴飇吹而轉勁。或出眾而標奇。或處幽而表正。¶
雖結根山嶺。移植軒屏。如全真而率性。客有擇木務材。感¶
衰歎盛。悟標勁無永。申蚍蜉之歌。愛堅貞不渝。發風雨之¶
咏。松兮柏兮。猶君子之志行。¶ 

** 律中黃鍾賦(以聖人有以見天地之賾為韻)¶ 

:PROPERTIES:
:TITID: QTWTIT10728
:PERSID: QTWAUT1430
:END:

古者推歷生律。懸法示人。在寒暑之未兆。已斟酌於至神。¶
故能推一陽之生。為三正之始。察黃鍾之氣。煦然以升。辨¶
青帝之功。微而可紀。外去涸沍之節。內見發生之理。具無¶ 
<pb:KR4h0168_NKFB_0537-11a>
形而有聲。徒明目而聰耳。得於心而不昧。藏諸身而有以。¶
人事尚昧於先春。天統已彰於建子。若夫眾象高懸。可伺¶
察於穹天。㣥形多類。可區別於厚地。雖紛綸而靡極。終視¶
聽之攸記。未若竹管之用。前知歲時。葭灰之動。罔失毫釐。¶
物之先見。應必在茲。取竅厚而均者。當微眇而候之。是則¶
陰陽之運。變化之期。易以形隱。難以氣欺。懿其十一月之¶
節。十二辰之首。因積小以成大。得出無而入有。遂能以吹¶
灰於中。動穀於口。亦猶道之生一。宛在陽之初九。觀乎窮¶
天地之性。興邦國之政。洎純陰之始凝。導太陽之將盛。何¶
<pb:KR4h0168_NKFB_0537-11b>
制器之精微。可騐物於遼敻。故曰述之者明。作之者聖。所¶
以觀一管之動靜。效五音之邪正。斯乃造物於又元。考時¶
於至賾。就兩儀之茫昧。先萬物而探索。六律六呂。由是以¶
相生。八風八音。由茲而卒獲。矧夫國家仰合天法。俯迴天¶
眷。既用晦而必明。亦處蒙而可見。敦氣數之元本。去聲色¶
於㝢縣。彼唐堯敬授。羲和欽若。未曰窮微而知變。¶ 

** 古君子佩玉賦(以思古君子行必鏘玉為韻)¶ 

:PROPERTIES:
:TITID: QTWTIT10729
:PERSID: QTWAUT1430
:END:

伊君子兮何師。邈淳古而繹思。儼然有章。相威儀於樂只。¶
溫其如玉。故切磋而佩之。縝密是比。貞明所資。追琢斯成。¶ 

<pb:KR4h0168_NKFB_0537-12a>

既殊張氏之印。清美可羨。寧匹孔侯之龜。是用濯自丹水。¶
取諸元圃。君求美質。我則表溫潤於光容。臣聽好音。我則¶
動淒清於步武。結以紳帶。綴以環組。使感之者在約而思¶
純。服之者居今而行古。豈比夫詩人無文。贈雜佩兮夫君。¶
騷人著美。紉幽蘭兮之子。是以嘉其抱素。貴以合貞。想見¶
白虹之氣。思聞清越之聲。發凝輝兮既昭我述。鏘雅韻兮¶
必俟君行。是以敬慎侯度。獨高人情。至若斲以為壺。徒玩¶
其質。執而為璧。徒旌其秩。豈若用之有方。垂之無必。威儀¶
<pb:KR4h0168_NKFB_0537-12b>
棣棣。居則粲然之光。進退瑲瑲。動則泠然之律。是以古之¶
君子。物有其章。溫恭可象。環珮其鏘。既覩容而生敬。諒播¶
往以傳芳。然則貞玉之質。非賢無以服用。昔賢之珮。非玉¶
無以表彰。故佩斯敬。覩斯莊。方今野無遺賢。山不藏玉。彼¶
華佩兮。同昔時以入用。彼君子兮。思古人以自勗。故能振¶
休風。播淳俗。則今日之佩玉。昔賢之高躅者也。¶ 

** 簫韶九成賦(以曲終九成百獸皆舞為韻)¶ 

:PROPERTIES:
:TITID: QTWTIT10730
:PERSID: QTWAUT1430
:END:

聖人順天道。防人欲。布和以調其性。宣樂以察其俗。氣將¶
導志。五聲發以成文。化盡歡心。百獸率而叶曲。茫茫大空。¶
樂生其中。聲隨化感。律與天通。交四氣之溥暢。貫三光乎¶ 
<pb:KR4h0168_NKFB_0537-13a>
昭融。將君子以審樂。故先王以省風。致同和於天地。諒難¶
究其始終。惟樂之廣。於何不有。包陰陽兮不集不散。降神¶
靈兮或六或九。故季札聆音而感深。宣尼忘味於甘否。昭¶
覆燾兮煦嫗。召游泳以飛走。演自窅冥。發於性情。將不動¶
而為動。自無聲而有聲。王者通三。我則貫三才而作。陽數¶
有九。我則至九變而成。不然者。何以調大中。何以繼光宅。¶
作終樂於數四。歷君子之凡百。其聲轉融。其道彌赫。大哉¶
至樂。於以洪覆。收之而合乎希夷。張之而散乎宇宙。感天¶
神與地祇。格靈禽與仁獸。扇風化而以攢。則雍熙之可就。¶
<pb:KR4h0168_NKFB_0537-13b>
大韶命曲。大章同儕。既和且樂。亦孔之皆。且簫為器之所¶
細。鳳為王之所懷。若惉懘之音感。清淨之化乖。則歌已而¶
於狂客。孰來儀於克諧。恭惟我君。配天作主。命工典樂。考¶
法師古。浹聲教之汪濊。合堯禹之規矩。士有聞韶嘉於蘊¶
道。擊壤希乎可取。同鳥獸之歸仁。承德音而率舞。¶ 

** 讓平章事表¶ 
:PROPERTIES:
:TITID: QTWTIT10731
:PERSID: QTWAUT1430
:END:

臣某言。臣聞知足不辱。知止不殆。若險危而久處。駑劣而¶
又病。則顛隮之期。斯須可待。况臣本性褊狹。久塵樞近。眾¶
所謂否。心有可焉。眾所謂可。心有否焉。則皆盡言。莫敢畏¶ 
<pb:KR4h0168_NKFB_0537-14a>
避。所以居多忤物。動不適時。聖恩雖為曲全。人理終難自¶
咎。臣某中謝。伏惟尊號皇帝陛下紹開洪業。再受景命。盪¶
諸夏之妖孽。致㣥生於仁壽。臣之厚幸。遇此昌期。徒荷聖¶
功。莫効分寸。乞避賢路。少安疲病。臣不敢廣引前事。崇飾¶
虛辭。直以折足為憂。冀有保身之望。若任在(闕二字)可以匡¶
輔朝廷。則臣以生前。豈敢愛惜性命。但以去之無損。留則¶
可哀。儻受始終之恩。是全進退之道。無任悃欵之至。¶ 

** 代李大夫請朝覲表¶ 
:PROPERTIES:
:TITID: QTWTIT10732
:PERSID: QTWAUT1430
:END:

臣聞天道君也。高而下濟。地道臣也。卑而上行。上下交感。¶
<pb:KR4h0168_NKFB_0537-14b>
然後萬物生焉。庶政成焉。其或蓊鬱不通。則為災沴之氣。¶
必在宣達。使之光明。太平之風。實繫於此。伏惟文武大聖¶
廣孝皇帝洪覆品彙。光宅寰區。翾飛跂行。皆得其所。况臣¶
器識庸陋。遭遇便蕃。始事憲宗。過蒙驅策。復事先帝。猥加¶
爵命。大恩無報。終懼且慙。以至今日。又承寵寄。涓毫未効。¶
齒髮將衰。起在山南。不遠甸服。宴安厚利。拜受軒階。此則¶
為君之道。下濟有餘。為臣之道。上行不足。尸祿彌久。心魂¶
若驚。日往月來。寖成憂塞。伏希降鑒。特許入覲。冀得少謝¶
萬一。使無壅情。然後退歸里閭。降避賢路。雖則萬殞無恨。¶ 

<pb:KR4h0168_NKFB_0537-15a>

可謂百生之幸。况李光顏薛苹。皆武臣也。淮海以為要重。¶
然猶邐迤而至。述職明庭。臣儒臣也。梁漢無事。道途孔邇。¶
若泰然自安。貪冒榮顯。任為公相。眾所指名。又何以表率¶
四方。儀刑多士。臣不勝傾心延首瞻系天衢之至。¶ 

** 懇辭冊禮表¶ 
:PROPERTIES:
:TITID: QTWTIT10733
:PERSID: QTWAUT1430
:END:

臣蒙恩授前件官。准制取今月二十八日冊命者。伏以公¶
台崇禮。典冊盛儀。庸臣當之。實謂忝越。况累承寵命。亦為¶
便蕃。前後三度。已行此禮。令臣猶忝參樞近。竊懼無以弻¶
<pb:KR4h0168_NKFB_0537-15b>
諧。重此勞煩。有靦面目。伏乞天恩且課臣官効。責臣事實。¶
冊命之儀。特賜停罷。則素餐高位。空負恥於中心。弁冕輅¶
車。免譏誚於眾口。不勝慚惶懇迫之至。¶ 

** 却賜玉帶表¶ 
:PROPERTIES:
:TITID: QTWTIT10734
:PERSID: QTWAUT1430
:END:

內府之珍。先朝所賜。既不敢將歸地下。又不合留向人間。¶
謹却封進。¶ 

** 論元稹魏宏簡姦狀疏¶ 
:PROPERTIES:
:TITID: QTWTIT10735
:PERSID: QTWAUT1430
:END:

臣聞主聖臣直。今既遇聖主。輙為直臣。上荅殊私。下塞㣥¶
謗。誓除國蠧。無以家為。苟獻替之可行。何性命之足惜。伏¶
惟文武孝德皇帝陛下恭承丕業。光啟雄圖。方殄頑人之¶ 
<pb:KR4h0168_NKFB_0537-16a>
風。以立太平之事。而逆豎搆亂。震驚山東。奸臣作朋。撓亂¶
國政。陛下欲掃蕩幽鎮。先宜肅清朝廷。何者。為患有大小。¶
議事有先後。河朔逆賊。祗亂山東。禁闈奸臣。必亂天下。是¶
則河朔患小。禁闈患大。小者臣等與諸道戎臣。必能翦滅。¶
大者非陛下制斷。非陛下覺悟。無計驅除。今文武百寮。中¶
外萬品。有心者無不憤怨。有口者無不咨嗟。直以威權方¶
重。獎用方深。有所畏避。不敢抵觸。恐事未行。而禍已及。不¶
為國計。且為身計耳。臣比者猶思隱忍。不願發明。一則以¶
罪惡如山。怨謗如雷。伏料聖明。自必誅殛。一則以四方無¶
<pb:KR4h0168_NKFB_0537-16b>
事。萬樞且過。雖紀綱潛壞。賄賂公行。待其貫盈。必自顛覆。¶
今屬凶徒擾攘。宸衷憂軫。凡有制命。繫於安危。痛此奸邪。¶
恣其欺罔。干亂聖畧。非止一途。又與翰苑近臣。結為朋黨。¶
陛下聽其所說。則必訪於近臣。不知近臣已先私相計會。¶
更唱迭和。蔽惑聰明。所以臣自兵興以來。所陳章疏。事皆¶
切要。所奉書詔。多有參差。蒙陛下委寄之意不輕。被奸臣¶
抑損之事不少。臣與佞倖。亦無讐嫌。祗是昨者臣請乘傳¶
詣闕。面陳戎事。奸臣之黨。最所畏懼。知臣若到御座之前。¶
必能悉數其罪。以此百計。止臣此行。臣又請領兵齊進。逐¶ 
<pb:KR4h0168_NKFB_0537-17a>
便討賊。奸臣之黨。曲加阻礙。恐臣統率諸道。或有成功。進¶
退皆受覊牽。意見悉遭蔽塞。復與一二憸狡。同辭合力。或¶
令兩道招撫。逗留旬時。或遣他州行營。拖曳日月。但欲令¶
臣失所。使臣無成。則天下理亂。山東勝負。悉不顧矣。為臣¶
事君。一至於此。且陛下前後左右。忠良至多。亦有熟會典¶
章。亦有飽諳師旅。足以任使。何獨斯人。以臣愚見。若朝中¶
奸臣盡去。則河朔逆賊。不討而自平。若朝中奸臣尚在。則¶
河朔逆賊。雖平無益。臣伏讀國史。見代宗之朝。蕃戎侵軼。¶
直犯都城。代宗不知。葢被程元振壅蔽。幾危社稷。當時柳¶
<pb:KR4h0168_NKFB_0537-17b>
伉。乃太常一博士耳。猶能抗表歸罪。為國除害。今臣所任。¶
兼總將相。豈可坐觀凶邪。有曀日月。臣不勝感憤嫉惡之¶
至。謹附中使趙奉國奉表以聞。倘陛下未甚信臣。猶惑奸¶
黨。伏乞出臣此表。令三事大夫與百寮集議。彼不受責。臣¶
合伏辜。天鑒孔明。照臣肝血。但得天下之人。知臣不負陛¶
下。則臣雖死之日。猶生之年。¶ 

** 第二疏¶ 
:PROPERTIES:
:TITID: QTWTIT10736
:PERSID: QTWAUT1430
:END:

臣某言。臣聞木有蠧蟲。其木必壞。國有奸臣。其國必亂。伏¶
以前件人為蠧為奸。欺下罔上。百辟卿士。莫敢指名。若不¶ 
<pb:KR4h0168_NKFB_0537-18a>
竄逐。必為患難。陛下他時追悔。亦恐無及。臣所以奮不顧¶
身。舉明罪惡。其第一表第二狀。伏恐聖意含宏。留中不行。¶
臣謹再寫重進。伏乞聖恩宣出。令文武百官於朝堂集議。¶
必以臣表狀虛謬。牴牾權倖。伏望更加譴責。以謝宏簡元¶
稹。如宏簡元稹等實為朋黨。實蔽聖聰。實是奸邪。實作威¶
福。伏望議事定刑。以謝天下。臣今將赴行營。誓除凶寇。而¶
憂在心腹。不在四支。憂在朝堂。不在河朔。伏感諸葛亮出¶
師之時。上表言事。猶以宮中府中。不宜異同科犯。為善為¶
惡。請申刑賞。臣才雖不逮諸葛亮。心有慕於古人。昧死聞¶
<pb:KR4h0168_NKFB_0537-18b>
天。伏紙流汗。¶ 

** 論田宏正討李師道疏¶ 
:PROPERTIES:
:TITID: QTWTIT10737
:PERSID: QTWAUT1430
:END:

魏博一軍。不同諸道。過河之後。却退不得。便須進擊。方見¶
成功。若取黎陽渡河。既纔離本界。便至滑州。徒有供餉之¶
勞。又生顧望之勢。况宏正光顏。並少威斷。更相疑惑。必恐¶
遷延。然兵士不從中制一定處分。或慮不可。若欲於河南¶
持重。則不如河北養威。不然。則且秣馬厲兵。候霜降水落。¶
於楊劉渡河。直抵鄆州。但得至陽穀已來下營。則兵勢自¶
盛。賊形自撓。¶ 

<pb:KR4h0168_NKFB_0537-19a>

** 請罷知政事疏¶ 
:PROPERTIES:
:TITID: QTWTIT10738
:PERSID: QTWAUT1430
:END:

臣昨於延英陳乞。伏奉聖旨。未遂愚衷。切以上古明王聖¶
帝。致理興化。雖繇元首。亦在股肱。所以述堯舜之道。則言¶
稷契臯夔。紀太宗元宗之德。則言房杜姚宋。自古至今。未¶
有不任輔弻而能獨理天下者。况今天下。異於十年以前。¶
方馭駕文武。廓清寇亂。建昇平之業。十已得八九。然華夏¶
安否。係於朝廷。朝廷輕重。在於宰相。如臣駑鈍。夙夜戰兢。¶
常以為上有聖君。下無賢臣。不能增日月之明。廣天地之¶
<pb:KR4h0168_NKFB_0537-19b>
德。遂使每事皆勞聖心。所以平賊安人。費力如此。實繇臣¶
輩不稱所職。方期陛下博採物議。旁求人望。致之於輔弻。¶
責之以化成。而乃忽取微人。列於重地。始則殿庭班列。相¶
與驚駭。旋則街衢市肆。相與笑呼。伏計遠近流聞。與京師¶
無異。何者。天子如堂。宰臣如陛。陛高則堂高。陛卑則堂不¶
得高矣。宰臣失人。則天子不得尊矣。伏以陛下叡哲文明。¶
惟天所授。凡所閱視。洞達無遺。所以比來選任宰相。縱道¶
不周物。才不濟時。公望所歸。皆有可取。况皇甫鎛自掌財¶
賦。以苛為察。以刻為明。自京北京西城鎮及百司并遠近¶
州府。應是仰給支度之處。無不苦口切齒。願食其肉。猶賴¶ 
<pb:KR4h0168_NKFB_0537-20a>
臣等每加勸誡。或為奏論。庶事之中。抑令通濟。比者淮西¶
諸軍糧料所破五成錢。其實祗與一成兩成。士卒怨怒。皆¶
欲離叛。臣到行營。方且慰諭。慮其遷延不進。供軍漸難。但¶
能前行。必有優賞。以此約定。然後切勒供軍官。且支九月¶
一日兩成已上錢。俱各努力。方將小安。不然。必有潰散。今¶
舊兵悉向淄青討伐。忽聞此人入相。則必相與驚憂。以為¶
更有前時之事。則無告訴之處。雖侵刻不少。然漏落亦多。¶
所以罷兵之後。經費錢一千三十萬貫。此事猶可。直以性¶
惟狡詐。言不誠實。朝三暮四。天下共知。唯能上惑聖聽。足¶
<pb:KR4h0168_NKFB_0537-20b>
見奸邪之極。程[:#AS-82FA:●]雖人品凡俗。然心事和平。處之煩劇。或¶
亦得力。但昇之相位。使在公卿之上。實亦非宜。如皇甫鎛。¶
天下之人怨入骨髓。陛下今日收為股肱。列在台鼎。切恐¶
不可。伏惟圖之。儻陛下納臣懇欵。速賜移易。以副天下之¶
望。則天下幸甚。伏聞李修疾病。亦求入來。如浙西觀察使¶
且與亦得。臣知言一出口。必犯天威。但使言行。甘心獲戾。¶
今者臣若不退。天下之人謂臣不識廉恥。臣若不言。天下¶
之人謂臣有負恩寵。今退既未許。言又不聽。如火燒心。若¶
箭攢體。臣自無惜。惜陛下今日事勢。何者。淮西盪定。河北¶ 
<pb:KR4h0168_NKFB_0537-21a>
底寧。承宗歛手削地。程權束身赴闕。韓宏輿疾討賊。此豈¶
京師氣力。能制其命。祗是朝廷處置。能服其心。今既繼開¶
中興。再造區夏。陛下何忍却自破除。使億萬之眾離心。四¶
方諸侯解體。凡百君子。皆欲慟哭。况陛下任臣之意。豈比¶
常人。臣事陛下之心。敢同眾士。所以昧死重封以聞。如不¶
足觀。臣當引領受責。陛下引一市肆商徒。與臣同列。在臣¶
亦有何損。陛下實有所傷。不勝憤懣惶恐之至。¶ 

** 諫晏朝疏¶ 
:PROPERTIES:
:TITID: QTWTIT10739
:PERSID: QTWAUT1430
:END:

伏以頤養聖躬。在於順適時候。若飲食有節。寢興有常。四¶
<pb:KR4h0168_NKFB_0537-21b>
體惟和。萬壽可保。謹按道書。春夏早起。取鷄鳴時。秋冬晏¶
起。取日出時。葢在陽則欲及陰凉。在陰則欲及陽煖。今陛¶
下憂勤庶政。親覽萬幾。每御延英。召臣等奏對。方屬盛夏。¶
宜在清晨。如至己午之間。則當炎赫之際。雖日昃忘食。不¶
憚其勞。仰瞻旒扆。亦似煩熱。臣等己曾陳論。竊望聽納。不¶
勝懇迫之至。¶ 

** 諫坐朝稀少疏¶ 
:PROPERTIES:
:TITID: QTWTIT10740
:PERSID: QTWAUT1430
:END:

比者陛下每月約六七度坐朝。天下人心。無不知陛下躬¶
親庶政。直至河北。賊臣遠聞。亦皆慴懼。今自兩月以來。入¶ 
<pb:KR4h0168_NKFB_0537-22a>
閣及開延英稍稀。或恐大段公事須咨稟睿謀者。有所壅¶
滯。伏冀陛下稍示憂勤。乘凉數坐。廣加延問。使得盡誠。¶ 

¶
