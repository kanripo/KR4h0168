#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:KR4h0168_NKFB_0187-10a> ¶
#+PROPERTY: JUAN 0188
欽定全唐文卷一百八十八¶ 

<pb:KR4h0168_NKFB_0188-01a>

* 韋承慶¶ 
:PROPERTIES:
:PERSID: QTWAUT0255
:END:

承慶字延休。贈幽州都督思謙子。舉進士。補雍王府參軍。¶
累遷太子司議郎。長安初為司僕少卿。轉天官侍郎。修國¶
史。拜鳳閣侍郎同鳳閣鸞臺平章事。神龍初坐附張昌宗¶
配流嶺表。起授辰州刺史。入為祕書員外少監。以修武后¶
實錄功封扶陽縣子。又撰武后紀聖文。加銀青光祿大夫。¶
遷黃門侍郎。未拜卒。贈祕書監。諡曰溫。¶ 

** 靈臺賦¶ 
:PROPERTIES:
:TITID: QTWTIT04740
:PERSID: QTWAUT0255
:END:
¶
<pb:KR4h0168_NKFB_0188-01b>

歲已殫。夜向闌。風威勁。霜氣寒。月斜臨於棟首。河半落於¶
簷端。心耿耿而不寐。魂[:#AS-87E7:⿻焭丶]¶ 
[:#AS-87E7:⿻焭丶]而未安。乃振衣危¶
坐。隱几太息。繹思於今古之津。佇懷於天地之域。粵若天¶
分地開。古往今來。物之播焉成萬品。人之生也配三才。伊¶
生人之為貴。咸賦職於靈臺。彼靈臺者。含粹而起。惟神所¶
止。想四大之樞機。執五成之端揆。統精靈之往復。括性命¶
之終始。坎憑慧而宣聽。離假明而暢視。六儀竦而承尊。百¶
骸運而為使。若眾星之拱璿極。猶列國之宗玉扆。夫其鼓¶
動陶甄。範圍涵育。質微用廣。如土圭之準盈縮。精靈器要。¶
譬灰琯之¶ 
<pb:KR4h0168_NKFB_0188-02a>
調涼燠。撫二儀之斡運。必用此而休復。閱庶類之區分。亦¶
俟茲而大畜。奧室資明於洞戶。飛軒寄轉於輕軸。靈筠挺¶
防露之篁。孤穎秀捎雲之木。其高也。巍乎峻峙。傑爾孤標。¶
上干日月。迥冠雲霄。其深也。如海之渟。如淵之邃。窅萬仞¶
兮沈以清。潛九重兮隱而閟。其平也。周道如砥。君子之夷¶
局。其險也。蜀門若劍。小人之跂躅。彌性場而極覽。溥情囿¶
而環矚。鮮開曠而閒凝。多鬱堙而窘促。萌一緒而千變。兆¶
片機而萬觸。無半刻而恬想。乃終年而汨欲。大木百圍而¶
窾竅。長河九支而屈曲。怒則烈火扇於衝飈。喜則春露融¶
<pb:KR4h0168_NKFB_0188-02b>
於朝旭。懼驚懷其若墜。憂結念其如束。或漫漫而川浮。或¶
迢迢而山屬。繁襟霧合而烟聚。單思鍼懸而縷續。其騖時¶
也。似飛蛾淩亂而投明燭。其趨利也。若饑烏聯翩而爭場¶
粟。力方躓而猶騁。量已傾而未足。吹劍首而聒虞韶。握砆¶
碔而衒荊玉。纖埃不讓於山阜。巨海見排於井谷。沈浮兮¶
靡定。去就兮多途。乍排下而進上。忽出有而入無。轉息而¶
延緣萬古。迴瞬而周流八區。形寥寥於衽席。慮淼淼於燕¶
娛。乃榮乃華。如馳如驅。甚飛猱之蹻喬木。遇奔兕之逸修¶
衢。雖杼軸而無已。吾未知其所圖。爾其清濁兩資。臧否兼¶ 
<pb:KR4h0168_NKFB_0188-03a>
司。有縵者而密者。幾附之而益之。勇怯於焉競爽。明晦所¶
以相欺。或外靜而中躁。或情慍而顏怡。或趣暌而迹偶。或¶
言信而誠疑。眉睫兩連而相對。山河萬重而在茲。莫覩其¶
深沈之實抱。徒見其俯僂之虛姿。類陰陽之不測。匹神鬼¶
之難期。不可審之以權量。不可卜之以蓍龜。爭度長而自¶
我。各守勝而為師。設皇綱而懸帝制。張地絡而舉天維。雖¶
眾條之所檢轄。在斯軔而不能持。徵善惡於遙祀。訪賢愚¶
於㣥冊。軒昊用之而司契。堯舜守之而光宅。湯武任之以¶
為王。桓文仗之而作伯。宏聖道者謂之周孔。肆凶德者攝¶
<pb:KR4h0168_NKFB_0188-03b>
為桀跖。體仁成曾史之行。毓智舉良平之策。六國起爭交¶
之端。三方構鼎峙之跡。政焚書而騁暴。巨誦典而崇僻。嚭¶
讒胥而獲誅。靳譖原而受斤。軻發匣而揮匕。如睨楹而抗¶
璧蕭朱始諧而末釁。餘耳初好而終隙。寵包詐而眤躬。牢¶
蘊邪而附石。究迴穴於今古。鬱繽紛於載籍。匪外物之所¶
嬰。諒乃心之攸敵。若乃無損無益。不盈不沖。湛虛明其若¶
鏡。坦宏量其如空。靜凝神而合道。動應物而收功。得至無¶
於象外。垂妙有於寰中。既脗合而懸解。且兼忘而大同。象¶
罔之珠易索。[:#AS-8867:⿳士冖䂞]籥之用無窮。入窅冥而超宇宙。翔寥廓而¶ 
<pb:KR4h0168_NKFB_0188-04a>
矯樊籠。斯上聖之神理。邈先幾而感通。諒凡情之靡得。徒¶
仰止於余衷。至於宅義依仁。棲貞履順。崇禮讓之扃闥。聳¶
溫恭之牆仞。赴角[:#AS-FBEC:●]是壑而全忠。處龍鄉而執信。情居損¶
而能酌。時處遯而無慍。(一作道在恒而不振)遊書圃而摭芳。挹文河¶
而澡潤。循雅度而成則。服嘉言而遣吝。乃懿士之清規。實¶
吾人之所徇。持弱操而知勉。飭微躬而底慎。思不忮而不¶
求。絕相靡而相刃。慨投筆而長想。聊綴音於末韻。¶ 

** 枯井賦¶ 
:PROPERTIES:
:TITID: QTWTIT04741
:PERSID: QTWAUT0255
:END:

粵若天生五材兮一不可棄。水包六府兮萬人攸利。汙樽¶
<pb:KR4h0168_NKFB_0188-04b>
抔飲兮變其淳樸。鑿井汲泉兮興其繪事。六十四卦兮表¶
其名。二十八宿兮列其位。伯益創而功立。重華浚而德備。¶
故有神邱玉檻。仙苑銀牀。浪華浮潤。醴泉味芳。永康則金¶
精化鳥。曲阜則土怪成羊。感至誠於漢將。通瑞氣於吳王。¶
若乃懸繘下垂。抽缾上出。窮百丈之幽祕。極九重之邃密。¶
由中夏而浹外區。自帝王而周庶匹。接壤鄰甸。駢閭比室。¶
咸賴此以資生。必待斯而養質。隨大小而周用。任多少而¶
取實。環終始兮歷古今。積歲時而[:#AS-92F9:⿰帛⿱丿糸]月日。湯七載而無減。¶
堯九年而不溢。一家曠兮靡寧。寸路虛而有䘏。運其功兮¶ 
<pb:KR4h0168_NKFB_0188-05a>
信廣。收其利兮焉畢。及夫欄傾甃毀。土陷泉沈。滋液中耗。¶
汙泥上侵。古桃顦顇兮無色。枯桐零落兮罷陰。霜霰積兮¶
空園冷。荊棘攢兮荒徑深。昔時之所趨挹。疇日之所窺臨。¶
皆指新而競往。䍐存舊而來尋。豈唯見嗤於射鮒。諒亦興¶
歎於無禽。如使崩壞重修。堙泉更渫。澄汰汙滓。鑒觀清冽。¶
擬畫處之蓮房。除哭者之茅絰。近類濟人之井。遠分夏后¶
之穴。若澗溪之始注。猶泛濫之初決。當給養之不窮。寧酌¶
甘而先竭。亂曰。有通有塞兮道之恒。時用時舍兮業方宏。¶
疏而洩兮甘潤騰。壅而竭兮汙泥增。彼幽涸兮如重啟。濟¶
<pb:KR4h0168_NKFB_0188-05b>
窮渴兮良所能。¶ 

** 明堂災極諫疏¶ 
:PROPERTIES:
:TITID: QTWTIT04742
:PERSID: QTWAUT0255
:END:

文明垂拱後。執政者未滿歲率以罪去。大抵皆惡逆不道。¶
夫構大厦濟巨川。必擇文梓艅艎。若亟毀而敗。則是用朽¶
木乘膠船也。臣謂陛下求賢之意切。而取人之路寬。故一¶
言有合而付大任。夫以堯舉舜。猶歷試諸艱。况庸庸者可¶
超處輔相。以百揆萬機畀小人哉。¶ 

** 上東宮啟¶ 
:PROPERTIES:
:TITID: QTWTIT04743
:PERSID: QTWAUT0255
:END:

臣承慶言。伏以殿下國之儲貳。主器承祧。百姓繫心。萬方¶ 
<pb:KR4h0168_NKFB_0188-06a>
延首。行一事天下所瞻。出一言天下所聽。動靜不可以不¶
慎。進退不可以不思。固須數引正人。詢謀得失。使忠言日¶
聞於耳。善事每關於心。所為合度。必自知其過。如此。則正¶
心起。邪心息。德業日新。聲聞彌廣。福祿可以長守。榮位可¶
以久安。若諂諛在側。忠良不進。意有所向。則合詞稱善。言¶
未出口。則同聲稱美。有非莫悟。有過莫知。便自為神睿聰¶
明。超絕今古。驕溢之漸。常必由之。伏願特留睿情。每存規¶
誡。聞過必改。見善必行。朝夕孜孜。常恐不及。則邦家是賴。¶
天下幸甚。進德修業。大易垂文。說禮敦詩。春秋所貴。尚書¶
<pb:KR4h0168_NKFB_0188-06b>
云。念終始。典于學。禮云。玉不琢。不成器。人不學。不知道。孔¶
子曰。吾嘗終日不食終夜不寢以思無益。不如學也。殿下¶
昔在藩邸。耽讀典墳。論道觀書。匪朝伊夕。自升儲貳。已歷¶
炎涼。侍讀承言。稍以稀簡。雖睿姿天挺。神明生知。器業自¶
然。非求外獎。然更加研勵。彌益風猷。伏願數召儒生。勤修¶
學藝。縑緗不離於左右。披閱無捨於光陰。使日知所未知。¶
月聞所未聞。凡在匹夫。苟能強學。猶可以高取名譽。坐致¶
簪纓。况殿下以儲后之尊。而能留心於學。德音之美。固無¶
得而稱焉。畋獵馳騁。敗德之源。必須順動。不可以盤遊無¶ 
<pb:KR4h0168_NKFB_0188-07a>
度。至於從禽逐獸。絕野馳原。駿足雲飛。輕弧電舉。當其適¶
意。豈憚艱危。無險不陵。無深不赴。忽然奔馬委轡。猛獸逸¶
㣥。致驚駭之憂。貽顛墜之患。雖有所悔。如何可及。夫以千¶
金之子。猶且坐不垂堂。况在萬國之貞。豈可不思重慎。殿¶
下初升儲位。養德春闈。理宜靜默自居。文史為務。不可數¶
為遊縱。以損德音。尚書云。內作色荒。外作禽荒。酣酒嗜音。¶
峻宇雕牆。有一於此。未或不兦。伏願詳覽古今。以為鑒戒。¶
殿下驅使之人。每於北門召入。如此等色。皆是憸利小人。¶
緣得供奉祗承。自謂別蒙恩幸。外則妄為威福。內則專事¶
<pb:KR4h0168_NKFB_0188-07b>
諂諛。巧媚百端。以求顏色。日為一事。時進一言。漸漬纖微。¶
遂成瑕累。此之浸潤。最難覺察。特須斥遠屏黜。不宜親近¶
左右。殿下皇儲國嗣。帝子天孫。府庫充盈。宮室崇麗。但使¶
不為鄙僻。不作奢淫。凡所營求。有司畢備。何藉此等。別有¶
祗承。今南衙官寮。皆是搢紳士子。或耆年舊德。博識洽聞。¶
或雅望英材。修身潔行。莫不策名委質。奉事殿下。自非陪¶
扈法仗。不得一奉宸顏。豈有僕隷輿臺。而可特承恩盼。伏¶
願一皆杜絕。勿許更至宮闈。所見者唯端士正人。所聞者¶
唯詩禮典誥。則邪孽無由而起。咎悔無從而生。睿德彌高。¶ 

<pb:KR4h0168_NKFB_0188-08a>

休聲日遠。伏見今年六月三十日令書。以崇文館中學士¶
極少。令賓客庶子詹事及宮官五品以下各舉所知。令出¶
已來。日月已久。官寮所舉。咸已進名。迄至於今。更無進止。¶
殿下敦崇學藝。廣訪時英。天下四方。莫不欣悅。文學之士。¶
飭躬待問。而淹歷時序。未有指歸。朝中搢紳。咸謂殿下徒¶
有其聲。而無其實。私談竊議。頗盈眾口。但令出惟行。理非¶
虛設。舉能進善。其事不輕。一降令書。終年寂寞。天下英髦。¶
誰不解體。此乃欲益反損。應是更非。伏願與賓客庶子等¶
<pb:KR4h0168_NKFB_0188-08b>
量宜早為處分。事或不可專決。亦須速以聞奏。不可淹延。¶
致招誹議。今關隴之外。蕃夷寇竊。國家將申弔伐。大興師¶
旅。轉輸給用。糜費日多。聖上內恤黎元。外憂疆埸。宵衣旰¶
食。惕慮兢懷。殿下在國為儲君。在家為長子。事兼家國。何¶
以自寧。至於居處服翫。飲食聲樂。並請務從省約。以助聖¶
上憂勞。不可每事豐華。自為安逸。儲副之尊。士庶瞻仰。雖¶
宮闈務簡。不資每日坐朝。至於朔望之辰。諸王賓客咸萃。¶
皆欲親承睿旨。肅奉宸儀。伏見秋冬以來。累月不曾一坐。¶
恭已之義。竊謂有虧。伏願每至此朝。特臨法仗。則殿下無¶
晏安之逸。㣥寮有趨奉之歡。臣聞體寬裕之德者。在乎納¶ 
<pb:KR4h0168_NKFB_0188-09a>
諫。懷忠貞之極者。期於盡節。是知君以不諱昭其羙。臣以¶
無隱達其誠。固君臣之大義。古今之通道。伏惟殿下挺叡¶
研幾。凝貞毓照。處帝王之元子。為億兆之副君。當其冊命¶
之初。天下含齒戴髮。童兒牧䜿。莫不歡忻踴躍。抃舞謳歌¶
者。以殿下至德至仁。克忠克孝。故能上當天意。下應人心。¶
雖夏邦建啟。周朝立誦。不之及也。但能行之以道。守之以¶
仁。居安慮危。在滿防溢。一日三省。一事九思。知稼穡之艱¶
難。省宮苑之遊翫。正辭雅誥。每關心術。女[:#AS-FBED:●]于聲亂色。不¶
留聰明。忠讜者引而親之。便佞者屏而遠之。則可以長主¶
<pb:KR4h0168_NKFB_0188-09b>
宗鬯。永在國本。照黃離以保元吉。居蒼震而享利貞。臣出¶
自膠庠。即參藩邸。微班再易。馳年十變。短才弱翰。濫蒙甄¶
獎。書記文章。特受恩寄。洎乎嗣登銀牓。復得忝侍銅闈。俯¶
存簪履之餘。仰攀鱗羽之末。蕩蕩鴻澤。霑濡不已。區區淺¶
志。答效無階。所以輸罄心源。瀝盡肝血。奉芻蕘之片議。獻¶
狂瞽之一言。庶輕露馳聲。薄滋於少海。纖塵驟影。微助於¶
瑤山。逆耳儻伸。觸鱗甘罪。無任悾款之至。謹奉啟以聞。¶ 

** 重上直言諫東宮啟¶ 
:PROPERTIES:
:TITID: QTWTIT04744
:PERSID: QTWAUT0255
:END:

臣聞太子者。君之貳。國之本也。所以承宗廟之重。繫億兆¶ 
<pb:KR4h0168_NKFB_0188-10a>
之心。萬國以貞。四海屬望。殿下以仁孝之德。明睿之姿。岳¶
峙泉澄。金貞玉裕。天皇升殿下以儲副。寄殿下以監撫。欲¶
使照無不及。恩無不覃。百僚仰重曜之輝。萬姓聞洊雷之¶
響。夫君以人為本。人以食為命。君非人無以保其位。人非¶
食無以全其生。故孔子曰。百姓足。君孰與不足。百姓不足。¶
君孰與足。自頃年以來。頻有水旱。菽粟不能豐稔。黎庶自¶
致煎窮。今夏亢陽。米價騰踴。貧窶之室。無以自資。朝夕遑¶
遑。惟憂餒饉。下人之瘼。實可哀矜。稼穡艱難。所宜詳悉。天¶
皇所以垂衣北極。殿下所以守器東宮。(一作朝)為天下之所¶
<pb:KR4h0168_NKFB_0188-10b>
尊。得天下之所利者。豈惟上元之幽贊。亦百姓之倚命也。¶
百姓危則社稷不能獨安。百姓亂則帝王不能獨理。故古¶
之明君。飽而知人飢。溫而知人寒。每以天下為憂。不以四¶
海為樂。今關隴之外。凶寇憑陵。西土邊甿。凋喪將盡。干戈¶
日用。烽柝荐驚。千里有勞於饋糧。三農不遑於稼穡。雖蜂¶
蠆之小毒。亦足以煩師旅而擾邊隅矣。殿下為臣為子。乃¶
國乃家。為臣在於竭忠。為子期於盡孝。在家不可以自逸。¶
在國不可以自康。一物有虧。聖上每留神念。三邊或梗。殿¶
下豈不兢懷。况當養德之秋。非是任情之日。伏承北門之¶ 
<pb:KR4h0168_NKFB_0188-11a>
內。造作不常。翫好所營。或有煩費。倡優雜伎。不息於前。鼓¶
吹繁聲。亟聞於外。既喧聽覽。且黷宮闈。兼之僕隷小人。緣¶
此得親左右。亦既奉承顏色。能不恃賴恩光。作福作威。莫¶
不由此。若不防慎。必有愆非。倘使微累德音。於後悔之何¶
及。書云。不作無益害有益。此皆無益之事。固不可躭而悅¶
之。臣又聞在上不驕。高而不危。制節謹度。滿而不溢。高而¶
不危。所以長守貴。滿而不溢。所以長守富。是知高危不可¶
不慎。滿溢不可不持。易曰。君子終日乾乾。夕惕若厲。無咎。¶
敬慎之謂也。在於凡庶。能守而行之。猶可以高振聲華。坐¶
<pb:KR4h0168_NKFB_0188-11b>
致榮祿。殿下有少陽之位。有天挺之姿。片善而天下必聞。¶
小能而天下咸服。豈可不為盡善盡羙之道。以取可久可¶
大之名哉。伏願博覽經書。以廣其德。屏退聲色。以抑其情。¶
靜默無為。恬虛寡欲。非禮勿動。非法不言。居處服玩。必循¶
節儉。畋獵游娛。不為縱逞。正人端士。必引而親之。便僻側¶
媚。必斥而遠之。使惠聲溢於遠近。仁風翔於內外。則可以¶
克享終吉。長保利貞。為上嗣之稱首。奉聖人之鴻業者矣。¶
臣昔參朱邸。忝膠東之藩吏。晚侍清宮。叨望苑之儲寀。每¶
得親承睿盼。側奉宸規。出入銀牓之前。旦暮銅樓之下。小¶ 
<pb:KR4h0168_NKFB_0188-12a>
人頂戴。無以勝恩。區區淺誠。竊不自已。古人恥其君不及¶
堯舜。臣亦願陛下超於啟發。是以[:#AS-FD55:●]進狂言。庶有裨於萬¶
一。微生萬死。實無限於三泉。謹啟。¶ 

* 長孫訥言¶ 
:PROPERTIES:
:PERSID: QTWAUT0256
:END:

訥言。儀鳳時人。¶ 

** 箋注廣韻序¶ 
:PROPERTIES:
:TITID: QTWTIT04745
:PERSID: QTWAUT0256
:END:

此製酌古沿今。無以加也。然古傳之已久。多失本源。差之¶
一畫。詎惟千里。見炙從肉。莫究厥由。輒意形聲。固當從夕。¶
及其晤矣。彼乃乖斯。若靡馮焉。他皆倣此。傾佩經之隙。沐¶
<pb:KR4h0168_NKFB_0188-12b>
雨之餘。楷其紕繆。疇茲得失。銀鉤創閱。晉豕成㣥。盪櫛行¶
披。魯魚盈貫。遂徵金篆。遐泝石渠。略題會意之辭。仍記所¶
由之典。亦有一文兩體。不復備陳。數字同歸。惟其擇善。勿¶
謂有增有減。便慮不同。一點一畫。咸資別據。其有類雜。並¶
為訓解。傳之不謬。庶埒箋云。¶ 

* 劉審禮¶ 
:PROPERTIES:
:PERSID: QTWAUT0257
:END:

審禮。徐州彭城人。貞觀中歷左騎衞郎將。遷工部尚書檢¶
校左衞大將軍。儀鳳三年副中書令李敬元討吐蕃。敗被¶
執。卒於吐蕃。贈工部尚書。諡曰僖。¶ 

<pb:KR4h0168_NKFB_0188-13a>

** 議釋道不應拜俗狀¶ 
:PROPERTIES:
:TITID: QTWTIT04746
:PERSID: QTWAUT0257
:END:

一。竊見王者尊敬神祇。神祇之類尊佛弟子。是以明其遠¶
致。尊其所尊。抑從拜禮。愚謂未可。¶ 

一。比見官人承詔不拜王師。非是師賤下人。乃以敬其主¶
教。出家僧眾。染衣除髮。異俗標形。承佛綸言。為國崇福。君¶
父致敬。不禮其身。僧披法衣。不拜君父。¶ 

一。竊見神象所立。因人作形。形已作成。人還返敬。豈以因¶
人所立。則不致尊。若不致尊。立之何用。佛以遺教。付囑國¶
<pb:KR4h0168_NKFB_0188-13b>
王。王之所立。王還尊敬。如王不敬。立之何益。¶ 

一。竊見承先代之後者。立居百王之上。道士等身披老君¶
之法服。口傳老君之法言。同俗致拜。恐乖其禮。謹議。¶ 

* 賈大隱¶ 
:PROPERTIES:
:PERSID: QTWAUT0258
:END:

大隱。太學博士公彥子。儀鳳中為太常博士。終禮部侍郎。¶ 

** 駁周悰立崇先七廟議¶ 
:PROPERTIES:
:TITID: QTWTIT04747
:PERSID: QTWAUT0258
:END:

臣竊準秦漢皇太后臨朝稱制。并據禮經正文。天子七廟。¶
諸侯五廟。蓋百王不易之義。萬代常行之法。未有越禮違¶
古。而擅裁儀注者也。今周悰別引浮議。廣述異文。直崇臨¶
朝權儀。不依國家常度。升崇先之廟而七。降國家之廟而¶ 
<pb:KR4h0168_NKFB_0188-14a>
五。臣聞皇圖廣闢。實崇宗社之尊。帝業宏基。實等山河之¶
固。伏以天步多艱。時逢遏密。代天理物。自古有之。伏惟皇¶
太后親承顧託。憂勤黎庶。納孝慈之請。垂矜撫之懷。實所¶
謂光顯大猷。恢崇聖載。其崇先廟室。合同諸侯之數。國家¶
宗廟。不合輒有移變。臣之愚直。並依正禮。周悰之請。實乖¶
古儀。¶ 

¶
