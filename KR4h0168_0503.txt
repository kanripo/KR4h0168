#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID KR4H0168
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:KR4h0168_NKFB_0502-18a> ¶
#+PROPERTY: JUAN 0503
欽定全唐文卷五百三¶ 

<pb:KR4h0168_NKFB_0503-01a>
　權德輿(二十一)¶ 

** 再從叔故試大理評事兼徐州蘄縣令府君墓誌銘(幷序)¶ 

:PROPERTIES:
:TITID: QTWTIT10206
:PERSID: QTWAUT1352
:END:

府君諱有方。字某。天水畧陽人也。曾祖崇本。皇朝散大夫¶
滑州匡城縣令。祖若訥。皇右補闕起居郎桂歙梓三州刺¶
史。考倣。皇杭州紫溪縣令。代以儒門四科為家法。故發於¶
文則菁華。施於政則惠龢。公承是休德。飾躬踐行。得詩之¶
無邪。易之通理。凡五授命。皆以推擇。曰左清道率府兵曹¶
參軍。太子通事舍人。陳州司法參軍。亳州司士參軍。以大¶
<pb:KR4h0168_NKFB_0503-01b>
理評事兼徐州蘄縣令。滿歲南遊。遘疾於途。以貞元十六¶
年夏五月。歿於楚州之旅館。春秋若干。夫人河閒劉氏。樂¶
城公仁軌之元孫也。明智才淑。有子曰長儒。弱冠舉進士¶
甲科。文行清修。苴枲其容。水漿不入。以某年某月日。得吉¶
卜於某地。其引也。蓋殯也。以輿師繁興。未遑歸窆於東周¶
之大。姑刻圓石。書其略云。公夷通直信。睦婣任䘏。位卑而¶
志宏。居約而家肥。有為有守。不疚不跲。其初命再命。宮衞¶
贊謁。雖未居真秩。而四方之嘉招狎至。其後掾二邦。奉¶ 
<pb:KR4h0168_NKFB_0503-02a>
六條。受祿不誣。實聞其政。或攝領通邑。或分乘軺車。皆有¶
裕人之仁。急病之義。及理於蘄也。能遂物之宜。不奪人之¶
時。嘉惠善利。洽於千室。猶即墨桐鄉之理。無不及也。又嘗¶
饋師於回中。從事於夷門。皆有功利。稱於其府。其去蘄也。¶
西方節將議委以謀猷介僎之重。且謂弓旌之未稱也。將¶
以柱後惠文之冠招公。章既上而公大病。斯可歎己。猶子¶
族子。自期及緦。侍疾承訃。奔波塗潦。又以見公夙訓慈仁¶
之所逮也。噫嘻。自匡城至公四代。而三為縣大夫。皆用循¶
政聞。且以兩漢邴曼容陳仲弓為準。故不至豐祿。加以梓¶
<pb:KR4h0168_NKFB_0503-02b>
州之懿文盛德。排抑於時。道未光大。終於郡節。或者蕃祉¶
必復。其在後裔乎。此宗門所以有望於公之孤之昌大也。¶
既而緘公理命。命以論譔。小子愀然涕洟。而為之銘曰。¶ 

恭惟叔父。信厚清厲。有車翹翹。將事匪懈。掾吏二部。文而¶
無害。施化一同。蘄人以乂。易象視履。謂耆而艾。奄然不淑。¶
力命相盭。楚挽虞殯。風煙晦昧。屬詞貞珉。寧此厚載。¶ 

** 唐故使持節歙州諸軍事守歙州刺史賜緋魚袋陸君墓誌銘(幷序)¶ 

:PROPERTIES:
:TITID: QTWTIT10207
:PERSID: QTWAUT1352
:END:

君諱傪。字公佐。吳郡人。曾祖某。某官。考某。某官。君早孤。與¶ 
<pb:KR4h0168_NKFB_0503-03a>
兄隱居於越。有佳山水。率子弟耕汲於其中。日修桑門之¶
法。擯落人事。貞元初。兄既歿。始為宗姻士友所強。慨然有¶
應知己之心。繇試左環衞。歷大理評事。攝監察御史裏行¶
佐黔中。又以殿中侍御史內供奉佐浙東。凡四居憲職。介¶
二方伯。皆有直聲休利。邦人宜之。十二年。所從既罷。繼之¶
者再至。率以重禮禮君。終不能屈。非所樂而不苟合故也。¶
朝廷宗公賢大夫多悅其風。十六年徵拜祠部員外郎。居¶
二年。執事者上言其才。請為劇曹。會東方守臣表二千石¶
之缺。天子方加恩元元。循責吏理。面命執事曰。誠如是。姑¶
<pb:KR4h0168_NKFB_0503-03b>
使為郡。須其報政。縻以好爵。遂拜歙州刺史。在途發瘍。夏¶
四月二十日。卒於洛師。享年五十五。夫人河東柳氏。殿中¶
侍御史幷之息女。才淑有賢行。長子某。年在羈貫。嗣子某。¶
未離褓抱。夫人既得卜吉。且以孤藐之詞。請表墓於父友。¶
故鄙夫泣書於寢門之外而不讓云。君峻而通。直而和。㣥¶
而不黨。至若流俗之齷齪。細人之姑息。㞕㞕汲汲之態。不¶
萌於胷中。器度夷遠。英華發外。居常無怵迫。臨事有風節。¶
同心定交。造次以文。評議鑒裁。精明不惑。從善親仁。發於¶
肺肝。文章宏朗。有作者風格。學不為人。與古為徒。嚮使登¶ 
<pb:KR4h0168_NKFB_0503-04a>
其年。充其量。束帶公朝。其骨鯁魁壘之士歟。常與故虔州¶
刺史隴西李公受故右補闕安定梁寬中今禮部郎中京¶
兆韋德符右補闕廣平劉茂宏祕書郎趙郡李叔翰方外¶
士右諭德博陵崔公穎暨予友善。嚱夫。相視莫逆。行二十¶
年。洪範之攸好德。儒行之遠相致。今則已矣。可勝慟也耶。¶
時貞元十八年歲直鶉首秋七月甲子。鏤堅石而銘曰。¶ 

皦皦陸生。中和粹清。直如朱絃。潔如白珩。或默或語。不將¶
不迎。如何斯人。晻忽冥冥。蚩蚩下輩。戩穀或丁。煜煜芳蘭。¶
嚴霜飄零。命不可問。死不可作。嗚呼陸生。¶ 
¶
<pb:KR4h0168_NKFB_0503-04b>

** 使持節郴州諸軍事權知郴州刺史賜緋魚袋李公墓誌銘(并序)¶ 

:PROPERTIES:
:TITID: QTWTIT10208
:PERSID: QTWAUT1352
:END:

君諱伯康。字士豐。隴西成紀人。自涼武昭王元孫文穆公¶
沖為元魏僕射司空。與兄穆侯恭侯惠侯莊公中秉樞揆。¶
外顓方伯。文穆公二子。長曰廷實。次曰休纂。論道追命。皆¶
至司徒。蟬聯茂盛。冠於百族。君即叔氏司徒之後也。曾祖¶
仲進。皇宣州司馬。祖僑。皇河南府澠池縣令。父愔。皇朝議¶
大夫宗正丞。贈濮州刺史。三葉用晦。仕不過郡佐縣令大¶
夫。典司宗籍。而天爵崇茂。士林嚮仰。君以才實克家。清方¶ 
<pb:KR4h0168_NKFB_0503-05a>
入官。始為知已者所薦。授閬州司倉掾。轉下邽福昌奉先¶
三縣尉。皆有能名。建中三年調補御史臺主簿。成奏未下。¶
以太夫人寢疾。歸侍藥膳。明年丁內艱。衣裳外除。迫嚴君¶
之命。復調為長安尉。時王師清宮。鑾輅初復。武人干吏理。¶
轂下為多事。邑之細大。必決於君。每歲考績。為府中最。貞¶
元五年。再集荼蓼。終喪猶毀。不交人事。屏居池陽。以耕植¶
自業。九年春。西鄙不靖。詔城五原以備邊。鄜坊節將。選重¶
賢佐。以厚禮辟君。實董塞門之役。不愆於素。抑有勞焉。拜¶
監察御史。轉殿中丞。賜以章紱。尋遷侍御史。加檢校工部¶
<pb:KR4h0168_NKFB_0503-05b>
員外郎。凡十四年。徙官為鄜上介。伐謀而鄜之師以律。折¶
獄而鄜之人不寃。十八年。從守臣來朝。行次中部。所從復¶
於左轂。護其輤裧。以至京師。庀具會事。稱情中禮。十九年¶
秋七月拜郴州刺史。精力惠養。蠲除煩苦。導利省嗇。而人¶
不擾。廉平信厚。而吏知方。今相國左丞鄭君。頃移佐茲郡。¶
知君也熟。洎入總綱轄。盛推理行。再筦宰政。方圖陟明。斯¶
言未復。奄忽彫落。時永貞元年十月某日甲子。春秋六十¶
三。悲夫。君天資器幹。機用強敏。夷易疏通。不移名聲。學尚¶
周給。而緣情甚麗。業履端修。而睦婣尢甚。時人多知君吏¶ 
<pb:KR4h0168_NKFB_0503-06a>
理過於文行。唯故相太傅盧恭公今相國左丞鄭君洎鄙¶
人實知之。而棲遲下國。迫阨委化。斯可歎已。夫人范陽盧¶
氏。宣城縣令炅之女。華緒令儀。執笲佐餕。先於君歿二十¶
年矣。嗣子盧氏縣尉操次子前明經掖支子某等。皆以孝¶
謹而承訓義。君令弟長安主簿少安。請急喪事。奔波勤遠。¶
自荊抵洛。泣奉轜車。以元和元年某甲子。葬於某縣某原¶
之舊封。君子曰。於長安之兄之喪。有以見同氣之痛。德輿¶
以中外伯仲。周知所履。刻石紀事。朴而不誣。銘曰。¶ 

郴之政兮理平。君之行兮廉清。矧有深知兮秉國之成。亟¶
<pb:KR4h0168_NKFB_0503-06b>
言於朝兮將陟其明。窘然符守兮奄忽冥冥。胷臆約結兮¶
未攄平生。道途自遠兮廣柳芻靈。風雨所交兮卜洛佳城。¶
元龜是貞。厚載是寧。吁嗟乎內兄。¶ 

** 唐故給事郎使持節房州諸軍事守房州刺史賜緋魚袋崔公墓誌銘(幷序)¶ 

:PROPERTIES:
:TITID: QTWTIT10209
:PERSID: QTWAUT1352
:END:

公諱述。字元明。博陵安平人。自東漢長岑長濟北相代[:#AS-8A4C:⿰⺘亶]¶
雕龍之美。濟北五代至晉大司農宏。司農八代至北齊右¶
僕射昂。僕射三代至公曾祖皇朝散大夫冀州武邑縣令¶
諱紹。大父同州白水縣尉諱頊。烈考晉州汾西縣令贈定¶ 
<pb:KR4h0168_NKFB_0503-07a>
州刺史諱昇之。代有文行懿德。為北州冠族。公夷雅溫粹。¶
安舒廉靜。於座右銘得含元之妙。於政論得理道之奧。以¶
之修身。以之莅官。蓋家法積厚。而公能踐之之故也。始自¶
宮衞試守。未弱冠而為藍田尉。已有嘉聞。尋轉婺州浦陽¶
令揚州兵曹參軍。皆以吏理著稱。故辟書交委。命書隨之。¶
歷監察御史殿中侍御史。再為侍御史。實佐壽潭洪三邦¶
車賦之重。拊循輯睦。繄上介是賴。府遷於荊。薦言於朝。拜¶
著作郎虞部員外郎。論著奏議。率循憲矩。不毀方以求合。¶
不由徑以取捷。貞元十二年出為房州刺史。承長帥剛嚴¶
<pb:KR4h0168_NKFB_0503-07b>
之理。當輿師饋饟之殷。暴征繼起。煩言狎至。而能推情厪¶
身。以裕勞人。惻隱所被。四封嘉靖。十七年秋九月辛酉。感¶
疾捐館舍。春秋五十七。夫人京兆韋氏。承公宮之訓。為女¶
士之表。凡合姓二紀。柔而正勸以義之道備焉。其孤文伯¶
武伯等。學通禮籍。姿性純至。斬焉相視。泣奉裳帷。以冬十¶
一月甲子。祔葬於東都某原。禮也。初公仲兄左庶子安平¶
公。有重名於時。安平所與游者。公皆從而游焉。故常與賢¶
士大夫推古今世道。博約論辨。攄之於詞。凡數千言。因曰。¶
勝質之文。吾所甚懼。彼奔馳塞路者。既不可遏。又惡用斐¶ 
<pb:KR4h0168_NKFB_0503-08a>
然之為也耶。遂輒削去。其用晦如此。行義醇備。慈仁任䘏。¶
安平既即世。伯兄繼歿。猶子之解巾結褵。先於已子。故不¶
舉火之日。男未仕。女未行。其於疾則十起。衣無常主。雖伯¶
魚稚春。不能加焉。㣥從族姻。均祿直以賙其乏。不結黨友。¶
不趨聲利。常欲修性息跡。考一邱之樂而未克。齒與位皆¶
負其實。奄然不淑。為知者所歎。建中初。德輿遇公於九江¶
之西。其後辱安平戴侯之知。於公獲南容之眷。刻石志美。¶
不敢曼辭。而實錄焉。銘曰。¶ 

齊稱大風。漢有文宗。雋賢葳蕤。似續昭融。坦坦房陵。勞謙¶
<pb:KR4h0168_NKFB_0503-08b>
孝恭。優游祿仕。惟道之從。素履不華。黃裳在中。乃儀列星。¶
乃飾伏熊。居易處厚。有初有終。魂氣杳冥。諸孤哀恫。圓蓍¶
大蔡。先遠攸同。刻茲貞珉。永賁邱封。¶ 

** 鄜坊節度使推官大理評事唐君墓誌銘(幷序)¶ 

:PROPERTIES:
:TITID: QTWTIT10210
:PERSID: QTWAUT1352
:END:

君諱歀。字嘉言。北海人。曾祖貞休。皇比部郎中河南少尹。¶
祖詡。太子洗馬。考試。河南府士曹參軍。代有懿行。遠承華¶
構。君清方敏厚。幼有立志。與伯氏文編講藝修詞。知名於¶
士友閒。其文華浹洽而長於比興。其義行潔修而篤於友¶
悌。貞元初舉進士甲科。解巾補官衞紀綱掾。右輔守臣。撫¶ 
<pb:KR4h0168_NKFB_0503-09a>
封辟士。表為支使。轉左領軍倉曹。明年復調為左金吾冑¶
曹。因喟然曰。吾三命不越於環列。其道蹇歟。滿歲宴居。吟¶
詠情性而已。會故人彭城劉景通。受天子推轂之重。鎮於¶
洛郡。辟書既至。命書繼下。以廷尉評事理軍訟。未幾。請急¶
省兄於盛山。又東南至於雲安。閒關巴峽。嬰冒霧露。俄而¶
景通入覲。為冬官司空。方欲盛薦君於獻納侍從之列。景¶
通既歿。左右曹中執法多所引重。而枕疾不起。悲夫。時二¶
十年秋八月壬子。其年四十有九。昔崔駰管輅。官不過長¶
岑令少府丞。而當時之翕然扇巧言進取滿志者。可勝道¶
<pb:KR4h0168_NKFB_0503-09b>
哉。夭閼紛綸。從古所歎。初娶馮翊嚴氏。興元長帥相國太¶
保公之女。不幸早亡。繼娶天水權氏。華州司士參軍集之¶
女。予之從祖妹也。有明識淑行。為六姻儀法。結褵周月。遭¶
罹柏舟之痛。遺允方娠。可哀也哉。予與文編周旋於文章¶
道義。二十年矣。故辱君之歡亦舊。淮湖暌阻。京轂會合。合¶
姓怛化。在旬歲之中。寢門㞕涕。情何有極。冬十月庚寅。其¶
孤輝既得吉卜。窆於萬年縣義善原。且虞邱夷谷變。不可¶
以不識。遂為銘曰。¶ 

一氣沄沄。浮休滑湣。英華未伸。奄忽歸根。于嗟乎嘉言。于¶ 
<pb:KR4h0168_NKFB_0503-10a>
嗟乎九原。刻此清芬。¶ 

** 太原府司錄事參軍李府君墓誌銘(幷序)¶ 

:PROPERTIES:
:TITID: QTWTIT10211
:PERSID: QTWAUT1352
:END:

君諱雍。字某。趙郡鄗人。曾祖萬安。皇鄒平郡丞。祖頊。贈鄭¶
州刺史。父日知。皇銀青光祿大夫黃門侍郎侍中戶工刑¶
三部尚書。君承蔭庥覆露。而資性和厚。有詞藻。工篆隸。起¶
家太子通事舍人。轉太常寺主簿。年甫成童。卓然有立志。¶
歷都水監丞長安丞。轂下難理。號為稱職。丁太夫人韋氏¶
憂。免喪猶毀。不交人事。尋詔除太原府錄事參軍。己抱沈¶
<pb:KR4h0168_NKFB_0503-10b>
瘵。以開元十有九年夏五月。歿於長安昇道里。享年三十¶
五。噫嘻。以侍中公之寬明正直。忠孝於君親。書在國籍。為¶
景雲賢相。宜其子孫昌阜。有韋平之慶。而義方積善所及。¶
不過於丞吏都吏。未強仕而夭。斯命矣。夫人范陽盧氏。殿¶
中侍御史敷之女。司勳郎中游之妹。華宗淑行。先歿者二¶
歲。有子元之。仕至晉州洪洞縣令。愷悌之化。行於鄉黨。命¶
屈其才。亦不至大官。洪洞之子曰鄧州新野令彬萬年尉¶
彤陳州太康主簿彩太公廟丞[:#AS-9BAB:⿰文彡]前明經彧等。以吏以文。¶
循守家法。君初嘗謂洪洞曰。吾家代壤樹。在周鄭之郊。延¶
陵嬴博。豈限故土。苟吾啟手足。必促擇不食之地。而歸全¶ 
<pb:KR4h0168_NKFB_0503-11a>
焉。故君歿之歲秋八月。權窆於萬年縣龍首原。厥後七十¶
有七歲。彬彤等居內憂。忍哀襄事。因竭誠信。循祖禰之志。¶
啟君之竁。遷祔於京兆府奉先縣漫泉鄉保章里。從考卜¶
也。與洪洞君庚甲分穴。昭穆列次。聿修之義。情理無違。而¶
彤又狀其祖德。請刻墓石。抑予之重表甥也。嘉其忠孝而¶
銘之。其辭曰。¶ 

伊昔侍中。實相睿宗。以孝以忠。穆然清風。乃生良士。博約¶
仁義。坦坦居易。鬱湮下位。家有孝孫。卜茲鮮原。刻勒清芬。¶
藏於墓門。¶ 
¶
<pb:KR4h0168_NKFB_0503-11b>

** 叔父故朝散郎華州司士參軍府君墓誌銘(并序)¶ 

:PROPERTIES:
:TITID: QTWTIT10212
:PERSID: QTWAUT1352
:END:

洪範敘三德五福之道。而德存乎人。福繫乎運。時未光大。¶
則卷而懷之。姑以清行厚德。遺諸子姓而已。公諱隼。字子¶
鷙。天水畧陽人。十二代祖安邱敬公諱翼。為前秦司徒。代¶
有勳德。以至四代祖平涼公諱文誕。歷開府儀同三司涪¶
常二州刺史。曾祖滑州匡城縣令諱崇本。王父益州成都¶
縣令諱無侍。烈考許州臨潁縣令諱伋。初平涼之先。三葉¶
開國。匡城以降。世名文行。公纘承茂緒。祗服家法。有大易¶
之鳴謙。中庸之慎獨。慥慥其守。孳孳其勤。中立而不易方。¶ 

<pb:KR4h0168_NKFB_0503-12a>

夷道而不由徑。故克家無玷。干祿有聲。天寶末。州里舉經¶
明。屬幽陵叛渙。計偕中止。解巾試守河西尉。真拜鄢陵丞。¶
時東郊不開。違難逃祿。艱貞潔白。終出盜泉。朝廷嘉之。除¶
楚州寶應丞。是歲太夫人棄孝養。刺血寫大乘微言。毀瘠¶
過禮。既除喪。為親戚所勉。調補宋州宋城縣丞。孟尚書某¶
方持郡節。深相推重。每歲考課。居郡中最。大歷中授福昌¶
丞。貞元初改華州司士。嘗辟彭城劉公蕭國班公之府。皆¶
分事任。實助經費。所至之邦。必聞其政。所奉之主。必加以¶
<pb:KR4h0168_NKFB_0503-12b>
禮。而又學古不怠。歌詩必類。緣情而不流。體要而無害。故¶
祕書包公謂公內外循理。心正氣和。君子以為知言。其道¶
未伸。天奪之算。嗚呼。貞元九年四月辛亥。終於富平從事¶
之館。享年六十一。夫人陳郡殷氏。皇曹州司法麗正殿學¶
士踐猷之孫。清河尉寅之女。故給事中杭州刺史亮。其兄¶
也。今侍御史郴州刺史永。其弟也。生德義之門。襲猗那之¶
慶。自執笲主饋。逮四十年。孝慈柔明。六姻是仰。學備箴誦。¶
言成禮法。公之祿甚薄而家甚肥。中外無閒言。諸孤猶已¶
子。閨門之內。和樂薰如也。既茹未亡之痛。護奉輤車。東旋¶
洛都。八月癸丑。遘疾癘終於新安之別墅。享年若干。有男¶ 
<pb:KR4h0168_NKFB_0503-13a>
子五人。長曰少成。仕至桐廬尉。次曰少清。以經術甲科。次¶
曰某曰某。皆以文學裕蠱。稟公之義方。女子五人。長適安¶
福尉劉公範。次適常州司倉齊暢。其次未及笄。皆稟夫人¶
之明訓。少成等曾未半歲。再集荼蓼。思養於下。如不欲生。¶
銜恤忍哀。竭其誠信。以十月某日。得吉卜於新安方山南¶
龍㵎原。禮也。小子齓歲而孤。夙承善誘。且懼徽音行實之¶
不傳於後。與陵谷之有遷也。謹用論撰。哀而不文。銘曰。¶ 

惟叔父。秉直清。溫而文。誠而明。六試吏。揚令名。再從事。有¶
淑聲。猗夫人。懿純德。倬婦行。為內則。樂申申。恭翼翼。女有¶
<pb:KR4h0168_NKFB_0503-13b>
家。男述職。天不傭。降鞠凶。道未行。禍已鍾。刻金石。識邱封。¶
德不泯。哀無窮。¶ 

** 揚州兵曹參軍蕭府君墓誌銘(幷序)¶ 

:PROPERTIES:
:TITID: QTWTIT10213
:PERSID: QTWAUT1352
:END:

君諱惟明。字某。南蘭陵人。曾祖浚。皇丹州刺史。祖文遠。皇¶
睦州別駕。考重暉。皇金州別駕。自丹州已降。雖位不過守¶
佐。而皆以行義似續。君即別駕府君之元子也。天寶中舉¶
秀才。數上。行過乎謙。竟不得居甲乙科。時苟未至。雖巧力¶
無所措其用。否不可久。後累為知己所薦。自明州參軍事¶
至揚州兵曹掾。凡四更官。皆有理效。多以名聞薦拜。或參¶ 
<pb:KR4h0168_NKFB_0503-14a>
從事之列。向非刃有餘而用無滯。疇能及此。晚歲病風。家¶
於丹陽。葆真樂和。樽酒自適。輕財重義。推誠於朋友之閒。¶
不飾邊幅。以曠達自任。初君與令弟故司封郎中惟則同¶
以儒服游京師。賢士大夫締交慕義者如響。郎中以通才¶
歷職。而君亦累為名公所薦。年位未至。相次凋落。嗚呼。以¶
建中二年四月某日。所疾沈痼。終於丹陽私第。享年若干。¶
以某月日。權窆於某所。從宜也。夫人扶風竇氏。婦道柔明。¶
子渢澣汝等。年未志學。藐然無怙。芻挽時行。哀以求銘。銘¶
曰。¶ 
¶
<pb:KR4h0168_NKFB_0503-14b>

南齊之後。福祉洊臻。厥生兵曹。洵美且仁。如何中路。翳魄¶
荊榛。刻石窮泉。永志聲塵。¶ 

** 洪州建昌縣丞崔公墓誌銘(幷序)¶ 

:PROPERTIES:
:TITID: QTWTIT10214
:PERSID: QTWAUT1352
:END:

君諱遴。字某。博陵安平人也。六代祖北齊右僕射昂。以文¶
學正直。周歷諸曹。禮樂刑政。所損益者十七八。生隋水部¶
司門二郎中洽。有風儀器尚。以世其家。司門生皇掖縣令¶
曇首。掖縣生武邑令紹。武邑生白水尉頊。頊生汾西令贈¶
定州刺史昇之。自掖縣四世。含德不耀。君即定州府君之¶
長子。故相國右庶子安平公。其介弟也。恬淡愿慤。不遷於¶ 
<pb:KR4h0168_NKFB_0503-15a>
時。仁於鄉黨。友於兄弟。大歷中。御史大夫贊皇李公之宣¶
風於吳也。聞其賢。起家表薦為常州武進縣尉。跡徇知已。¶
心不近名。俛視官曹。非其好也。建中初。嗣曹王分閫案部¶
於九江之西。又以名聞。轉洪州建昌縣丞。君喟然曰。莊生¶
於陵子。吾之師也。惡用是哉。終不㞕就。先是築室於毘陵。¶
疏清流。蔭碧蘚。樹藝偃仰。有終焉之志。貞元十年正月日。¶
寢疾終於其家。享年六十三。夫人范陽盧氏。華宗淑行。動¶
循禮法。其孤景伯等。年未及冠。皆專經趣善。藐然銜恤。護¶
奉輤車。以明年十月某日。歸祔於河南東原之舊塋。先遠¶
<pb:KR4h0168_NKFB_0503-15b>
故緩也。季弟著作郎述。貞諒遜悌。稱於士林。抱終鮮之痛。¶
主歸全之禮。以德輿詳其素履。俾為墓銘。銘曰。¶ 

公綽之道。澹無欲兮。結身用晦。言可復兮。視履考祥。宜戩¶
穀兮。乃如之人。胡不淑兮。周原舊封。森拱木兮。於以寧神。¶
識陵谷兮。¶ 

** 潤州丹陽縣丞盧君墓誌銘(并序)¶ 

:PROPERTIES:
:TITID: QTWTIT10215
:PERSID: QTWAUT1352
:END:

君諱峴。字某。范陽人。自魏已降。官㛰人物。為天下清甲。大¶
畧書於國史。詳言在乎家牒。今所書三葉。自曾王父衞州¶
司馬府君諱宏壽。初貞晦不仕。公車徵拜。生冀州信都主¶ 
<pb:KR4h0168_NKFB_0503-16a>
簿府君諱友裕。友裕生揚州高郵縣令府君諱相。君即高¶
郵之第若干子。奉前人之業。講先師之訓。以之克家。以之¶
從政。直方謙厚。卑不可踰。筮仕三次。不離州縣之職。曰亳¶
州蒙城縣主簿。楚州寶應縣尉。潤州丹陽縣丞。寬敬[:#AS-93FA:⿱艹泣]事。¶
不希名譽。故每當廉問薦延之日。使臣陟明之舉。皆遷延¶
晦避。時議多之。清行懿名。竟用不振。以大歷九年七月日。¶
寢疾終於官舍。享年五十五。其嫠隴西李氏。柔順有婦行。¶
嗣子某等。決於蓍蔡。[:#AS-997B:⿲彳亍]恤襄事。以關河不靖。未克歸祔。遂¶
以某月日。權厝於縣之北原焉。從宜也。予僑居丹陽。嘗與¶
<pb:KR4h0168_NKFB_0503-16b>
君游。故麤書事實。以備刻石。銘曰。¶ 

生死沄沄。如環斯循。吁嗟盧君。於此歸根。¶ 

¶
