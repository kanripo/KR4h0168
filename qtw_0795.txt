#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0794-24a> 
#+PROPERTY: JUAN 0795
欽定全唐文卷七百九十五¶ 

<pb:NFKB_QTW_p0795-01a>
　孫樵(二)¶ 

** 逐痁鬼文¶ 
:PROPERTIES:
:TITID: QTWTIT16104
:PERSID: QTWAUT2038
:END:

孫子病痁。其友踵門請曰。始則慄縮撼懷。有若仆子於嚴¶
冰者。終則憤胸爍肌。有若寘子於烈爐者。子知動作皆鬼¶
耶。余試為子逐之以文。樵應之曰。余病誠鬼也。然樵居平¶
亦有不自了事者。抑有鬼乎。樵嘗思委質以事君。則有若¶
刳心而死者立於旁。曰當如此諫。樵嘗思不入於危難。則¶
有若結纓而死者立於旁。曰當如此忠。樵嘗欲不固其窮。¶
則有若拜拒饋粟者立於旁。曰當如此廉。樵嘗欲苟違其¶
<pb:NFKB_QTW_p0795-01b>
期。則有若擁梁汨死者立於旁。曰當如此信。樵嘗欲與人¶
美言。則有若教予訐談而鯁人耳者。樵嘗欲與人市交。則¶
有若教予違熱。而去勢者。樵嘗欲趨權豪以冀得。則有若¶
牽予裾而躓予足者。樵嘗欲忍汗赧以自媒。則有若縛予¶
舌而膠予口者。予之不得專也如此。以故學勤而吾道愈¶
窮。業修而知己日消。是殘吾生於痁鬼也。子并為吾逐之。¶
吾聞有陳萬年者。射利乘機。迎顏作怡。愉愉便便。阿意奉¶
懽。死而有靈。是為諂鬼。此鬼依人。使人蒙福。人見輒喜。擺¶ 
<pb:NFKB_QTW_p0795-02a>
去不得。復有公孫宏者。刻己沽名。飾情釣聲。內苞禍心。外¶
示舒宏。死而有知。是為矯鬼。此鬼憑人。使人有聞。上信於¶
君。下喜於民。復有司馬安者。攘義盜仁。縛舌交脣。柔聲婉¶
顏。狐媚當權。死而有知。是為巧鬼。此鬼依人。辭枯即榮。長¶
劒華纓。高步天庭。復有和長輿者。鉅萬藏家。貫腐鏹(一作¶
仄)磨。鱗差螭縮。陣陣腥[:#AS-8DBB:⿰⺡⿱止⿰]。死而有知。是為錢鬼。此鬼憑人。¶
使人氣豪意適。交歡販祿。買曲成直。此四鬼者。苟與吾遊。¶
吾必快所求。是資吾生於他鬼也。子并為吾招之。其友不¶
對。退而歌曰。窮吾知其所羞。達吾知其所求。此不當逐而¶
<pb:NFKB_QTW_p0795-02b>
彼不當遊。君乎君乎。誠有激於中乎。吁。¶ 

** 寓居對¶ 
:PROPERTIES:
:TITID: QTWTIT16105
:PERSID: QTWAUT2038
:END:

長安寓居。闔戶諷書。悴如凍灰。癯如槁柴。志枯氣索。怳怳¶
不樂。一旦。有曾識面者。排戶入室。咤駭唧唧。且曰。憊耶餓¶
耶。何自殘耶。則對曰。樵天付窮骨。宜安守拙。無何提筆。入¶
貢士列。抉文倒魄。讀書爛舌。十試澤宮。十黜有司。知己日¶
懈。朋徒分離。矧遠來關東。[:#AS-8867:⿳士冖䂞]裝銷空。一入長安。十年屢窮。¶
長日猛赤。餓腸火迫。滿眼花黑。晡西方食。暮雪嚴冽。入夜¶
斷骨。穴衾敗褐。到曉方活。古人取文。其責蓋輕。一篇跳出。¶ 

<pb:NFKB_QTW_p0795-03a>

至死馳名。今人取文。章章貴奇。一句戾意。全卷鮮知。言念¶
每歲。徂春背暑。洗剔精魂。澄拓襟慮。曉窻夜燭。上下雕斵。¶
摭言必高。儲思必深。字字磨校。以牢知音。况榮辱撓其外。¶
得失戕其內。機穽在乎足。鋒刃在乎背。吾非檻豖籠雛。其¶
能窮而反諛乎。客退。遂書几作歌曰。肥於貌。孰與肥其道。¶
求於人。孰與求其身。處乎出乎。孰為得而孰為失乎。¶ 

** 乞巧對¶ 
:PROPERTIES:
:TITID: QTWTIT16106
:PERSID: QTWAUT2038
:END:

孟秋暮天。當庭布筵。有瓜於盤。有菓於盆。拜而言。若祈於¶
<pb:NFKB_QTW_p0795-03b>
神者。從而問之。對曰。七夕祈巧祀也。若有求乎。樵應之曰。¶
吾守吾拙。以全吾節。巧如可求。適為吾羞。彼巧在言。便便¶
翻翻。出口簧然。媚於人間。革白成黑。蠱直殘德。譽跖為聖。¶
譖回為賊。離間君親。凟亂家國。彼巧在文。摘奇搴新。轄字¶
束句。稽程合度。磨韻調聲。決濁流清。雕枝鏤英。花鬬窠明。¶
至有破經碎史。稽古倒置。大類於俳。觀者啟齒。下醨沈謝。¶
上殘騷雅。取媚於時。古風不歸。彼巧在官。竊譽假善。齚舌¶
鉗口。媚竈賂權。忍恥受侮。愧畏如鼠。望塵掃門。指期九遷。¶
君納於違。贊唱菲菲。翫世偷安。敗俗紊官。彼巧在工。獧詭¶
不窮。唾古笑朴。雕鎪錯落。憑雲亘天。[:#AS-FBEF:●]¶ 
[:#AS-FEED:●]
[:#AS-FBEC:●](目[:#AS-FBED:●]隻)[:#AS-FBF0:●]霍延綿。窮侈殫¶
麗。¶ 

<pb:NFKB_QTW_p0795-04a>

越禮踰制。繡文錦幅。雲綃霧縠。若出鬼力。大蠧婦織。遂使¶
俗尚浮華。名溺於奢。彫家磨國。未騁胸臆。蠱於化源。戕此¶
民力。由此觀之。巧何足云。吾寶吾拙。雖與事闊。優游經史。¶
臥雲嘯月。九衢喧喧。夾路朱門。曉鼓一發。車馳馬奔。予方¶
高枕。偃然就寢。腹坦(一作搖)鼻息。夢到鄉國。槐花撲庭。鳴蜩¶
噪晴。懷軸囊刺。門門買聲。予方屏居。詠歌吾廬。對松攲石。¶
莫知其餘。上天付性。吾豈無命。何求於巧。以撓吾靜。吾方¶
欲上呌帝閽。以窒巧門。使天下人。各歸其根。無慮無思。其¶
<pb:NFKB_QTW_p0795-04b>
樂怡怡。耕食織衣。如上古時。巧乎巧乎。將何所施為。¶ 

** 孫氏西齋錄¶ 
:PROPERTIES:
:TITID: QTWTIT16107
:PERSID: QTWAUT2038
:END:

孫樵謂陸長源唐春秋。乃編年雜錄。因掇其體切峭獨可¶
以示懲勸者。擲其叢冗禿屑不足以警訓者。自為十八通¶
書。號孫氏西齋錄。起高祖之初。洎武皇之終。首廟號以表¶
元。首日月以表事。尚功力。正刑名。登崇善良。蕩戮凶回。有¶
所鯁避。則微文示譏。無所顧慄。則直書志慝。所謂高祖殺¶
太子建成者何。黜功循愛。譏失教也。李勣立皇后武氏者¶
何。忘諫贊慝。懲廢命也。起王后已廢之魂上配天皇者何。¶
登嫌黜冢。不可謂順。予懼後世疑於褅裸也。條天后擅政¶ 
<pb:NFKB_QTW_p0795-05a>
之年下繫中宗者何。紫色閏位。不可謂正。予懼後世牽以¶
稱臨也。崔察賊殺中書令裴炎者何。詭諛梯亂。肇殺機也。¶
張守珪以安祿山叛者何。貸刑怫教。稔禍階也。稱天下殺¶
者何。罪暴天下。示眾與殺也。稱天下殺者何。死非其罪。示¶
眾不與殺也。臣或不書卒者何。不以直終。去卒以示貶也。¶
君或不書葬者何。不以正終。去葬以示譏也。懼怠去瑞。示¶
戒志沴。尚德必書賤尸位則黜貴。皆所以敺邪合正。俾匯¶
大義。操實置例。以示懲勸。嗚呼。宰相升沈人於數十年間。¶
史官出沒人於千百歲後。是史官與宰相分挈死生權也。¶
<pb:NFKB_QTW_p0795-05b>
為史官者。不能抃忠骨於枯墳。臠諂魄於下泉。磨毫黷札。¶
叢閣飽帙。豈國家任史官意耶。樵既序其畧。授其友高錫¶
望傳之矣。¶ 

** 武皇遺劒錄¶ 
:PROPERTIES:
:TITID: QTWTIT16108
:PERSID: QTWAUT2038
:END:

武皇帝得利劒於希夷之間。提攜六年而四用之。宜其庶¶
績暉如哉。往者北戎猖狂。渝盟盜疆。大出虜門。戍卒屢奔。¶
武皇赫然奮雷霆之威。驅貔武之師。靖胡塵於塞垣。復帝¶
子於虜庭。非武皇一用其劒耶。賊鎮阻兵。邀爵山東。劫眾¶
以濟其奸。擘險以扞其誅。王師萃之。屢戰無功。兵衂將稽。¶ 

<pb:NFKB_QTW_p0795-06a>

賊勢益張。并醜乘之。遂萌梟心。乃劫吾兵。乃固吾城。反書¶
既聞。卒愕京師。輿人謠曰。上宜亟以節假之。且赦其辜。俾¶
守北門。以伐虜謀。不然。并且東連潞兵。北合戎師。分卒以¶
趨太行。卷甲以下河東。國家其能甘心於潞寇耶。武皇曾¶
不逗撓於其衷。亟發武符。按言誅之。羽檄朝馳。夕擒并頑。¶
非武皇再用其劒耶。并部既平。潞守益堅。王師告勞。國用¶
告虛。內外咨嗟。訛言沸騰。飛言上聞。上為不聞。誅潞之心¶
益牢。責戰之詔日嚴。卒能克大憝於山東。梟渠魁於國門。¶
<pb:NFKB_QTW_p0795-06b>
非武皇帝三用其劒乎。浮屠之流。其來[:#AS-92F9:⿰帛⿱丿糸]¶ 
[:#AS-92F9:⿰帛⿱丿糸]。根盤蔓滋。日¶
熾而昌。蠱於民心。蠶於民生。力屈財殫。民恬不知。武皇始¶
議除之。女泣於閨。男號於途。廷臣辯之于朝。褻臣爭之於¶
旁。㣥疑膠牢。萬口一辭。武皇曾不持疑。卒詔有司。驅㣥矒¶
而髮之。毀其居而田之。其徒既微。其教僅存。民瘼其瘳。國¶
用其加。風雨以時。災沴不生。非武皇四用其劒耶。今者嗣¶
皇帝纂武皇之耿光。傳武皇之遺劒。宜乎銛其鍔不使其¶
挫。寶其刃不使其泥。而又硎之以義。淬之以智。匣之以禮。¶
苞之以仁。持之以信。與天下終始。天下幸甚。¶ 

** 書何易于¶ 
:PROPERTIES:
:TITID: QTWTIT16109
:PERSID: QTWAUT2038
:END:

<pb:NFKB_QTW_p0795-07a>

何易于嘗為益昌令。縣距刺史治所四十里。城嘉陵。江南¶
刺史崔朴。嘗乘春自上游多從賓客。歌酒泛舟東下。直出¶
益昌旁。至則索民挽舟。易于即腰笏引舟上下。刺史驚問¶
狀。易于曰。方春。百姓不耕即蠶。隙不可奪。易于為屬令。當¶
其無事。可以充役。刺史與賓客跳出舟。偕騎還去。益昌民¶
多即山樹茶。利私自入。會鹽鐵官奏重榷筦。詔下所在不¶
得為百姓匿。易于視詔曰。益昌不征茶。百姓尚不可活。矧¶
厚其賦以毒民乎。命吏剗去。吏爭曰。天子詔所在不得為¶
<pb:NFKB_QTW_p0795-07b>
百姓匿。今剗去。罪愈重。吏止死。明府公免竄海裔耶。易于¶
曰。吾寧愛一身以毒一邑民乎。亦不使罪蔓爾曹。即自縱¶
火焚之。觀察使聞其狀。以易于挺身為民。卒不加劾。邑民¶
死喪。子弱業破。不能具葬者。易于輒出俸錢。使吏為辦。百¶
姓入常賦。有垂白僂杖者。易于必召坐食。問政得失。庭有¶
競民。易于皆親自與語。為指白枉直。罪小者勸。大者杖。悉¶
立遣之。不以付吏。治益昌三年。獄無繫民。民不知役。改綿¶
州羅江令。其治視益昌。是時故相國裴公刺史綿州。獨能¶
嘉易于治。嘗從觀其政。導從不過三人。其全易于廉約如¶
此。會昌五年。樵道出益昌。民有能言何易于治狀者。且曰。¶ 

<pb:NFKB_QTW_p0795-08a>

天子設上下考以勉吏。而易于考止中上。何哉。樵曰。易于¶
督賦如何。曰。止請常(一作貸)期。不欲緊繩百姓。使賤出粟帛。¶
督役如何。曰。度支費不足。遂出俸錢。冀優貧民。饋給往來¶
權勢如何。曰。傳符外一無所與。擒盜如何。曰。無盜。樵曰。余¶
居長安。歲聞給事中校考。則曰某人為某縣。得上下考。某¶
人由上下考得某官。問其政。則曰某人能督賦。先期而畢。¶
某人能督役。省度支費。某人當道。能得往來達官為好言。¶
某人能擒若干盜。反若干盜。縣令得上下考者如此。邑民¶
<pb:NFKB_QTW_p0795-08b>
不對。笑去。樵以為當世在上位者。皆知求才為切。至於緩¶
急補吏。則曰吾患無以共治。膺命舉賢。則曰吾患無以塞¶
詔。及其有之。知者何人哉。繼而言之。使何易于不有得於¶
生。必有得於死者。有史官在。¶ 

** 書田將軍邊事¶ 
:PROPERTIES:
:TITID: QTWTIT16110
:PERSID: QTWAUT2038
:END:

背臨卭南馳。越二百里。得嚴道郡。實與沈黎越巂俱為邊¶
城。逼於㣥蠻。田在賓將軍刺嚴道三年。能條悉南蠻事。為¶
樵言曰。巴蜀西逼於戎。南逼於蠻。宜其有以制之者。當廣¶
德建中之間。西戎兩飲馬於岷江。其眾如蟻。前鋒魁健。皆¶
擐五屬之甲。持倍尋之㦸。徐呼按步。且戰且進。蜀兵遇鬬。¶ 

<pb:NFKB_QTW_p0795-09a>

如植橫堵。羅戈如林。發矢如䖟。皆折刃吞鏃。不能斃一戎。¶
而况陷其陣乎。然其戎兵踐吾地日深。而疫死者日衆。即¶
自度不能畱。亦輒引去。故蜀人為之語曰。西戎尚可。南蠻¶
殘我。自南康公鑿青谿道以和㣥蠻。俾由蜀而貢。又擇㣥¶
蠻子弟聚於錦城。使習書算。業就輒去。復以他繼。如此垂¶
五十年。不絕其來。則其學於蜀者。不啻千百。故其國人皆¶
能習知巴蜀土風山川要害。文皇帝三年。南蠻果大入成¶
都。門其三門。四日而旋。其所剽掠。自成都以南。越巂以北。¶
<pb:NFKB_QTW_p0795-09b>
八百里之間。民畜為空。加以敗卒貧民。持兵㣥聚。因緣劫¶
殺。官不能禁。由是西蜀十六州。至今為病。自是以來。㣥蠻¶
常有屠蜀之心。居則息畜聚粟。動則練兵講武。而又俾其¶
習于蜀者。伺連帥之間隙。察兵賦之虛實。或聞蜀之細民。¶
苦於重征。且將啟之。以幸非常。吾不知㣥蠻此舉。大劒以¶
南。為國家所有乎。且每歲發卒以戍南者。皆成都頑民。飽¶
稻飫豕。十九如瓠。雖知鉦鼓之數。不習山川之險。吾嘗伺¶
其來。朔風正嚴。緩步坦途。日次一舍。固已呀然汗矣。而况¶
歷重阻。即嚴程。束甲而趨。挾㦸而鬬耶。加以為將者刻薄¶
以自入。餽運者縱吏而鼠竊。縣官當給帛。則以楛而易良。¶ 

<pb:NFKB_QTW_p0795-10a>

當賑粟。則以沙而參粒。如此則邊卒將怨望之不暇。又安¶
能殊死而力戰乎。此巴蜀所以為憂也。樵曰。誠如將軍言。¶
苟為國家計者。孰若詔嚴道沈黎越巂三城太守。俾度其¶
要害。按其壁壘。得自募卒以守之。且兵籍於郡。則易為役。¶
卒出於邊。則習其險。而又各於其部繕治美地。分卒為屯。¶
春夏則耕蠶以資衣食。秋冬則嚴壁以俟寇虜。連帥即能¶
督之。歲遣廉白吏視其卒之有無。劾其守之不法者以聞。¶
如此則縣官無餽運之費。奸吏無因緣之盜。兵足食給。卒¶
<pb:NFKB_QTW_p0795-10b>
無胥怨。於將軍何如。田將軍曰。如此何患。言卒遂書。¶ 

** 書裦城驛壁¶ 
:PROPERTIES:
:TITID: QTWTIT16111
:PERSID: QTWAUT2038
:END:

裦城驛號天下第一。及得寓目。視其洛。則淺混而茅。視其¶
舟。則離敗而膠。庭除甚蕪。堂廡甚殘。烏覩其所謂宏麗者。¶
訊於驛吏。則曰。忠穆公嘗牧梁州。以裦城控三節度治所。¶
龍節虎旗。馳驛奔軺。以去以來。轂交蹄劘。由是崇侈其驛。¶
以示雄大。蓋當時視他驛為壯。且一歲賓至者。不下數百¶
輩。苟夕得其庇。饑得其飽。皆暮至朝去。寧有顧惜心耶。至¶
如棹舟則必折篙破舷碎鷁而後止。漁釣則必枯泉汨泥¶
盡魚而後止。至有飼馬於軒。宿隼於堂。凡所以汙敗室廬。¶ 

<pb:NFKB_QTW_p0795-11a>

糜毀器用。官小者其下雖氣猛可制。官大者其下益暴橫¶
難禁。由是日益破碎。不與曩類。某曹八九輩。雖以供饋之¶
隙。一二力治之。其能補數十百人殘暴乎。語未既。有老甿¶
笑於旁。且曰。舉今州縣皆驛也。吾聞開元中。天下富蕃。號¶
為理平。踵千里者不裹糧。長子孫者不知兵。今者天下無¶
金革之聲。而戶口日益破。疆場無侵削之虞。而墾田日益¶
寡。生民日益困。財力日益竭。其故何哉。凡與天子共治天¶
下者。刺史縣令而已。以其耳目接於民。而政令速於行也。¶
<pb:NFKB_QTW_p0795-11b>
今朝廷命官。既已輕任刺史縣令。而又促數於更易。且刺¶
史縣令。遠者三歲一更。近者一二歲再更。故州縣之政。苟¶
有不利於民。可以出意革去其甚者。在刺史曰。明日我即¶
去。何用如此。在縣令亦曰。明日我將去。何用如此。當愁醉¶
醲。當飢飽鮮。囊帛櫝金。笑與秩終。嗚呼。州縣真驛耶。矧更¶
代之隙。黠吏因緣。恣為奸欺。以賣州縣者乎。如此而欲望¶
生民不困。財力不竭。戶口不破。懇田不寡。難哉。予既揖退¶
老甿。條其言書於襃城驛屋壁。¶ 

** 讀開元雜報¶ 
:PROPERTIES:
:TITID: QTWTIT16112
:PERSID: QTWAUT2038
:END:

樵曩於襄漢間得數十幅書。繫日條事。不立首末。其畧曰。¶ 

<pb:NFKB_QTW_p0795-12a>

某日皇帝親耕籍田。行九推禮。某日百僚行大射禮於安¶
福樓南。某日安北諸蕃君長請扈從封禪。某日皇帝自東¶
還。賞賜有差。某日宣政門宰相與百僚廷爭十刻罷。如此¶
凡數十百條。樵當時未知何等書。徒以為朝廷近所行事。¶
有自長安來者。出其書示之。則曰。吾居長安中。新天子嗣¶
國。及窮虜自潰。則見行南郊禮。安有籍田事乎。况九推非¶
天子禮耶。又嘗入太學。見叢甓負土而起若堂皇者。就視¶
得石刻。乃射堂舊址。則射禮廢已久矣。國家安能行大射¶
<pb:NFKB_QTW_p0795-12b>
禮耶。自關以東。水不敗田。則旱敗苗。百姓入常賦不足。至¶
有賣子為豪家役者。吾嘗背華走洛。遇西戍還兵千人。縣¶
給一食。力屈不支。國家安能東封。從官禁兵。安所仰給耶。¶
北虜驚嚙邊甿。勢不可控。宰相馳出責戰。尚未報功。况西¶
關復警於西戎。安有扈從事耶。武皇帝以御史竊議宰相¶
事。望嶺南走者四人。至今卿士齚舌相戒。况宰相陳奏於¶
仗乎。安有廷奏爭事耶。語未及終。有知書者自外來。曰。此¶
皆開元政事。蓋當時條布於外者。樵後得開元錄騐之。條¶
條可復云。然尚以為前朝所行。不當盡為墜典。及來長安。¶
日見條報朝廷事者。徒曰今日除某官。明日授某官。今日¶ 
<pb:NFKB_QTW_p0795-13a>
幸於某。明日畋於某。誠不類數十幅書。樵恨生不為太平¶
男子。及覩開元中事。如奮臂出其間。因取其書帛而漫志¶
其末。凡補缺文者十三。正訛文者十一是歲大中五年也。¶ 

** 駡僮志¶ 
:PROPERTIES:
:TITID: QTWTIT16113
:PERSID: QTWAUT2038
:END:

孫樵既黜于有司。忽恍乎若病酲之未醒。茫洋若癡人之¶
暝行。據牀隱几。懣然不寐。二僮以樵尚甘於眠。偶語戶間。¶
且曰。吾聞他舉進士者。有門吏諸生為之前焉。有親戚知¶
舊為之地焉。走健僕。囊大軸。肥馬四馳。門門求知。所至之¶
家。入去如歸。閽者迎屈。引主人出。取卷開讀。喜懽入骨。自¶
<pb:NFKB_QTW_p0795-13b>
某至某。如到一戶。口口附和。不敢指破。親朋扳聯。聲光爛¶
然。其於名達。進取如掇。今主遠來關東。居長安中。進無所¶
歸。居無所依。忿割口食。以就卷軸。冒暑觸雪。攜出籍謁。所¶
至之門。當關迎嗔。俯眉與語。受卷而去。望一字到主人目。¶
且不可得。矧其開口以廷乎。時或不棄。而遇主人。推心於¶
公是者。當開緘引讀。苟合心曲。又曰彼何人耶。彼何自耶。¶
况所為幽拙。大與時闊。凡為世人。婉顏巧脣。望風趨塵。以¶
售其身。則必淡面鈍口。戇揖癡步。昧於知幾。買嫌於時。凡¶
為讀書。東獵西漁。粗知首尾。則為有餘。則必燈前月下。寒¶ 
<pb:NFKB_QTW_p0795-14a>
朝暑夜。磨礲反覆。期入聖域。徒苦其神。孰裨其身。凡為文¶
章。拈新摘芳。鼓勢求知。取媚一時。則必擺落尖新。期到古¶
人。上規時政。下達民病。句句淡[:#AS-8DBB:⿰⺡⿱止⿰]。讀不可入。徒乖於眾。孰¶
適於用。凡為造謁。去冷附熱。大求其力。小求其得。則必權¶
門掃迹。寂寞是適。所至之處。雀羅在戶。人皆嫌去。愈恭好¶
慕。凡為結交。搜羅傑豪。相醉以酒。相飫以庖。則必屑去溫¶
燠。膠牢淡泊。時或叢處。凍冷徹曙。晨起散去。潔腹出戶。迨¶
暮如故。學獵古今。不為眾譽。文近于奇。不為人知。九試澤¶
宮。九黜有司。十年輦下。與窮為期。一歲之間。幾日晨炊。饑¶
<pb:NFKB_QTW_p0795-14b>
不飽菜。寒無襲衣。此皆自掇。何怨於時。浪死無成。孰與歸¶
耕。言始及是。樵聞起喜。二僮遽匿。呼諭不得。遂敲几而歌¶
曰。彼以其勢。我專吾勤。彼以其力。我勤吾學。學之不修。骨¶
肉如仇。學之苟修。四海何讐。噫吾之所貴。僮之所薄。吾之¶
所惡。僮之所樂。僮何知。吾豈獨無時。¶ 

** 復召堰籍¶ 
:PROPERTIES:
:TITID: QTWTIT16114
:PERSID: QTWAUT2038
:END:

會昌元年。漢波逾堤。陸走漂民。襄陽以渚。於是天子曰。戶¶
部侍郎盧某。前為廣州。治稱廉平。家無餘儲。府有羨財。耕¶
夫無所徭。舶賈無所征。蠢茲海隅。賴之而安。其以襄陽之¶ 
<pb:NFKB_QTW_p0795-15a>
殘民屬治之。盧公既來襄陽。始用李從事允之畫。能成新¶
堤。即問可以為治狀。對曰。天子以襄陽饑甿。寄活於公。宜¶
有以休養之者。襄陽之屬城為唐州。唐州之支邑為泌陽。¶
泌之東有二流走出。斷堤嚙道。而西派於二流。南別為溝。¶
壤高岸頺。水不得行。昔召信臣嘗為南陽。能為民障水泉。¶
廣溉灌。世賴其利。俗用蕃富。嘗披地圖。北盡南陽故地。豈¶
古所謂召堰者耶。代邈時移。功不加修。堤豁於流。浸洩為¶
波。自泌陽以南。平陵以西。居民甚逋。墾田甚彫。公則能復¶
信臣舊規。真民十世利者。盧公立召管田部將。出卒與穀。¶
<pb:NFKB_QTW_p0795-15b>
率以聽命。李從事即為條分程度。指畫經畧。且使即其故¶
堤。以鯁二渠。鑿其枯溝。析為南流。水門既陳。百瀆脈分。蔓¶
蔓于原。支支於屯。數百里間。野無隙田。旱無枯苗。召堰既¶
成。秋田大登。八州之民。咸忘其飢。范陽盧庠。能道李從事¶
佐盧公事。且曰。盧公自南海至襄陽。再以李從事叅畫軍¶
事。凡其所居。鏗耀有聞。及為潞州。聲光削然。發戍卒。甲興¶
而譁。盧公駭咤。謂他從事曰。使李從事我。寧及此耶。是時¶
李從事陷於讒言。獲譴當奪權。自盧公黜畱洛陽如此。則¶
李從事前佐盧公宜何如哉。李從事去襄陽五年。召堰¶ 
<pb:NFKB_QTW_p0795-16a>
之利。益大於民。歲增良田。頓至四萬。樵惜李從事之跡不¶
為人知。作復召堰籍。¶ 

** 刻武侯碑陰¶ 
:PROPERTIES:
:TITID: QTWTIT16115
:PERSID: QTWAUT2038
:END:

赤帝子火熾四百年。天厭其熱。洎獻燼矣。武侯獨憤激不¶
顧。收死灰於蜀。欲噓而再燃之。艱乎為力哉。是以國稱用¶
武。岐雍間地不尺闊。抑非智不周。天意炳炳然也。夫以武¶
侯之賢。寧靡籌其不可耶。蓋激備隆中以天下託。不欲曲¶
肱安穀終兒女子手。將馳驅死備志耶。由是覈武侯之所¶
為。殆庶幾矣。然跨西南一隅。與吳魏抗國。提卒數萬。綽綽¶
<pb:NFKB_QTW_p0795-16b>
乎去畱無我枝者。是亦善為兵矣。史壽以為短於應變。真¶
抑武侯哉。俾武侯不早入蜀地。曹之君臣。將奔走固圉之¶
不暇。鍾鄧寧能越巖縣兵決勝指取耶。是井絡之野。與武¶
侯存亡俱矣。天殲武侯。其不受劉。愈明白矣。其姜維何力¶
焉。曩蟠南陽時。人不與仲毅伍。洎受社稷寄。擅刑賞柄。曾¶
心不愧畏。人不疑黷。何意氣明信之卓卓也。武侯死殆五¶
百載。迄今梁漢之民。歌道遺烈。廟而祭者如在。其愛於民¶
如此而久也。獨謂武侯之治比於燕奭。彼屠齊城合諸侯¶
在下矣。¶ 

<pb:NFKB_QTW_p0795-17a>

** 舜城碑¶ 
:PROPERTIES:
:TITID: QTWTIT16116
:PERSID: QTWAUT2038
:END:

帝承天休。纂堯之勳。啟宮於蒲。守不以城。帝守以城。孰守¶
不城。阻湖為池。限華為門。波非不狂。巖非不崇。守不以仁。¶
社為周遷。將蒙監扶。理土朔方。萬里扞胡。貽謀子孫。始訖¶
其功。阿房已墟。帝豈不城。城在民和。自華洎夷。罔不順同。¶
屹為國垣。以藩有虞。其堅如金。其厚如坤。蕩蕩巍巍。牢不¶
可屠。四罪雖頑。莫敢來攻。一家熙熙。相視而安。帝配商均。¶
不私以城。帝死蒼梧。授之夏家。太甲不修。帝城乃頺。唯此¶
<pb:NFKB_QTW_p0795-17b>
帝城。哲王獨知。求之民心。乃見其基。帝城雖隳。築之不難。¶
無寧無荒。帝城復高。不識不知。相傳峻隅。其版雖崇。其築¶
雖堅。非帝之心。孰為帝城。¶ 

** 唐故倉部郎中康公墓誌銘(并序)¶ 

:PROPERTIES:
:TITID: QTWTIT16117
:PERSID: QTWAUT2038
:END:

唐尚書倉部郎中姓康氏。以咸通十三年月日。薨於鄭州¶
官舍。其年月日。前左拾遺陳晝寓書孫樵曰。與子俱受恩¶
康公門。今兆還有期。其孤徵誌於子。子其無讓。樵哭之慟。¶
已而揮涕敘平生。公諱某。字某。會稽人。曾祖諱某。贈某官。¶
祖諱某。贈某官。父諱某。贈某官。公幼嗜書。及冠。能屬辭。尢¶
攻四六文章。援毫立成。清媚新峭。學者無能如。自宣城來¶ 
<pb:NFKB_QTW_p0795-18a>
長安。三舉進士登上第。是歲會昌元年也。其年冬得博學¶
宏詞。授秘書省正字。明年。臨桂元公以觀風支使來辟。換¶
試秘書郎。五年調。再授秘書省校書郎。大中二年復調授¶
京兆府叅軍。其年冬為進士試官。峭獨不顧。雖權勢莫能¶
撓。其與選者。不逾年繼踵昇第。故中書侍郎高公璩尚書¶
倉部郎中楊嵓太常博士杜敏求今春官貳卿崔公殷夢¶
尚書屯田郎中崔亞前左拾遺陳晝及樵十輩。皆出其等¶
列也。明年授大理評事兼監察御史戶部巡官。明年改鹽¶
鐵巡官。天付介直。不能諂言。故丞相河東公休使鹽鐵轉¶
<pb:NFKB_QTW_p0795-18b>
運。公或請計事。將入門。裴公謂謁者曰。必康君也。裴公始¶
以直知。終以直廢。明年去鹽鐵。詔授大理司直。或有所讞。¶
宰相莫能迴其筆。明年授試大理司議郎兼侍御史度支¶
巡官。明年改授檢校戶部員外郎兼侍御史轉運推官。明¶
年換判官。今華州刺史李公訥拜鹽鐵轉運使。將莅事。且¶
召㣥吏曰。二十年以前推官判官。誰為廉乎。可以助吾治¶
者。㣥吏皆以公塞問。李公曰。吾得之矣。公由是不去職。咸¶
通元年改檢校禮部郎中兼侍御史。充轉運判官。李公始¶
以廉平知。終以章奏加厚。常稱于班行間曰。康公宜掌帝¶ 
<pb:NFKB_QTW_p0795-19a>
制。或與宰相言。必慰薦之。明年詔授海州刺史。廉而不刻。¶
明而不抉。案牘符檄。公一以口授之。㣥胥輩徒搦管捉紙。¶
字字書出。蓄縮汗慄。何暇為奸犯耶。以故老吏猾胥。畏之¶
如神明。秩罷。退居淮陰。咸通八年詔拜大理少卿。明年遷¶
尚書倉部郎中。充西川宣諭制置鹽鐵法使兼西川供軍¶
使。賜紫金魚袋。公馳驛至西川。不浹旬而鹽無二價。蜀甿¶
至今賴之。會西川節度使劉公以疾薨。戍兵日至。軍儲不¶
給。糗無常價。而度支有定估。遂乘傳詣闕。且請與度支計¶
事。無何。詔以竇滂代公。公遂守倉部郎中。會竇滂逗遛不¶
<pb:NFKB_QTW_p0795-19b>
以時之任。朝廷欲以警之。其年十一月遂貶公為澧州刺¶
史。明年移鄭州長史。朝廷或有繁難之任。議莫不以公為¶
言。宰相且將用之。嗚呼。天殲正人。誠疲民之不幸。非公之¶
不幸也。公娶長樂馮氏。故給事中累贈太尉諱審第三女¶
也。公十二男八女。長曰齊。鄉貢進士。次曰顏。鄉貢進士。次¶
曰言。明經及第。次曰某云某。長女適鹽州防禦判官試大¶
理評事高遲。七女未笄。夫人自京師攜其孤奔。喪於管城。¶
其年九月三日。以公之喪權窆于孟州河陰縣某鄉里。銘¶
曰。¶ 

<pb:NFKB_QTW_p0795-20a>

會稽之英。斗牛之靈。并鍾德門。公實挺生。月中搴桂。日下¶
馳名。芸閣清秩。牢盆美聲。出牧東海。貳卿寺。鵷行望郎。錦¶
川星使。騏驥蹀足。蛟龍得水。富貴可期。煙霄漸邇。謫非其¶
罪。天道寧論。不復雙闕。遂歸九原。圃田發紖。河陰封樹。勒¶
石載銘。庶幾終古。¶ 

** 祭高諫議文¶ 
:PROPERTIES:
:TITID: QTWTIT16118
:PERSID: QTWAUT2038
:END:

咸通十一年十一月五日。友人孫樵。謹遣家僮犀角鴈兒¶
具時羞之奠。敬祭于故友滁州刺史贈諫議大夫高公叶¶
<pb:NFKB_QTW_p0795-20b>
卜之靈嗚呼。與君定友。不謝古人。為分日牢。為道日親。二¶
十五年。彼我一身。人謂我愚。君謂我賢。人欲我後。君欲我¶
先。我為一善。君喜見顏。我為一失。君慍形言。意我尚華。布¶
衣禦寒。意我苟進。蓑笠當軒。我蟠濁泥。君躡青雲。不以升¶
沈。塹隔其間。誨我如兄。煦我如春。我何敢忘。銘骨書紳。君¶
之文章。可動鬼神。君之器業。可活生民。我之賴君。如倚華¶
山。庶寡我過。期大我門。君牧滁甿。我從邠軍。方恨綿邈。凶¶
訃遽聞。東嚮慟哭。痛貫心肝。三日麻衣。朝晡忘餐。百身莫¶
贖。何裨往魂。嗚呼痛哉。杵臼死義。比干死仁。君殞賊手。為¶
怨難論。嗚呼痛哉。君殯喬谷。我歸咸秦。試發舊篋。君書盈¶ 
<pb:NFKB_QTW_p0795-21a>
千。辭旨重重。墨色如新。苟非相諫。即是慰安。填臆悲來。淚¶
如迸泉。嗚呼痛哉。天喪吾友。吾何望焉。誰拯湮溺。孰開頑¶
昬。嗚呼痛哉。世人結交。違寒集溫。如我不易。如君固難。嗚¶
呼痛哉。敬姜晝哭。嵇紹幸存。輤車其東。歸骨洛川。遠備醪¶
饌。告辭柩前。嗚呼哀哉。尚饗。¶ 

** 祭梓潼帝君文¶ 
:PROPERTIES:
:TITID: QTWTIT16119
:PERSID: QTWAUT2038
:END:

大中十八年七月九日。鄉貢進士孫樵。再拜獻辭張君靈¶
座之前。樵實頑民。不知鬼神。凡過祠廟。不笑即唾。今於張¶
君。信有靈云。會昌五年。夜躋此山。凍雨如泣。滑不可陟。滿¶
<pb:NFKB_QTW_p0795-21b>
眼漆黑。索途不得。跛馬慍僕。前仆後踣。樵因有言。非燭莫¶
前。須臾有光。來馬足間。北望空山。火起廟壖。焰焰逾丈。飛¶
芒射天。瞑色斜透。峻途如晝。樵謂廟奴苦寒。爇薪取溫。曉¶
及山巔。鎖澀廟門。餘燼莫覩。孰知其然。大中四年。冒暑還¶
秦。午及山足。猛雨如雹。樵復有言。神誠能神。反雨為晴。曩¶
火乃靈。斯言纔闋。迴風大發。始自馬前。怒號滿山。劈雲飄¶
雨。使四山去。茲山巍巍。輕塵如飛訖四十里。雨不沾衣。顧¶
樵當時。嘉神不欺。與神心期。神其自知。今過祠宇。其敢默¶
去。觴酒豆脯。捧拜庭下。神其歆此。¶ 

¶
