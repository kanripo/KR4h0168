#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:KR4h0168_NKFB_0914-21a> 
#+PROPERTY: JUAN 0915
欽定全唐文卷九百十五¶ 

<pb:KR4h0168_NKFB_0915-01a>

* 處玉璿¶ 
:PROPERTIES:
:PERSID: QTWAUT2642
:END:

處玉璿。開元時沙門。¶ 

** 大唐眾義寺故大德敬節法師塔銘(幷序)¶ 

:PROPERTIES:
:TITID: QTWTIT18211
:PERSID: QTWAUT2642
:END:

夫王而作則者大雄。見而遄歸者大寶。聲被周漢。義逸齊¶
梁。學比犉毛。富如崑玉。道飾其行。俗賞其音。或內祕靈知。¶
或外見常迹。起伏不拘於(闕一字)代。出沒所謂於須臾。孰有¶
以兼之。公得其門也。惟大德俗姓盧。諱敬節。范陽人也。祖¶
<pb:KR4h0168_NKFB_0915-01b>
尚書遠葉。棲志邱園。父樂司徒季英。閒居遁世。愍於穉子。¶
逷以㣥流。放令出家。不從文秩。上可以益后。下可以利人。¶
不累莊嚴。足陪淨藏。令投虔和上受業。年甫十嵗。日誦千¶
言。維摩妙高。飛峯口海。法華素月。吐照情田。奏梵音以雲¶
楊。感神明而雷激。厭俗之垢。王澤遐沾。落髮之貞。天魔為¶
慴。至二十九。入道具臘寺。舉都維那二十載。清拔僧務。造¶
長廊四十間。不日克就。光嚴帝宇。粹表祗園。結棟淩霞。飛¶
檐振景。士拜左顧。靡怯風搖。人謁右旋。非憂雨散。亦嘗柔¶
外以定。定力振振。順中以如。如心奕奕。笑法橋而虹斷。切¶
義舫之神移。莫不悼哉。何嗟及矣。以開元十七年七月十¶ 
<pb:KR4h0168_NKFB_0915-02a>
五日終於私房。春秋七十有五。窆於神和原。律也。門人處¶
玉璿延阼等。念松迴茂。仰蕙遙芬。悵頹景之不畱。恨驚風¶
之早落。師魂遠何至。資影痛何孤。恐岸成川。起塔崇禮。式¶
為銘曰。¶ 

迹滿三界。神放六通。教令遞囑。德位常融。轉延象世。運及¶
都公。木選寒柏。山寶舒虹。行高獎下。言貴居忠。俗承遠聲¶
色。道洽化無窮。水搖魚徙動。人斷院悲空。日影何旋北。山¶
陰遽已東。荒郊悲慘慘。烟氣亂葱葱。式作營於妙塔。用表¶
列於仁雄。柩窆歸於泉壤。性遙拔於樊籠。挫一代之濁命。¶
<pb:KR4h0168_NKFB_0915-02b>
流千古之清風。¶ 

* 元朗¶ 
:PROPERTIES:
:PERSID: QTWAUT2643
:END:

元朗字慧明。俗姓傅氏。東陽烏傷人。大士六世孫浦江。江¶
夏太守拯公之後。九嵗出家。如意元年勅度清泰寺。天寶¶
十三年卒。年八十二。¶ 

** 招元覺大師山居書¶ 
:PROPERTIES:
:TITID: QTWTIT18212
:PERSID: QTWAUT2643
:END:

自到靈溪。泰然心意。高低峯頂。振錫常遊。石室巖龕。拂手¶
宴坐。青松碧沼。明月自生。風埽白雲。縱目千里。名華香果。¶
蜂鳥銜將。猿嘯長吟。遠近皆聽。鋤頭當枕。細草為氊。世上¶ 
<pb:KR4h0168_NKFB_0915-03a>
崢嶸。競爭人我。心地未達。方乃如斯。倘有寸陰。願垂相訪。¶ 

* 靖彰¶ 
:PROPERTIES:
:PERSID: QTWAUT2644
:END:

靖彰。天寶中靈昌郡龍興寺沙門。¶ 

** 永泰寺碑¶ 
:PROPERTIES:
:TITID: QTWTIT18213
:PERSID: QTWAUT2644
:END:

觀夫聖應無方。等曜靈之流萬象。覺海元曠。若溟渤之含¶
百川。凝然居眾妙之先。煥矣處有空之際。於是慈光西燭。¶
慧液東飛。廣開權實之門。爰啟布金之義。粵茲寶界。創自¶
後魏正光二載。即孝明帝之賢妹也。乃居寵若驚。克修雅¶
志。確乎出俗。入道為尼。以誠信有徵。勅為置明煉之寺。兼¶
<pb:KR4h0168_NKFB_0915-03b>
度士庶女等百有人矣。頃遇周武不敏。正教淩夷。至隋氏¶
開皇。重加修復。又度尼廿一人。以崇景福。暨有唐貞觀三¶
載。議將尼寺居山。慮恐匪人侵擾。勅令移額於偃師縣下¶
置。此因廢焉。至神龍二載七月廿五日。有嵩岳寺都維那¶
僧道瑩奏聞。此故寺依山帶水。形勝幽棲。不假多工。便堪¶
居住。伏惟故永泰公主器韞沖和。承規帝闕。庶增瓊萼。冀¶
保瑤枝。何圖厭代辭榮。遷神遂遠。二聖痛金娥之殞。兆人¶
興玉碎之悲。凡厥有情。孰不傷悼。至論潛祐。必賴薰修。伏¶
望天恩為永泰公主於前件故伽藍置寺一所。請以永泰¶ 
<pb:KR4h0168_NKFB_0915-04a>
為名。特望度僧二七人。庶使福資冥路。竊惟聖不孤運。會¶
緣必興。建寺立僧。實由於此。自茲以降。暨乎至今。亦有別¶
勅配居。或牒兩京名德。翼翼清眾。五十餘人。咸以軌範端¶
融。心澄海月。鵝珠育物。禮誦無虧。常懷報國之恩。庶願福¶
增皇祚。千佛二古塔者。昔明煉之所起。亭亭四照。嶷嶷搖¶
空。龕室玲瓏。重光迴映。其間大窣堵坡者。隋仁壽二載之¶
所置。文帝應命。感異稀奇。忽得舍利一缾。雪毫燦爛。火焚¶
益固。擊之逾明。乃詔天下梵場。令起塔供養。為蒼生之祈¶
福也。規制妙絕。神工未方。永鎮檀林。以昭盛烈。東有兩支¶
<pb:KR4h0168_NKFB_0915-04b>
提者。昔寺主道瑩上座崇敬遺教門人之所造也。二長老¶
僧惎國寶。振古超今。息化歸心。法俗追悼。故起斯塔。前門¶
樓浴室食堂經藏者。即大德曇陟律之所構也。律師宿智¶
圓明。知微察物。少編僧錄。風骨天然。精持大乘。元通數部。¶
不住無相。兼崇有為。沙門思悟者。心燈獨知。跡無住處。諸¶
佛遺旨。必能竭其筋力。諸魔動念。必不愛其死生。乃跋涉¶
山川。樸斲梓。食堂之力。頗有助云。九級浮圖者。比邱真一¶
敬為故兄寺主真藏之所建也。禪師積德累仁。果曾慈惠。¶
玉昆金友。俱離塵籠。弟子沙門志堅及陳畱郡封禪寺¶ 
<pb:KR4h0168_NKFB_0915-05a>
都維那僧希宴等。敬為和上樹茲景業。寺主絢彩凝華。心¶
鏡虛朗。再成寶殿。重立尊儀。但有闕遺。盡加營葺。幷鑄大¶
銅鐘一口。重四千斤。函二十石。裝飾嚴麗。備物維新。金容¶
將滿月齊暉。玉相與日輪爭曜。簷宇四繞。迴廊復周。蹬道¶
淩虛。縣階數帀。風鈴夜警。聲聲流解脫之音。曉梵朝吟。一¶
一讚苦空之偈。嘉木繁植。祥花接異以恒春。高柳垂幡。喬¶
松結葢而雲際。前寺主道演前上座智光前都維那僧元¶
順。皆體道歸一。異本同源。逍遙林泉。躧履雲壑。復有沙門¶
法意敬一等。至樂大乘。沈心不二。一日必葺。當賈勇而行¶
<pb:KR4h0168_NKFB_0915-05b>
諸。六時精勤。縱力極而不廢。其寺也。嵩巖右脇。龍津左傍。¶
前眺案崗。萬公居後。地形澄垽。幽磎對靈鎮之臺。山勢巍¶
峩。峯頂與層巒俱峻。昔跋陁三藏縣記此方。人安眾和。福¶
利彌廣。時上座明信寺主道峻都維那敬一等。暜操履霜¶
潔。動成紀綱。德義相資。同知寺任。但恐三輪一轉。海際塵¶
驚。若不刊勒貞璆。何以表之靈跡。靖彰內慚深定。外謝多¶
聞。敢違宿心。昧揚休烈。其詞曰。¶ 

佛性微。遍含識。隱顯自在兮無量力。開祕藏。燿無疆。寶剎¶
嚴凝兮仙路長。韻慈鐘。震縣極。警眾沈昏兮清閫域。光勝¶ 
<pb:KR4h0168_NKFB_0915-06a>
宅。啟津梁。淨彼地獄兮與天堂。昔明煉。今永泰。跋陁遠記¶
兮斯為大。刻珍石。炳微言。曠代昭宣兮萬祀傳。¶ 

* 德宣¶ 
:PROPERTIES:
:PERSID: QTWAUT2645
:END:

德宣。天寶中龍興寺沙門。¶ 

** 隋司徒陳公捨宅造寺碑¶ 
:PROPERTIES:
:TITID: QTWTIT18214
:PERSID: QTWAUT2645
:END:

觀夫二儀之大也。不能免天傾地裂之災。三光之明也。不¶
能免日薄星迴之變。非夫圓明鍾覺。利見大雄。飛觀真峯。¶
高視鐵圍之外。澄襟性海。獨瑩珠泉之底者。其孰能置四¶
生於不動之國。濟八苦於無明之河。祕密成伊。演龍藏於¶
<pb:KR4h0168_NKFB_0915-06b>
三千世界。童蒙求我。運牛車於五百由旬。所以太子迴心¶
捨宮殿臣妾。商人合掌。奉珍珠琉璃。給孤獨園。一家之造¶
精舍。瑯琊別產。兩宅之入伽藍。大矣哉。其誰繼之。我司徒¶
陳公之謂也。公諱杲仁。字世威。其先豫州潁川人也。十七¶
代祖寔。為太邱長。六世祖陳武帝。經天緯地之功。與乾坤¶
而合道。濟俗安人之德。共日月而齊明。家於長城。故復為¶
晉陵人也。祖暠。字元皎。陳羽林郎將。萬戶千門。警夜巡晝。¶
旌旗曳日。朝馳楊柳之街。鐘鼓沸天。夕衞鴛鴦之殿。別勅¶
授洪州建昌縣令。戴星按俗。靡草臨人。澤被春滋。愛融冬¶ 
<pb:KR4h0168_NKFB_0915-07a>
日。花藏野雉。戀錦化而長馴。煙渚庭鸞。懷磬聲而率舞。父¶
諱季明。字元煥。陳江州司馬兼嶺南道採訪使。尋拜給事¶
中。朱紱題輿。按三江而寫鑒。皇華按節。踰五嶺而騰驤。出¶
揚使德之清。入掌王言之重。公器局宏偉。風神灑肅。年八¶
嵗能文章。隨父任在都宅。與吏部侍郎陰鏗接住。鏗家置¶
學。就博士授孝經尚書。以夜繼晝。口不輟誦。鏗曰。吾之東¶
家某復生矣。年十三。讀史至司馬相如題橋之言。歎曰。大¶
丈夫富貴由天。窮達在命。使吾有壽。亦當自致青雲。年十¶
八州將舉秀才。送上臺。對策於玉階。舉朝稱之曰。使孫宏¶
<pb:KR4h0168_NKFB_0915-07b>
之文。李廣之武。與子同時。則並驅連衡矣。帝曰。朕與兒俱¶
太邱之後。家風不墜。復見於茲。特授監察御史。尋遷江南¶
道巡察大使。臺中繡服。馳驄馬而時來。陌上朱輪。按豺狼¶
而不去。大業五年三月。長白山大洞內有狂寇數萬。公奉¶
詔平之。授秉義尉。尋授朝請大夫。九年正月。奉詔平江寧¶
樂伯通叛徒十萬。授銀青光祿大夫。十三年。奉詔平東陽¶
婁世幹賊徒二十萬。隋主嘉之。召公面見。拜大司徒。賜麗¶
姝二十人。細馬五匹。粟千斛。綵五百段。對敭休命。輔佐王¶
官。金印紫章。照彤庭而赫奕。綵羅紅粟。填帑藏以崔嵬。屬¶ 
<pb:KR4h0168_NKFB_0915-08a>
隋季分崩。天下喪亂。洎我大唐之有天下也。日月懸而天¶
地再造。歷數在而車書一統。聖人御宇。萬國來朝。奉詔詢¶
江東晉陵耆老。隋故司徒陳杲仁身有八絕。可得聞乎。耆¶
老逡巡而稱曰。言八絕者。一忠二孝三文四武五信六義¶
七謀八辨。梁大同中。義興縣與晉陵競太湖田。數年不決。¶
太守命公斷之。咸悅服焉。建始中。長白山叛徒引及朝貴。¶
公奉詔推鞫。繩黠顯然而知。鑑逾明鏡。直若朱弦。梁末斷¶
太湖之田。是非明白。陳初劾長山之賊。真偽糺分。兩造平¶
反。聲馳省閣。片言折中。譽出鄉閭。公之忠也。公事後親。親¶
<pb:KR4h0168_NKFB_0915-08b>
病須肉。時屬禁屠。肉不可致。公乃割股以充羹。刺血寫法¶
華經。為先妣修福。孝深骨立。情慎色難。豈惟孝悌之有餘。¶
亦迺津梁之莫大。公之孝也。初公選在都會。吏部侍郎陰¶
鏗出使西蜀。中書令江總北巡徐泗。傾都餞於新亭。時公¶
奉詔作大使西巡序及北征賦恩。思逸懷蛟。才高倚馬。入¶
江寫月。光含夷水之珠。詞花飛葉。綵麗蜀城之錦。公之文¶
也。而邊寇不寧。戎馬屢駕。百川潛討。三畧陰謀。巨力取而¶
拔山。功歸第一。神鑹來而破的。中必疊雙。兇徒與惡葉同¶
飄。逆黨共春冰一泮。公之武也。豁達大度。浤澄春陂。勝必¶
推¶ 
<pb:KR4h0168_NKFB_0915-09a>
人。失乃向已。官祿給其粟帛。盡散親朋。皇恩加其僕馬。併¶
均昆弟。公之義也。既忠且信。十室彰夫子之名。密契深期。¶
千里命巨卿之駕。確乎不拔。惕若有孚。公之信也。攻城畧¶
地。祕策權宜。進楚食而離范增。奪胡鞍而輸李廣。公之謀¶
也。折角無先。共朱雲而竝操。懸河不竭。與郭象而連詞。公¶
之辨也。帝曰俞。雖曲逆辯六奇之計。陳王懷八斗之才。論¶
功揆德。莫之加也。芳名馳於萬古。壯志立於三吳。陳書雖¶
著其高名。唐史未編其實錄。勅史官宜書直筆。大業中。天¶
門公沈法興起義兵於湖州。聞公名。遠來投公。是知龍門¶
<pb:KR4h0168_NKFB_0915-09b>
之前。涸鮒搖腮而競集。鵲巢之側。維鳩拂羽而爭來。法興¶
欲割據常州。詐結父子之義。時逆人李子通屯集數萬。鎮¶
在江北。懼公之威。不敢輒渡。法興潛謀。詐稱疾亟。公往問¶
疾。乃覺中毒。走馬而歸。公素與高僧凜禪師著屋塵外之¶
交。法師尋與受菩薩戒。付囑張軫二夫人。所居之華第。竝¶
道南兵仗院。竝施為僧伽藍。名杜業寺。是郡東南三十五¶
里。公之別業。紅沼夏溢。芰荷發而惠風香。綠田秋肥。霜露¶
降而嘉禾熟。竝捨入景星寺。言訖而終。雖幽魂冥冥。梁木¶
斯壞。而生氣凜凜。高風尚存。功可勒石。食堪配廟。故夫子¶
文¶ 
<pb:KR4h0168_NKFB_0915-10a>
鍾嶺南(疑)骨喪而名畱。太伯吳門文身無而道在。况公神¶
異。越於昔賢。左遮江關。東壓海口。使天無流疫。路不拾遺。¶
江上伏鬼神。若稱官勢。郡中散牛馬。以付羅衡。四民銜覆¶
護之恩。百姓荷扶持之力。其寺明政人三年六月之所置¶
也。初名杜業。後改為宏業。因廟諱復改為福業。嗚呼。公以¶
武德二年嵗次庚辰五月十八日而斃。享年七十二。厥後¶
薨辰。精舍坊闉。答公之恩。飯僧供佛。皓月有昃。香燈無虧。¶
亦由晉感子推之辭。楚懷屈原之德。懋哉垂裕。貽厥後昆。¶
公之長子坦。廣府士曹。次子頵。洪州司法。難兄難弟。如珪¶
<pb:KR4h0168_NKFB_0915-10b>
如璋。弄雙珠之明。匡二天之化。頵之子璉。不餌葷血。早悟¶
苦空。得菩薩心。有神仙壽。年九十一卒於家。璉之子光允。¶
雅繼清風。棲心金地。德必有鄰。同聲相應。與孝門岑庭結¶
交。二人同心。鑄文殊菩薩像。用鐵千觔。又勸同志之士。鑄¶
暜賢菩薩像。體均前種。相好圓明。寫妙德之奇姿。移寶威¶
之真跡。太守劉公同昇兼江東道採訪使。四岳分憂。九州¶
共理。玉壺冰寫。讓心骨之清。紅樹花開。怯文章之秀。長史¶
歐陽公司馬孫公。竝望重題輿。才高展驥。親紆化鶴。共佐¶
懸魚。縣令何公。共掞天下之才。共臨江縣。未摶風於九霄。¶
且¶ 
<pb:KR4h0168_NKFB_0915-11a>
震雷於百里。福業寺綱維徒眾等。竝貞諒不拔。維持有聲。¶
莫不道俗相率。誠命於予。式歌文武之功。共紀招提之業。¶
於戲。年更事遠。懼馨香之闕遺。詢諸碩才。備茲景行。勉抽¶
鄙思。乃為銘曰。¶ 

昭哉烈士兮昂昂。擅波蜜兮自強。捨一家兮良田甲第。成¶
三寶兮佛土僧坊。生則侯兮傑出。歿而配廟兮名揚。聖后¶
兮聰明光宅。何奸寇兮殘剝遐方。明神八絕兮宏祜。飛將¶
一埽兮銷亡。悲盛績兮江南蕪沒。樹豐碑兮海內昭彰。¶ 

* 法海¶ 
:PROPERTIES:
:PERSID: QTWAUT2646
:END:
¶
<pb:KR4h0168_NKFB_0915-11b>

法海字文允。俗姓張氏。丹陽人。一云曲江人。出家鶴林寺。¶
為六祖弟子。天寶中預揚州法慎律師講席。¶ 

** 六祖大師法寶壇經畧序¶ 
:PROPERTIES:
:TITID: QTWTIT18215
:PERSID: QTWAUT2646
:END:

大師名惠能。父盧氏。諱行瑫。母李氏。誕師於唐貞觀十二¶
年戊戌二月八日子時。時亮光騰空。異香滿室。黎明。有二¶
異僧造謁。謂師之父曰。夜來生兒。專為安名。可上惠下能¶
也。父曰。何名惠能。僧曰。惠者以法惠施眾生。能者能作佛¶
事。言畢而出。不知所之。師不飲乳。夜遇神人。灌以甘露。既¶
長。年二十有四。聞經悟道。往黃梅求印可。五祖器之。付衣¶ 
<pb:KR4h0168_NKFB_0915-12a>
法令嗣祖位。時龍翔元年辛酉嵗也。南歸隱遯一十六年。¶
至儀鳳元年丙子正月八日。會印宗法師。宗悟契師旨。是¶
月十五日。暜會四眾。為師薙髮。二月八日。集諸名德。授具¶
足戒。西京智光律師為授戒師。蘇州慧靜律師為羯磨。荊¶
州通應律師為教授。中天耆多羅律師為說戒。西國蜜多¶
三藏為證戒。其戒壇乃宋朝求那跋陀羅三藏刱建。立碑¶
曰。後當有肉身菩薩於此收戒。又梁天監元年。智藥三藏¶
自西竺國航海而來。將彼土菩提樹一株。植此壇畔。亦預¶
誌曰。後一百七十年。有肉身菩薩於此樹下。開濱上乘。度¶
<pb:KR4h0168_NKFB_0915-12b>
無量。眾真傳佛心印之法主也。師至是祝髮受戒。及與四¶
眾開示單傳之法旨。一如昔讖。(以天監元年壬午嵗考至¶
唐儀鳳元年丙子是得一百七十有五年)次年春。師辭眾歸寶林。印宗與緇¶
白送者千餘人。直至曹溪。時荊州通應律師與學者數百¶
人。依師而往。至曹溪寶林。覩堂宇湫隘。不足容眾。欲廣之。¶
遂謁里人陳亞仙曰。老僧欲就檀越求坐具地得不。仙曰。¶
和尚坐具幾許濶。祖出坐具示之。亞仙唯然。祖以坐具一¶
展。盡罩曹溪四境。四天王現身。坐鎮四方。今寺境有天王¶
嶺。因茲而名。仙曰。知和尚法力廣大。但吾高祖墳墓竝在¶
此地。他日造墓。¶ 

<pb:KR4h0168_NKFB_0915-13a>

幸望存畱。餘願盡捨。永為寶坊。然此地乃生龍白象來脈。¶
只可平天。不可平地。寺後營建。一依其言。師游墳內山水¶
勝處輒憇。近遂成蘭若一十三所。今曰花果院。隸藉寺門。¶
茲寶林道場。亦先是西國智藥三藏自南海經曹溪口。掬¶
水而飲香美異之。謂其徒曰。此水與西天之水無別。溪源¶
上必有勝地。堪為蘭若。隨流至源上。四顧山水回環。峯巒¶
奇秀。嘆曰。宛如西天寶林山也。乃謂曹溪村居民曰。可於¶
此山建一梵剎。一百七十年後。當有無上法寶。於此濱化。¶
<pb:KR4h0168_NKFB_0915-13b>
得道者如林。宜號寶林。時韶州牧侯敬中以其言具表聞¶
奏。上可其請。賜寶林為額。遂成梵官。落成於梁天監三年。¶
寺殿前有潭一所。龍常出沒其間。觸撓林木。一日。現形甚¶
巨。波浪洶湧。雲霧陰翳。徒罪皆懼。師叱之曰。爾只能現大¶
身。不能現小身。若為神龍。當能變化。以小現大。以大現小¶
也。其龍忽沒。俄頃復現小身。躍出潭面。師展鉢試之曰。爾¶
且不敢入老僧鉢盂裏。龍乃游揚至前。師以鉢舀之。龍不¶
能動。師持鉢堂上。與龍說法。龍遂蛻骨而去。其骨長可七¶
寸。首尾角足皆具。畱傳寺門。師後以土石堙其潭。今殿前¶
左側有鐵塔處是也。(龍骨至已卯寺罹兵火因失未知所¶
之)¶ 

¶
