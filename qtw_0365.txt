#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0364-30a> ¶
#+PROPERTY: JUAN 0365
欽定全唐文卷三百六十五¶ 

<pb:NFKB_QTW_p0365-01a>

* 游方¶ 
:PROPERTIES:
:PERSID: QTWAUT0742
:END:

方。開元中將仕郎。守任城尉。¶ 

** 任城縣橋亭記¶ 
:PROPERTIES:
:TITID: QTWTIT07699
:PERSID: QTWAUT0742
:END:

唐再受命。能事備於開元。乃十有三年。告成於岱。翠華之往也。則北巡濟河。玉軑之旋也。則南指陳宋。故行宮御路。次夫任城焉。陽門橋者。跨泗之別流。當魯之要術。初隨時以既濟。因大駕而改功。觀其壅川為池。因地設險。削金堰於馳道。甃石門以飛橋。夾以朱欄。揭以華表。炳若星漢。拖如虹蜺。蓋乘輿乃以陽朝御六龍。翊萬騎。聲明紀律。文物比象。迴睿覽於洲渚。駐天蹕於川梁。先時望君之來也。則金繩以界之。鐵鎖以扃之。厥後榮君之顧也。則浚池以廣之。築館以旌之。經始茲宇。惠而不費。當儲峙之末。有芻粟之餘。散之則人獲[:#AS-FBF9:●]錢。鳩之則童[:#AS-FBED:●]力以千計。請為亭館。以壯橋池。故鄉老白於吏。邑吏謀於府。因人之欲。得事之宜。鼛鼓不勝。工力徒競。鬱為層構。在水之陽。壓鮮原以迥出。流古墉而却倚。危櫩巘巘。反宇峨峨。勢搖烟潭。岌若飛動。南軒虛明以晃朗。北室懿濞而清泠。自堂徂亭。邐迤幽徑。上¶ 
<pb:NFKB_QTW_p0365-02a>
覆藤篠。前臨芰荷。憑高佇目。萬象皆見。夫河南之勝有三。橋亭得其一。梁園有梁王之迹。圃田有僕射之陂。平池曲榭。美則美矣。豈與夫島嶼開合。林嶂蔽虧。旁薄大荒。吐納霞景。畫橋南度。像清洛之規。虛館(闕一字)臨。叶滄洲之趣。有是夫。有是夫。任風姓之國也。謠俗古遠。其太昊氏之遺人。富而教之。合於魯頌。當太平無事。而朝野多歡。不然。此池何以得花縣之名。吾僚何以得仙舟之目。不其(闕一字)而。時則有若邑大夫滎陽鄭公延華。信昭盈缶。道契虛舟。禮樂之行。仁德歸厚。丞范陽盧璝。主簿平昌孟景。尉瑯琊王子言。尉河東裴迥。皆士林英華。學府金碧。能勤在公之節。無廢會友之文。嘗授簡於方。以為之記。會方有公車之召。請俟於異時。金鄉尉潁川韓邠卿舍於裴氏。言於眾曰。游子之讓斯文。以諸公在此。諸公之意也。子何辭焉。因命秉燭。俾方操翰。夜而成記。翌日遂行。開元廿六年秋七月旬有四日云。¶ 

* 沈興宗¶ 
:PROPERTIES:
:PERSID: QTWAUT0743
:END:

興宗字季長。與李華同時。¶ 

** 對賜則出就判¶ 
:PROPERTIES:
:TITID: QTWTIT07700
:PERSID: QTWAUT0743
:END:

<pb:NFKB_QTW_p0365-03a>

** 　甲賜則有司令其出就訴云未成¶ 
:PROPERTIES:
:TITID: qtw-d1e101629
:PERSID: QTWAUT0743
:END:

王者建德。是啟苴茅。諸侯象賢。必異名數。器服將施於九命。蒲穀攸彰於五等。惟甲筮仕當年。彈冠上國。梓材晉用。羔鴈周行。方參叔豹之名。未就伯禽之典。稽諸載策。閱以等威。元士本視於附庸。賜命不同於列國。異唐侯之桐葉。未翦參墟。如鄭武之緇衣。尚勤周政。提封匪盈萬井。旌旗猶闕九斿。丞相出關。昔聞其語。絳侯就國。今則未宜。請詳訴者之詞。無縱有司之糾。¶ 

** 大唐開元寺故禪師貞和尚塔銘(并序)¶ 

:PROPERTIES:
:TITID: QTWTIT07701
:PERSID: QTWAUT0743
:END:

禪師諱貞。茲郡京兆人也。俗姓張氏。自輪奐規唐。貂蟬蔚漢。姜宋莫齒。袁楊肯倫。師泛浪知清。依林擇茂。將揮聖姓。載顧華宗。年弱冠。秀才登科。知名太學。以為儒家非正諦。文字增妄想。故去彼取此。而為上乘因。亦既(闕一字)¶ 
[:#AS-FBEF:●]
[:#AS-FEEB:●]
[:#AS-FBED:●]([:#AS-FDDE:●]
[:#AS-FBEC:●]回)[:#AS-FBF0:●]。遂受衡陽止觀門。居于洛陽白馬寺。口不絕誦習。心不離三昧。(闕一字)妙(闕一字)之慧萌。刜賴耶之濁種。庶滅裂有我。干盤無生焉。後隸此郡開元寺。又以為喧者起之本。靜者定之緣。利緣舍起。故復居此窟。茨廡藥蔬之妙受。谿篁甗[:#AS-FBEF:●]才[:#AS-FBED:●](山[:#AS-FBEC:●]歹)[:#AS-FBED:●]¶ 
[:#AS-FEDB:●]
[:#AS-FBF0:●]之勝塵。可畧言矣。前刺史故丞相齊公崔日用。吏部尚書李暠。¶ 

<pb:NFKB_QTW_p0365-04a>

皆頂奉山宇。斯豈元道歟。然而(闕一字)熊軾。[:#AS-FE5D:●]¶ 
[:#AS-FBEE:●]互龍宮。紆紫綬。稽䊷(闕二字)以惕凡庶之見聞。兆昏蒙之(闕一字)嚮。(闕一字)以開元十三年九月十八日。(闕一字)滅于開元(闕一字)舍。春秋八十有四。物慘烟雲。哀[:#AS-8563:⿰⺯⿸厂⿱田坴]黑白。塗(闕一字)隕泣。人到於今。僧弟子宗本。覺枝外茂。(闕一字)性內融。三晉公侯。旋師子夏。伯喈墳籍。悉付仲宣。痛微言之絕聆。感星躔之易次。遂為銘曰。¶ 

圓凝寂體兮邈彼真如。(闕二字)無明兮儵若蘧廬。慈梁過駟兮歲月其除。松栗窅冥兮宛此幽居。¶ 

* 張思鼎¶ 
:PROPERTIES:
:PERSID: QTWAUT0744
:END:

思鼎。天寶時官侍御史。¶ 

** 對城邑判¶ 
:PROPERTIES:
:TITID: QTWTIT07702
:PERSID: QTWAUT0744
:END:

** 　甲將仞邑乙不從命比周狗以屬之損乙¶ 
:PROPERTIES:
:TITID: QTWTIT07702
:PERSID: QTWAUT0744
:END:

大道既隱。天下為家。度土以居人。量地而制邑。將興版築。必俟命(一作金)槌。劃以斷岸長雲。負以重城四郭。孟軻五畝。匪宅是營。孔某數仞。爰茲仰止。生異里仁之美。行多嫉惡之辭。苟此不從。胡施而可。棄人用犬。雖猛何為。且闔門塞竇。在明時而難許。比周阿黨。豈君子之攸宜。損乙既謝於當全。罪甲庶期於無訟。然恐造有妨害。兆有吉凶。或利晉¶ 
<pb:NFKB_QTW_p0365-05a>
而闕秦。將抑彼而就此。各從所便。不亦宜乎。¶ 

* 敬騫¶ 
:PROPERTIES:
:PERSID: QTWAUT0745
:END:

騫。開元時官監察御史。¶ 

** 射隼高墉賦(以君子藏器待時為韻)¶ 

:PROPERTIES:
:TITID: QTWTIT07703
:PERSID: QTWAUT0745
:END:

養形元豹兮。以隱霧而成文。振羽飛蛾兮。因附火而自焚。彼紛然之落隼。識昧此而喪㣥。誠不知高非小者所處。靜為躁者之君。苟失度而棲適。將受斃而何云。且夫長墉崇崇。矗若雲峙。飛隼羽[:#AS-FBED:●]世羽[:#AS-FBED:●]世。倏隨風止。曾不料其微陋。焉更知其休否。故疾惡之夫。善射之子。操騂角之弓。調白羽之矢。縱穿楊之妙。呈落雁之美。量遠近於目端。審高下於規裏。紛洞胷而達腋。果裂嗉而破嘴。原夫剛鏃初架。勁弦正張。引彎彎之月影。迸的的之星光。鏟毛羽之振迅。挫容貌之昂藏。審必中而後發。固焉用而不臧。若乃處身順理。投跡知常。時決起而無滯。或怒飛而有方。烟雲足以遐賞。翳薈足以來翔。必絕捐軀之患。豈貽在彀之殃。是則素有雋志。往無不利。藏器者人。獲隼者器。矢應弦而上激。禽應矢而橫墜。微隼諒比於小人。高墉亦方於重位。苟不戒於遊處。曾何免於顛躓。士有五善斯在。載櫜有待。麗龜之知未忘。¶ 

<pb:NFKB_QTW_p0365-06a>

貫隼之誠勿改。幸文武之不墜。希葑菲之必采。則知發矢有期。獲禽俟時。想大易之靈文。微言何賾。稽高墉之元象。壯志空持。既是則而是傚。永念茲而在茲。¶ 

* 盧諭¶ 
:PROPERTIES:
:PERSID: QTWAUT0746
:END:

諭。開元時官戶部金部員外郎。¶ 

** 彈棊賦¶ 
:PROPERTIES:
:TITID: QTWTIT07704
:PERSID: QTWAUT0746
:END:

惟古人之眾技。必有託而觀智。既垂誡以為喻。故求能而不累。見小人矜捷之迹。識君子安全之義。孰謂猶賢。在於茲戲。觀乎局之為狀也。下方廣以法地。上圓高以象天。起而能伏。危而不懸。四隅咸舉。四達無偏。居中謂之豐腹。在末謂之緣邊。棊之為數也。各一十二彙。其始布也。各以其類。乃分其位。環合相承。櫛比為次。其始作也。則云其末。(一作密)未之為難。乃契謀眾指。意或多端。欲因先以獲勝。恐致危以思安。每遇敵其增惕。故用之而假歡。則有飛迅一擊。紛紜既散。慮加少以為多。實思危而不亂。謀而後動。審而方按。或始否而終亨。或先傾而後嘆。(一作滿)若乃臨邊却舞。徑(一作經)天迴越。必在知機之微。騁異而發。至如垂空勁往。應心得雋。雖具美於踰平。終易虧於履峻。是知冒險者忘¶ 
<pb:NFKB_QTW_p0365-07a>
於趨進。規利者失於戒慎。豈與夫所適多方。所求惟順。因其利不失於得。追其遠若歸於信。乍從容以周旋。時倏忽於一瞬。伊眾趣之無極。諒所戒以唯貪。苟能知其義者。無棄學而遐耽。¶ 

* 楊諫¶ 
:PROPERTIES:
:PERSID: QTWAUT0747
:END:

諫官永樂丞。¶ 

** 公孫宏開東閣賦(以風勢聲理暢休實久為韻)¶ 

:PROPERTIES:
:TITID: QTWTIT07705
:PERSID: QTWAUT0747
:END:

君立相以道崇。相輔仁而協同。庶輯多士。允釐百工。始於其家。且有招賢之義。刑於四海。大啟尚賢之風。猗乎哉。漢武照臨之秋。孫宏輔弻之歲。能好善以逮下。不恃貴而怙勢。子興視夜。居賓閣而猶開。鶯鳴在春。知賢路之不蔽。道有行止。時有興廢。唯盛明則多士。乃知人則下事。遇風雨而不易。將安樂以無替。善乎立身。誰為之繼。夫拔茅者利其彙征。開閣者求其友生。茅思同茹。友貴同榮。故秩秩執初筵之禮。丁丁諧伐木之聲。在貴則勿遺乎賤。於舊而孰能無情。況閣可以備時之燥濕。相可以為君之聽視。賢是斯來。賓是攸止。升降出入。溫柔之始。脫粟布被。雖逢汲黯之嗤。下薦上聞。竟遇漢皇之美。況親仁而又崇。此亦存乎¶ 
<pb:NFKB_QTW_p0365-08a>
下理。動不為妄。德風遐暢。善固有由。仁聲允休。豈比夫漢臣崇奢。後堂空羅夫妓樂。齊相為隘。累年不易其狐裘者哉。惟其人心。酌乎故實。德不遐棄。敬之終吉。然後知埽門者亦孔之醜。望塵者未離乎咎。當效平津而延賓。知可大而可久。¶ 

** 大蜡賦(以暮冬律變新陽載動為韻)¶ 

:PROPERTIES:
:TITID: QTWTIT07706
:PERSID: QTWAUT0747
:END:

大蜡之祭兮。所以饗田神。賞農務。陰律窮。元冬暮。星迴於舊列。日極於餘度。必也介僎謀。牲牷具。狐裘以黃。皮弁以素。蓋欲息田夫而裦歲賦。夫搜索之謂蜡。閉藏之謂冬。其索也可以舉㣥祀。其藏也可以勞三農。欲碩苗而不害。則迎貓塈於田鼠。俾昆蟲之無作。則祭坊與夫水庸。以夫月建丑。日在戌。磔犧牲之體。所以尚其腥。登水草之菹。所以貴其質。詠豳詩以合雅。擊土鼓以應律。瑞穰穰。芬苾苾。百日之勤。一日之薦。或酬或酢。既騰觚於無算。為宮為徵。方播樂於六變。命清祀兮在殷。復嘉平兮處秦。繄率仁而終義。實革故而迎新。樂舉斯陶。嗤子貢之來覿。禮成而出。美仲尼之為賓。故聖人之舉事也。務於崇勸戒。敦否臧。樹之瓜華。告多藏者必覆。致乎女鹿。示不德者斯亡。豈唯乎其¶ 
<pb:NFKB_QTW_p0365-09a>
儀抑抑。其樂洋洋。是以伊耆之禮不易。大羅之職有常。嗣歲將興。或祈穀於上帝。人才不匱。或觀政於四方。則知德厚者必祀。功高者必載。司嗇之祐。維永瑞於我唐。先炊之神。豈獨見於前代。故曰蜡也移萬人。登百種。可以志陰陽之變動。¶ 

** 珪璋特達賦¶ 
:PROPERTIES:
:TITID: QTWTIT07707
:PERSID: QTWAUT0747
:END:

稽上古之貴德。考先聖之立言。偉珪璋之挺異。同君子之不諼。是以先王之制斯器也。不資於瑌珉。而采之於璵璠。欲使執之者比德。佩之者克念。自然威儀式序。而有要有倫。班秩以明。而不濫不僭。徒觀夫貂蟬巍峨以耀彩。組綬輝映以生文。使夫閱信義堅貞以守職。感瑕瑜不掩以事君。故能靖恭厥位。克舉其勳。豈不由珪璋與賢哲相成其業。曠千古而流芬。則聖哲之創物也。誠有足而稱云。原夫代人莫識。荊山之裏。藏精淪滓。為寶未用。多歷年祀。笑瓦礫之相和。喜蘭蓀之狎士。嗟乎。道不常屈。終收卞子。礱錯而真質自然。拂拭而夜光特起。悲楚君之瞽昧。曷碔砆之能似。既而玉人攻治。珪璋自尊。短長有制。規矩攸存。其聲清越。其潤溫溫。處掌握而升玉砌。隨佩服而列金門。暉映¶ 
<pb:NFKB_QTW_p0365-10a>
增美。炯然自持。涵瑞日之洞澈。凜寒風之凄其。然後知至寶之成器。允夫天下之不疑。亦猶賢人君子。遭遇惟時。有強學懷書。清規皎如。以不貪為寶。思琢磨自居。感珪璋之特達。期哲人之吹噓。¶ 

** 月映清淮流賦(以題為韻)¶ 

:PROPERTIES:
:TITID: QTWTIT07708
:PERSID: QTWAUT0747
:END:

地有四瀆。其一也惟淮。天有二曜。其一也惟月。月至明而不阻遐邇。淮至清而可鑒毫髮。故澄澈而相暉。況埃壒而初歇。泛灩多象。膧朧交映。類藏冰之在玉壺。如臨水之懸明鏡。引清潤而介若自潔。和素光而終然不競。千里伴孤舟而浮。百丈動纎鱗之泳。此所謂物至淨而增其淨也。如其孕靈納影。委照淪精。徐而匪濁。攬之不盈。蟾蜍下沈。對蠙珠而增美。璿源圓折。混金波而更清。皓鶴奪彩。玉砂迷明。如分舟子之望。終起漁歌之聲。此所謂物無情而感有情者也。古人有引類為贈。因物傷懷。風雲欲別。琴酒相乖。念居者已賦乎露濕寒草。悲行者則想乎月映清淮。蓋旨哉月以陰而合德。水為坎而處柔。或麗天而成象。或紀地而引流。契仁者之理靜。含道門之清幽。有二美矣。允孚於休。將以求古之情。多聞是務。一則以紀其善。一則以垂為¶ 
<pb:NFKB_QTW_p0365-11a>
裕。以灰厭暈。不學淮王之方。進牘抽毫。空作謝莊之賦。¶ 

** 南有嘉魚賦(以樂得賢者次用為韻)¶ 

:PROPERTIES:
:TITID: QTWTIT07709
:PERSID: QTWAUT0747
:END:

后非賢不乂。魚非水不託。賢豈晦以養蒙。魚在藻而自樂。故比事思理。以徵以求。如南有嘉魚。是網是繳。此所謂旌別淑慝。愛人治國。為鹽梅之器用。作生靈之表則。不然。豈延故老於終南。收釣翁於渭北。張皇勳業者。棄此曾未得。我國家憂勞庶績。寤寐求賢。且束帛戔戔。每布之於寰海。豈矰笱[:#AS-897D:⿱⺳卓]¶ 
[:#AS-897D:⿱⺳卓]。獨烝然於巨川。吳坂不遺於騏驥。丙穴載詠於鱏鱣。詩人格言。必將興之於王國。老氏遺戒。不可脫之於重泉。所謂持竿執柄者未容易焉。爰有深沈。參對純嘏。雖臨矰以及繳。苟未高於天下。徒噞喁於香餌。終夷猶於取舍。儻鼎味之見珍。甘殺身於庖者。¶ 

** 新渾儀賦¶ 
:PROPERTIES:
:TITID: QTWTIT07710
:PERSID: QTWAUT0747
:END:

夫象之大者曰天地。理之廣者曰陰陽。分八極。懸三光。不言而化。有形而彰。雖羲氏代掌。初聞乎欽若。而疇人離散。覆亂其紀綱。魏滅晉紹。易齊為梁。莫革其弊。有失其方。將以事極則反。否泰何常。故渾儀之制。而新之我皇。則天工協謀。鳧氏畢至。煽洪鑪以效役。鎔珍金以為器。管之應一¶ 
<pb:NFKB_QTW_p0365-12a>
十二律。罔極為期。天之列二十八宿。各分爾位。然仰觀俯察。以參以稽。森羅乎象緯。窮極乎端倪。視朔於初。時必書於雲物。履端於始。歲如得乎攝提。候月不殊於蓂草。測景方異乎土圭。侔漢歷之黍累不失。同舜年之風雨不迷。且人之常性也。重更改。貴因循。罔知失善。是與謀新。更苟有利。何憚釐革。循苟有失。何必相因。故天垂象。聖人以審度。歷乖次。聖人以創陳。亦將利物安下。適時補政。齊上方之斗極。為來代之龜鏡。其義既美。於斯為盛。恐貽誚於不談。故形之乎賦詠。¶ 

* 張之宏¶ 
:PROPERTIES:
:PERSID: QTWAUT0748
:END:

之宏。天寶中官曲阜縣令。¶ 

** 兗公頌¶ 
:PROPERTIES:
:TITID: QTWTIT07711
:PERSID: QTWAUT0748
:END:

若昔帝軌覆。王綱頹。則孔聖挺生。而憲章克復。故能羞人極。酌彞倫。聲明有度。文武不墜。講德泗上。橫經淹中。(闕七字)代嗚呼。敺儒墨。蹈仁義。曠志鵬海。服膺蟻術。瑳琢金玉。鑽仰情性者。其唯兗公乎。公姓顏名回。字子淵。魯人也。(闕七字)十(闕一字)惠困而能通。休休焉拾塵著德。貧而不仕。衎衎焉鼓琴自娛。雖行藏坐忘。黜聰墮體。確乎不拔。澹乎自持。猶¶ 
<pb:NFKB_QTW_p0365-13a>
以農(闕五字)談岱嶽辨星精之騎。及夫杏壇花白。素王哀一臂之交。槐市葉青。丹史煥四科之首。輝光昭晰。芝蘭鬱芬。年代浸遠。久(闕三字)美哉偉歟。美哉偉歟。之宏刻鵠見嗤。雕龍寡譽。昔往神仙之郡。未繫想於王喬。今來禮樂之鄉。猥飛聲於宓賤。徒以絃歌叶(闕三字)翟之朝飛。冰鏡澄明。希阜鸞之曉舞。而都督渤海李公。諱(闕二字)庭誨。八命分憂。兩歧標慶。海澄泓量。月灼貞明。德之至則膏(闕二字)軒。令惟行則仁風發扇。實來茲邑。泛覽川原。企佇邱墟。慨然永歎曰。城郭猶是。鶴鳴千歲之歌。陋巷空存。人饗一瓢之樂。淥池春盡。白露秋生。古往今來。曷惟其已。皇上禮行鄒魯。思闡文明。則夫子乘通三之尊。兗公列惟五之長。乃顧而謂之宏曰。張令文蔚國章。智樹仁策。撝光可大。譽望克韶。宣王既以銘焉。兗公豈宜闕爾。恭惟嘉命。勒茲徽猷。俾夫亞聖。同之前美。由是也。故得繚宮牆。殖庭宇。橑鳳翼。瓦魚鱗。清泠萃風。瞳矓照日。綠樹靃靡。紅藥鬖髟[:#AS-FBEC:●]沙。林霽囀鸎。階香舞蝶。宴於斯。餞於斯。器用陶匏。粢食不糳。命曰稱兗公之德歟。遂吮墨含毫。聆奇瞬美。網鳳策。獵麟書。牽彼朱絲。緯茲黃絹。其頌曰。¶ 

<pb:NFKB_QTW_p0365-14a>

珠毓滄溟。鳳飛丹穴。況德君子。聞諸往說。彼美兗公。儒林秀栵。惠和天授。聲聞風烈。道成四友。德浮十哲。魯明御敗。衛通哀洩。宛爾龍盤。颯然鶴髮。噫天喪子。芳蘭已折。(其一)聖皇有道。四隩攸同。恩覆天宇。令發春風。緬懷泗上。睿想淹中。俯徵魯禮。贈此兗公。天書戾止。儒術昭融。弁冕載頍。威光自雄。皇情有實。陋巷何空。(其二)昭昭良牧。彬彬文質。熊軾轥風。隼旟槧日。嶽鎮鄒魯。道流溟渤。神秀疎聳。靈鑒朗逸。德柔去殺。仁深濟物。來斯懷古。中心壹鬱。麥秀已謠。黍離云述。爰命作頌。傳諸故實。(其三)瞻彼魯國。地固人安。龜鳧鬱氣。洙泗鳴湍。禮經雲委。物產星攢。伊予作宰。諒匪能官。蒲城懷仲。河陽謝潘。棼絲可理。製錦良難。儉懷簞笥。禮想雩壇。塗荒露浥。樹古風殘。愛而不見。慨然永歎。棟宇是葺。金石斯刊。悠悠千載。其芳若蘭。¶ 

* 萬楚¶ 
:PROPERTIES:
:PERSID: QTWAUT0749
:END:

楚。開元中進士。¶ 

** 對糞田判¶ 
:PROPERTIES:
:TITID: QTWTIT07712
:PERSID: QTWAUT0749
:END:

** 　或以齋月屠犬縣科殺生曰為輕爂所用¶ 
:PROPERTIES:
:TITID: QTWTIT07712
:PERSID: QTWAUT0749
:END:

春[:#AS-844D:●]促農。黎人務穡。用宜穜稑。取化原防。苟磽确之不滋。¶ 

<pb:NFKB_QTW_p0365-15a>

將彊[:#AS-FBCF:●]¶ 
[:#AS-FBEC:●]木之須糞。或以今茲齋月。言叶上春。東作乃興。咸持錢鎛。南畝斯饁。必漬蕡麻。時器所以勸氓。興耡由其阜俗。我疆我理。庶起芃芃之秀。或耔或耘。思播茫茫之迹。九夫取歡于歲稔。十千期給于公征。貪我上腴。陷茲中典。且農為理本。法在禁弛。有利輕爂。誠宜重穀。何繫之屠犬。而謂殺生。應稽諸草人。將勤浸種。縣司麗法。詎曰優農。或且犯齋。期于宥獄。¶ 

* 崔恁¶ 
:PROPERTIES:
:PERSID: QTWAUT0750
:END:

恁。元宗時人。¶ 

** 對履畝判¶ 
:PROPERTIES:
:TITID: QTWTIT07713
:PERSID: QTWAUT0750
:END:

** 　景為諸侯履畝擇其最好者取之百姓上訴御史糾違法云非入巳¶ 
:PROPERTIES:
:TITID: QTWTIT07713
:PERSID: QTWAUT0750
:END:

公田有洫。私家有封。人或不康。君孰與足。景分茅賜爵。剪葉稱孤。奪力役於夫家。怠政教於公府。徒使我疆我理。空對汙萊。爾宅爾田。惟瞻磽确。不勤東作。但履西成。急下民之見糧。既同蝥賊。務公家之厚斂。寧有盜臣。豈漢文施令之心。乃魯宣救弊之術。子行而法。則有周公之典。我愛其禮。請遵尼父之言。未可加刑。宜從削地。¶ 

<pb:NFKB_QTW_p0365-16a>

* 孫愐¶ 
:PROPERTIES:
:PERSID: QTWAUT0751
:END:

愐。天寶十載官陳州司法參軍。¶ 

** 唐韻序¶ 
:PROPERTIES:
:TITID: QTWTIT07714
:PERSID: QTWAUT0751
:END:

蓋聞文字聿興。音韻乃作。蒼頡爾雅為首。詩頌次之。則有字統字林韻集韻畧。述作頗眾。得失互分。惟陸生切韻。盛行於世。然隋珠尚纇。虹玉仍瑕。注有差錯。文復漏誤。若無刊正。何以討論。我國家偃武修文。大崇儒術。置集賢之院。召才學之流。自開闢以來。未有如今日之盛。上行下效。比屋可封。輒罄謏聞。敢補遺闕。兼習諸書。具為訓解。州縣名號。亦據今時。字體從木從才。著彳著亻。施殳施[:#AS-FBA2:●]。安尒安禾。並悉具言。庶無紕繆。其有異聞。奇怪傳說。姓氏原由。土地物產。山河草木。鳥獸蟲魚。備載其閒。皆引馮據。隨韻編紀。添彼數家。勒成一書。名曰唐韻。蓋取周易周禮之義也。及案三蒼爾雅字統字林說文玉篇石經聲韻聲譜九經諸子史漢三國志晉宋後魏周隋陳宋兩齊書本草姓苑風俗通古今注賈執姓氏英賢傳王僧孺百家譜周何潔集文選諸集孝子傳輿地志。及武德已來創置迄開元三十年。並列注中。等夫輿誦。流汗交集。愧以上陳天心。又有¶ 
<pb:NFKB_QTW_p0365-17a>
元青子吉成子者。則汝陽侯榮之曾孫。卓爾好古。博通內外。遁祿巖嶺。吐納自然。抗志鈐鍵。棲神梵宇。淡泊無事。希夷絕塵。倏忽風雲。靈燄怡懌。考窮史籍。廣覽㣥書。欲令清濁昭然。學之上。有終日而忘食。有連宵而不寐。案搜神記精怪圖山海經博物志四夷傳大荒經南越志西域記西壑傳漢纂藥論證俗方言御覽字府。及九經三史諸子中遺漏要字。訓義解釋。多有不載。必具言之。子細研窮。究其巢穴。澄凝微思。鄭重詳思。輕重斯分。不令慁糅。緘之金篋。珍之寶之而已哉。寧辭阻險。敢不躬談。一訴愚心。克諧雅況。依次編記。而不別番。其一字數訓。則執優而尸之。劣而副之。其有或假不失元本。以四聲尋繹。冀覽者去疑。宿滯者豁如也。又紐其脣齒喉舌牙部仵而次之。有可紐不可行之。及古體有依約之。並采以為證。庶無壅而昭其馮。起終五年。精成一部。前後總加四萬二千三百八十三言。仍篆隸石經。勒存正體。幸不譏繁。於時歲次辛卯天寶十載也。¶ 

* 于休烈¶ 
:PROPERTIES:
:PERSID: QTWAUT0752
:END:

休烈。河南人。開元初進士。擢制科。累遷比部郎中。出為中¶ 
<pb:NFKB_QTW_p0365-18a>
部郡太守。肅宗朝擢工部侍郎。徙國子祭酒。代宗立。累進工部尚書。封東海郡公。加金紫光祿大夫。大歷七年卒。年八十。贈左僕射。諡曰元。¶ 

** 請停命婦入朝奏¶ 
:PROPERTIES:
:TITID: QTWTIT07715
:PERSID: QTWAUT0752
:END:

據周禮。有命夫命婦。夫朝人主。婦朝女君。自永徽五年以則天為皇后。始行此禮。其日也。命婦又朝光順門。朝官命婦。並入雜處。殊為失禮。¶ 

** 張良不合配饗太公奏¶ 
:PROPERTIES:
:TITID: QTWTIT07716
:PERSID: QTWAUT0752
:END:

臣昨因秋饗漢高祖廟。見傍無侍臣。饗太公廟。有張良在側。伏以子房生於漢初。翊奉高祖。坐籌帷幄。佐定天下。考其年代。不接太公。自古配饗廟庭。陪塟陵寢。皆取當時佐命。同受哀榮。太公人臣。不合以張良配饗。請移於漢祖廟。¶ 

** 請搜訪國史奏¶ 
:PROPERTIES:
:TITID: QTWTIT07717
:PERSID: QTWAUT0752
:END:

國史一百六卷。開元實錄四十七卷。起居注并餘書三千六百八十二卷。並在興慶宮史館。京城陷賊後。皆被焚燒。且國史實錄。聖朝大典。修撰多時。今並無本。伏望下御史臺推勘史館所繇。令府縣招訪。有人別收得國史實錄。如送官司。重加購賞。若是官書。仍赦其罪。得一部。超授官。得¶ 
<pb:NFKB_QTW_p0365-19a>
一卷。賞絹十匹。¶ 

** 請不賜吐蕃書籍疏¶ 
:PROPERTIES:
:TITID: QTWTIT07718
:PERSID: QTWAUT0752
:END:

臣聞戎狄國之寇也。經籍國之典也。戎之生心。不可以無備。典有恒制。不可以假人。傳曰。裔不謀夏。夷不亂華。所以革其非心。在於有備無患。昔者東平王入朝。求史記諸子。漢帝不與。蓋以史記多兵謀。諸子雜詭術。夫以東平漢之懿戚。尚不欲示征戰之書。今西戎國之寇讎。豈可貽經典之事。且臣聞吐蕃之性。慓悍果決。敏情特銳。喜學不回。若達於書。必能知戰。深於詩。則知武夫有師干之試。深於禮。則知月令有廢興之兵。深於傳。則知用師多詭詐之計。深於文。則知往來有書檄之制。何異借寇兵而資盜糧也。臣聞魯秉周禮。齊不加兵。吳獲乘車。楚屢奔命。一以守典存國。一以喪法危邦。可取鑒也。且公主下嫁從人。遠適異國。合務夷禮。返求良書。愚臣料之。恐非公主本意也。慮有奔北之類。勸教於中。若陛下慮失蕃情。以備國信。必不得已。請去春秋。當周道既衰。諸侯強盛。禮樂自出。戰伐交興。情偽於是乎生。變詐於是乎起。則有以臣召君之事。取威定霸之名。若與此書。國之患也。傳曰。于奚請曲縣繁纓。仲尼¶ 
<pb:NFKB_QTW_p0365-20a>
云。惜也。不如多與之邑。惟名與器。不可假人。狄固貪婪。貴貨易土。正可錫之綿綺。厚以玉帛。何不率從其求。以資其智。臣忝列位職。刊校祕籍。實痛經典。棄在夷狄。昧死上聞。伏惟陛下深察。¶ 

* 蔡希綜¶ 
:PROPERTIES:
:PERSID: QTWAUT0753
:END:

希綜。曲阿人。¶ 

** 法書論¶ 
:PROPERTIES:
:TITID: QTWTIT07719
:PERSID: QTWAUT0753
:END:

夫書匪獨不調端周正。先藉其筆力。始其作也。須急回疾下。鷹視鵬游。信之自然。猶鱗之得水。羽之乘風。高下恣情。流轉無礙。每字皆須骨氣雄強。爽爽然有飛動之態。屈折之狀。如銅鐵為鉤。牽掣之蹤。若勁直針下。主客勝負。皆須姑息。先作者主也。後為者客也。既搆筋力。然後[:#AS-88E3:●]束。必須舉措合則。起發相承。輕濃似雲霧往來。舒卷如林花間吐。每書一紙。或有重字。亦須字字意殊。予頃嘗為一體書賦。亦畧陳梗㮣。今復論之。用臻其理。夫始下筆須藏鋒。轉腕前緩後急。字體形勢。狀如蟲蛇相鉤連。意莫令斷。仍須簡略為尚。不貴繁冗。至如稜側起伏。隨勢所立。大抵之意。員規最妙。其有誤發。不可再摹。恐失其筆勢。若字有點處。須¶ 
<pb:NFKB_QTW_p0365-21a>
空中遙擲下。其勢如高峯墜石。又下筆勢如放箭。箭不欲遲。遲則中物不入。然則施於草跡。亦須時時象其篆勢。八分章草古隸等體。要相合雜。發人意思。若直取俗字。則不能光發於牋豪。若非靜思閑雅。發於中慮。則失其妙用也。¶ 

** 法書論¶ 
:PROPERTIES:
:TITID: QTWTIT07720
:PERSID: QTWAUT0753
:END:

余家歷世皆傳儒素。尤尚書法。十九代祖東漢左中郎邕。有篆籀八體之妙。六世祖陳侍中景歷。五世伯祖隋蜀王府記室君知。咸能楷隸。俱為時所重。從叔父右衛率府兵曹參軍有鄰。繼於八體之蹟。第四兄緱氏主簿希逸。第七兄洛陽尉希寂。並深工草隸。頗為當代所稱也。周宣王史籀作大篆。秦始皇程邈改為隸書。東漢上谷王次仲以隸書改為楷法。仲又以楷法變為八分。其後繼蹟者。伯喈得之極。元常或其亞。草聖始自楚屈原。章草興於漢宣帝。楷法則曹喜師宜官梁鵠皇象羅景趙嗣邯鄲淳胡昭杜度。草法則崔瑗崔寔張芝張昶索靖衛瓘衛恒羲獻。宋齊之間。王僧虔羊欣李鎮東蕭子雲蕭思話陶隱居永禪師。唐房喬杜如晦楊師道裴行儉高士廉歐陽詢虞世南及陸柬之褚遂良薛稷。其次有瑯琊王紹宗潁川鍾紹京范陽¶ 
<pb:NFKB_QTW_p0365-22a>
張庭珪。亦深有意焉。父兄子弟相繼其能者。東漢崔瑗及寔。宏農張芝與弟昶。河東衛瓘及子恒。潁川鍾繇及子會。瑯琊王羲之及子獻之。西河宋令文及子之愻。東海徐嶠之及子浩。蘭陵蕭誠及弟諒。如是數公等。並遭盛明之世。得從容於筆硯。始其學也。則師資一同。及爾成功。乃菁華各擅。亦猶綠葉紅花。長松翠柏。雖占雨露。孕育於陰陽。而盤錯森梢。䒠茸豔逸。各入門自媚。詎聞相下。咸自我而作古。或因奇而立度。若盛傳於代。以為貽家之寶。則八體之極。是歸乎鍾蔡。草隸之雄。是歸乎張王。此四賢者。自數百載來。未之逮也。¶ 

