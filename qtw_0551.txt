#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0550-19a> ¶¶
#+PROPERTY: JUAN 0551
欽定全唐文卷五百五十一¶ 

<pb:NFKB_QTW_p0551-01a>
　韓愈(五)¶ 

** 與李祕書論小功不稅書¶ 
:PROPERTIES:
:TITID: QTWTIT11012
:PERSID: QTWAUT1455
:END:

曾子稱小功不稅。則是遠兄弟終無服也。而可乎。鄭元注¶
云。以情責情。今之士人。遂引此不追服小功。小功服最多。¶
親則叔父之下殤。與適孫之下殤。與昆弟之下殤。尊則外¶
祖父母。常服則從祖祖父母。禮沿人情。其不可不服也明¶
矣。古之人行役不踰時。各相與處一國。其不追服。雖不可。¶
猶至少。今之人男出仕。女出嫁。或千里之外。家貧。訃告不¶
及時。則是不服小功者恒多。而服小功者恒鮮矣。君子之¶
<pb:NFKB_QTW_p0551-01b>
於骨肉。死則悲哀而為之服者。豈牽於外哉。聞其死則悲¶
哀。豈有閒於新故死哉。今特以訃告不及時。聞死出其月¶
數則不服。其可乎。愈嘗怪此。近出弔人。見其顏色慼慼類¶
有喪者。而其服則吉。問之。則云小功不稅者也。禮文殘缺。¶
師道不傳。不識禮之所謂不稅。果不追服乎。無乃別有所¶
指。而傳注者失其宗乎。伏惟兄道德純明。躬行古道。如此¶
之類。必經於心。而有所決定。不惜示及。幸甚幸甚。泥水馬¶
弱。不敢出。不果鞠躬親問而以書。悚息尤深。愈再拜。¶ 

<pb:NFKB_QTW_p0551-02a>

** 答張籍書¶ 
:PROPERTIES:
:TITID: QTWTIT11013
:PERSID: QTWAUT1455
:END:

愈始者望見吾子於人人之中。固有異焉。及聆其音聲。接¶
其辭氣。則有願交之志。因緣幸會。遂得所圖。豈惟吾子之¶
不遺。抑僕之所遇有時焉耳。近者嘗有意吾子之闕焉無¶
言。意僕所以交之之道不至也。今乃大得所圖。脫然若沈¶
疴去體。灑然若執熱者之濯清風也。然吾子所論排釋老¶
不若著書。囂囂多言。徒相為訾。若僕之見。則有異乎此也。¶
夫所謂著書者。義止於辭耳。宣之於口。書之於。何擇焉。孟¶
<pb:NFKB_QTW_p0551-02b>
軻之書。非軻自著。軻既歿。其徒萬章公孫丑相與記軻所¶
言焉耳。僕自得聖人之道而誦之。排前二家有年矣。不知¶
者以僕為好辯也。然從而化者亦有矣。聞而疑者又有倍¶
焉。頑然不入者。親以言諭之。不入。則其觀吾書也。固將無¶
得矣。為此而止。吾豈有愛於力乎哉。然有一說。化當世莫¶
若口。傳來世莫若書。又懼吾力之未至也。三十而立。四十¶
而不惑。吾於聖人。既過之。猶懼不及。矧今未至。固有所未¶
至耳。請待五六十然後為之。冀其少過也。吾子又譏吾與¶
人人為無實駮雜之說。此吾所以為戲耳。比之酒色。不有¶
閒乎。吾子譏之。似同浴而譏裸裎也。若商論不能下氣。¶ 

<pb:NFKB_QTW_p0551-03a>

或似有之。當更思而悔之耳。博塞之譏。敢不承教。其他俟¶
相見。薄晚須到公府。言不能盡。愈再拜。¶ 

** 重答張籍書¶ 
:PROPERTIES:
:TITID: QTWTIT11014
:PERSID: QTWAUT1455
:END:

吾子不以愈無似。意欲推而納諸聖賢之域。拂其邪心。增¶
其所未高。謂愈之質。有可以至於道者。浚其源。導其所歸。¶
溉其根。將食其實。此盛德者之所辭讓。况於愈者哉。抑其¶
中有宜復者。故不可遂已。昔者聖人之作春秋也。既深其¶
文辭矣。然猶不敢公傳道之。口授弟子。至於後世。然後其¶
<pb:NFKB_QTW_p0551-03b>
書出焉。其所以慮患之道微也。今夫二氏之所宗而事之¶
者。下及公卿輔相。吾豈敢昌言排之哉。擇其可語者誨之。¶
猶時與吾悖。其聲嘵嘵。若遂成其書。則見而怒之者必多¶
矣。必且以我為狂為惑。其身之不能恤。書於吾何有。夫子¶
聖人也。且曰自吾得子路。而惡聲不入於耳。其餘輔而相¶
者周天下。猶且絕糧於陳。畏於匡。毀於叔孫。奔走於齊魯¶
宋衞之郊。其道雖尊。其窮也亦甚矣。賴其徒相與守之。卒¶
有立於天下。向使獨言之而獨書之。其存也可冀乎。今夫¶
二氏行乎中土也。蓋六百年有餘矣。其植根固。其流波漫。¶
非所以朝令而夕禁也。自文王沒。武王周公成康相與守¶ 
<pb:NFKB_QTW_p0551-04a>
之。禮樂皆在。及乎夫子。未久也。自夫子而及乎孟子。未久¶
也。自孟子而及乎揚雄。亦未久也。然猶其勤若此。其困若¶
此。而後能有所立。吾其可易而為之哉。其為也易。則其傳¶
也不遠。故余所以不敢也。然觀古人得其時。行其道。則無¶
所為書。書者皆所為不行乎今而行乎後世者也。今吾之¶
得吾志失吾志未可知。竢五六十為之。未失也。天不欲使¶
茲人有知乎。則吾之命不可期。如使茲人有知乎。非我其¶
誰哉。其行道。其為書。其化今。其傳後。必有在矣。吾子其何¶
遽戚戚於吾所為哉。前書謂我與人商論不能下氣。若好¶
<pb:NFKB_QTW_p0551-04b>
勝者然。雖誠有之。抑非好已勝也。好已之道勝也。非好已¶
之道勝也。已之道。乃夫子孟子揚雄所傳之道也。若不勝。¶
則無以為道。吾豈敢避是名哉。夫子之言曰。吾與回言終¶
日。不違如愚。則其與眾人辯也有矣。駮雜之譏。前書盡之。¶
吾子其復之。昔者夫子猶有所戲。詩不云乎。善戲謔兮。不¶
為虐兮。記曰。張而不弛。文武不能也。惡害於道哉。吾子其¶
未之思乎。孟君將有所適。思與吾子別。庶幾一來。愈再拜。¶ 

** 與孟東野書¶ 
:PROPERTIES:
:TITID: QTWTIT11015
:PERSID: QTWAUT1455
:END:

與足下別久矣。以吾心之思足下。知足下懸懸於吾也。各¶ 
<pb:NFKB_QTW_p0551-05a>
以事牽。不可合并。其於人人。非足下之為見而日與之處。¶
足下知吾心樂否也。吾言之而聽者誰歟。吾倡之而和者¶
誰歟。言無聽也。倡無和也。獨行而無徒也。是非無所與同¶
也。足下知吾心樂否也。足下才高氣清。行古道。處今世。無¶
田而衣食。事親左右無違。足下之用心勤矣。足下之處身¶
勞且苦矣。混混與世相濁。獨其心追古人而從之。足下之¶
道。其使吾悲也。去年春。脫汴州之亂。幸不死。無所於歸。遂¶
來於此。主人與吾有故。哀其窮。居吾於符離睢上。及秋。將¶
辭去。因被留以職事。默默在此。行一年矣。到今年秋。聊復¶
<pb:NFKB_QTW_p0551-05b>
辭去。江湖余樂也。與足下終幸矣。李習之娶吾亡兄之女。¶
期在後月。朝夕當來此。張籍在和州居喪。家甚貧。恐足下¶
不知。故具此白。冀足下一來相視也。自彼至此雖遠。要皆¶
舟行可至。速圖之。吾之望也。春且盡。時氣向熱。惟侍奉吉¶
慶。愈眼疾比劇。甚無聊。不復一一。愈再拜。¶ 

** 答竇秀才書¶ 
:PROPERTIES:
:TITID: QTWTIT11016
:PERSID: QTWAUT1455
:END:

愈白。愈少駑怯。於他藝能。自度無可努力。又不通時事。而¶
與世多齟齬。念終無以樹立。遂發憤篤專於文學。學不得¶
其術。凡所辛苦而僅有之者。皆符於空言。而不適於實用。¶ 

<pb:NFKB_QTW_p0551-06a>

又重以自廢。是故學成而道益窮。年老而智愈困。今又以¶
罪黜於朝廷。遠宰蠻縣。愁憂無聊。瘴癘侵加。喘喘焉無以¶
冀朝夕。足下年少才俊。辭雅而氣銳。當朝廷求賢如不及¶
之時。當道者又皆良有司。操數寸之管。書盈尺之紙。高可¶
以釣爵位。循次而進。亦不失萬一於甲科。今乃乘不測之¶
舟。入無人之地。以相從問文章為事。身勤而事左。辭重而¶
請約。非計之得也。雖使古之君子。積道藏德。遁其光而不¶
曜。膠其口而不傳者。遇足下之請懇懇。猶將倒廩傾囷。羅¶
<pb:NFKB_QTW_p0551-06b>
列而進也。若愈之愚不肖。又安敢有愛於左右哉。顧足下¶
之能。足以自奮。愈之所有。如前所陳。是以臨事愧恥而不¶
敢答也。錢財不足以賄左右之匱急。文章不足以發足下¶
之事業。秵載而往。垂[:#AS-8867:⿳士冖䂞]而歸。足下亮之而已。愈白。¶ 

** 上李尚書書¶ 
:PROPERTIES:
:TITID: QTWTIT11017
:PERSID: QTWAUT1455
:END:

月日。將仕郎前守四門博士韓愈。謹載拜奉書尚書大尹¶
閤下。愈來京師。於今十五年。所見公卿大臣。不可勝數。皆¶
能守官奉職無過失而已。未見有赤心事上憂國如家如¶
閤下者。今年以來。不雨者百有餘日。種不入土。野無青草。¶
而盜賊不敢起。穀價不敢貴。百坊百二十司六軍二十四¶ 
<pb:NFKB_QTW_p0551-07a>
縣之人。皆若閤下親臨其家。老奸宿贜。銷縮摧沮。魂亡魄¶
喪。影滅跡絕。非閤下條理鎮服。宣布天子威德。其何能及¶
此。愈也少從事於文學。見有忠於君孝於親者。雖在千百¶
年之前。猶敬而慕之。况親逢閤下。得不候於左右以求効¶
其懇懇。謹獻所為文兩卷。凡十五篇。非敢以為文也。以為¶
謁見之資也。進退惟命。愈恐懼再拜。¶ 

** 賀徐州張僕射白兔狀¶ 
:PROPERTIES:
:TITID: QTWTIT11018
:PERSID: QTWAUT1455
:END:

伏聞今月五日。營田巡官陳從政獻瑞兔。毛質皦白。天馴¶
其心。其始實得之符離安阜屯。屯之役夫。朝行遇之。迫之¶
<pb:NFKB_QTW_p0551-07b>
弗逸。人立而拱。竊惟休咎之兆。天所以啟覺於下。依類託¶
喻。事之纖悉。不可圖驗。非睿智博通。孰克究明。愈雖不敏。¶
請試辨之。兔陰類也。又窟居。狡而伏。逆象也。今白其色。絕¶
其㣥也。馴其心。化吾德也。人立而拱。非禽獸之事。革而從¶
人。且服罪也。得之符離。符離實戎國名。又附麗也。不在農¶
夫之田。而在軍田。武德行也。不戰而來之之道也。有安阜¶
之嘉名焉。伏惟閤下股肱帝室。藩垣天下。四方其有逆亂¶
之臣。未血斧鑕之屬。畏威崩析。歸我乎哉。其事兆矣。是宜¶
具跡表聞。以承答天意。小子不惠。猥以文句微識蒙念。覩¶ 
<pb:NFKB_QTW_p0551-08a>
茲盛美。焉敢避不讓之責而默默耶。愈再拜。¶ 

** 上兵部李侍郎書¶ 
:PROPERTIES:
:TITID: QTWTIT11019
:PERSID: QTWAUT1455
:END:

十二月九日。將仕郎守江陵府法曹參軍韓愈。謹上書侍¶
郎閤下。愈少鄙鈍。於時事都不通曉。家貧不足以自活。應¶
舉覓官。凡二十年矣。薄命不幸。動遭讒謗。進寸退尺。卒無¶
所成。性本好文學。因困厄悲愁。無所告語。遂得究窮於經¶
傳史記百家之說。沈潛乎訓義。反復乎句讀。礱磨乎事業。¶
而奮發乎文章。凡自唐虞以來。編所存。大之為河海。高之¶
為山嶽。明之為日月。幽之為鬼神。纖之為珠璣華實。變之¶
<pb:NFKB_QTW_p0551-08b>
為雷霆風雨。奇辭奧旨。靡不通達。惟是鄙鈍不通曉於時¶
事。學成而道益窮。年老而智益困。私自憐悼。悔其初心。髮¶
禿齒落。不見知己。夫牛角之歌。辭鄙而義拙。堂下之言。不¶
書於傳記。齊桓舉以相國。叔向攜手以上。然則非言之難¶
為。聽而識之者難遇也。伏以閤下內仁而外義。行高而德¶
鉅。尚賢而與能。哀窮而悼屈。自江而西。既化而行矣。今者¶
入守內職。為朝廷大臣。當天子新即位。汲汲於理化之日。¶
出言舉事。宜必施設。既有聽之之明。又有振之之力。甯戚¶
之歌。[:#AS-8C6B:●]明之言。不發於左右。則後而失其時矣。謹獻舊¶ 
<pb:NFKB_QTW_p0551-09a>
文一卷。扶樹教道。有所明白。南行詩一卷。舒憂娛悲。雜以[:#AS-9061:⿰王褱¶
]怪之言。時俗之好。所以諷於口而聽於耳也。如賜覽觀。¶
亦有可采。干黷嚴尊。伏增惶恐。愈再拜。¶ 

** 答尉遲生書¶ 
:PROPERTIES:
:TITID: QTWTIT11020
:PERSID: QTWAUT1455
:END:

愈白。尉遲生足下。夫所謂文者。必有諸其中。是故君子慎¶
其實。實之美惡。其發也不掩。本深而末茂。形大而聲宏。行¶
峻而言厲。心醇而氣和。昭晰者無疑。優游者有餘。體不備¶
不可以為成人。辭不足不可以為成文。愈之所聞者如是。¶
有問於愈者。亦以是對。今吾子所為皆善矣。謙謙然若不¶
<pb:NFKB_QTW_p0551-09b>
足。而以徵於愈。愈又敢有愛於言乎。抑所能言者。皆古之¶
道。古之道。不足以取於今。吾子何其愛之異也。賢公卿大¶
夫在上比肩。始進之賢士在下比肩。彼其得之。必有以取¶
之也。子欲仕乎。其往問焉。皆可學也。若獨有愛於是而非¶
仕之謂。則愈也嘗學之矣。請繼今以言。¶ 

** 答楊子書¶ 
:PROPERTIES:
:TITID: QTWTIT11021
:PERSID: QTWAUT1455
:END:

辱書。并示表記述書辭等五篇。比於東都。畧見顏色。未得¶
接言語。心固已相奇。但不敢果於貌定。知人堯舜所難。又¶
嘗服宰予之誡。故未敢決然挹。亦不敢忽然忘也。到城以¶ 
<pb:NFKB_QTW_p0551-10a>
來。不多與人還往。友朋之中所敬信者。平昌孟東野。東野¶
吃吃說足下不離口。崔大敦詩不多見。每每說人物。亦以¶
足下為處子之秀。近又得李七翺書。亦云足下之文。遠其¶
兄甚。夫以平昌之賢。其言一人。固足信矣。况又崔與李繼¶
至而交說耶。故不待相見。相信已熟。既相見。不要約已相¶
親。審知足下之才充其容也。今辱書乃云云。是所謂以黃¶
金注重外而內惑也。然恐足下少年。與僕老者不相類。尚¶
須驗以言。故具白所以。而今而後。不置疑於其閒可也。若¶
曰長育人才。則有天子之大臣在。若僕者。守一官且不足¶
<pb:NFKB_QTW_p0551-10b>
以修理。况如是重任耶。學問有暇。幸時見臨。愈白。¶ 

** 至鄧州北寄上襄陽于相公書¶ 
:PROPERTIES:
:TITID: QTWTIT11022
:PERSID: QTWAUT1455
:END:

伏蒙示文武順聖樂辭天保樂詩讀蔡姬胡笳辭詩移族¶
從并與京兆書。自幕府至鄧之北境凡五百餘里。自庚子¶
至甲辰凡五日。手披目視。口詠其言。心惟其義。且恐且懼。¶
忽若有亡。不知鞍馬之勤。道途之遠也。夫㵎谷之水。深不¶
過咫尺。邱垤之山。高不能踰尋丈。人則狎而翫之。及至臨¶
泰山之懸崖。窺巨海之驚瀾。莫不戰掉悼慄。眩惑而自失。¶
所觀變於前。所守易於內。亦其理宜也。閤下負超卓之奇¶ 
<pb:NFKB_QTW_p0551-11a>
材。蓄雄剛之俊德。渾然天成。無有畔岸。而又貴窮乎公相。¶
威動乎區極。天子之毗。諸侯之師。故其文章言語。與事相¶
侔。憚赫若雷霆。浩汗若河漢。正聲諧韶濩。勁氣沮金石。豐¶
而不餘一言。約而不失一辭。其事信。其理切。孔子之言曰。¶
有德者必有言。信乎其有德且有言也。揚子雲曰。商書灝¶
灝爾。周書噩噩爾。信乎其能灝灝而且噩噩也。昔者齊君¶
行而失道。管子請釋老馬而隨之。樊遲請學稼。孔子使問¶
之老農。夫馬之智。不賢於夷吾。農之能。不聖於尼父。然且¶
云爾者。聖賢之能多。農馬之知專故也。今愈雖愚且賤。其¶
<pb:NFKB_QTW_p0551-11b>
從事於文。實專且久。則其贊王公之能而稱大君子之美。¶
不為僭越也。伏惟詳察。愈恐懼再拜。¶ 

** 上宰相書¶ 
:PROPERTIES:
:TITID: QTWTIT11023
:PERSID: QTWAUT1455
:END:

正月二十七日。前鄉貢進士韓愈。謹伏光範門下再拜獻¶
書相公閤下。詩之序曰。菁菁者莪。樂育材也。君子能長育¶
人材。則天下喜樂之矣。其詩曰。菁菁者莪。在彼中阿。既見¶
君子。樂且有儀。說者曰。菁菁者盛也。莪微草也。阿大陵也。¶
言君子之長育人材。若大陵之長育微草。能使之菁菁然¶
盛也。既見君子。樂且有儀云者。天下美之之辭也。其三章¶ 
<pb:NFKB_QTW_p0551-12a>
曰。既見君子。錫我百朋。說者曰。百朋多之之辭也。言君子¶
既長育人材。又當爵命之。賜之厚祿。以寵貴之云爾。其卒¶
章曰。汎汎楊舟。載沈載浮。既見君子。我心則休。說者曰。載¶
載也。沈浮者物也。言君子之於人才。無所不取。若舟之於¶
物。浮沈皆載之云爾。既見君子。我心則休云者。言若此則¶
天下之心美之也。君子之於人也。既長育之。又當爵命寵¶
貴之。而於其才無所遺焉。孟子曰。君子有三樂。王天下不¶
與存焉。其一曰樂得天下之英才而教育之。此皆聖人賢¶
士之所極言至論。古今之所宜法者也。然則孰能長育天¶
<pb:NFKB_QTW_p0551-12b>
下之人才。將非吾君與吾相乎。孰能教育天下之英才。將¶
非吾君與吾相乎。幸今天下無事。小大之官。各守其職。錢¶
穀甲兵之問。不至於廟堂。論道經邦之暇。捨此宜無大者¶
焉。今有人。生二十八年矣。名不著於農工商賈之版。其業¶
則讀書著文。歌頌堯舜之道。雞鳴而起。孜孜焉亦不為利。¶
其所讀皆聖人之書。楊墨釋老之學。無所入於其心。其所¶
著皆約六經之旨而成文。抑邪與正。辨時俗之所惑。居窮¶
守約。亦時有感激怨懟奇怪之辭。以求知於天下。亦不悖¶
於教化。妖淫諛佞譸張之說。無所出於其中。四舉於禮部¶ 
<pb:NFKB_QTW_p0551-13a>
乃一得。三選於吏部卒無成。九品之位其可望。一畝之宮¶
其可懷。遑遑乎四海無所歸。恤恤乎饑不得食。寒不得衣。¶
濱於死而益固。得其所者爭笑之。忽將棄其舊而新是圖。¶
求老農老圃而為師。悼本志之變化。中夜涕泗交頤。雖不¶
足當詩人孟子之謂。抑長育之使成材。其亦可矣。教育之¶
使成才。其亦可矣。抑又聞古之君子相其君也。一夫不獲¶
其所。若己推而內之溝中。今有人。生七年而學聖人之道。¶
以修其身。積二十年。不得已一朝而毀之。是亦不獲其所¶
矣。伏念今有仁人在上位。若不往告之而遂行。是果於自¶
<pb:NFKB_QTW_p0551-13b>
棄。而不以古之君子之道待吾相也。其可乎。寧往告焉。若¶
不得志。則命也。其亦行矣。洪範曰。凡厥庶民。有猷有為有¶
守。汝則念之。不協於極。不罹於咎。皇則受之。而康而色。曰¶
予攸好德。汝則錫之福。是皆與善之辭也。抑又聞古之人¶
有自進者。而君子不逆之矣。曰予攸好德。汝則錫之福之¶
謂也。抑又聞上之設官制祿。必求其人而授之者。非苟慕¶
其才而富貴其身也。蓋將用其能理不能。用其明理不明¶
者耳。下之修己立誠。必求其位而居之者。非苟沒於利而¶
榮於名也。蓋將推已之所餘。以濟其不足者耳。然則上之¶ 
<pb:NFKB_QTW_p0551-14a>
於求人。下之於求位。交相求而一其致焉耳。苟以是而為¶
心。則上之道不必難其下。下之道不必難其上。可舉而舉¶
焉。不必讓其自舉也。可進而進焉。不必廉於自進也。抑又¶
聞上之化下。得其道則勸賞不必徧加乎天下。而天下從¶
焉。因人之所欲為而遂推之之謂也。今天下不由吏部而¶
仕進者幾希矣。主上感傷山林之士有逸遺者。屢詔內外¶
之臣。旁求於四海。而其至者蓋闕焉。豈其無人乎哉。亦見¶
國家不以非常之道禮之。而不來耳。彼之處隱就閒者亦¶
人耳。其耳目鼻口之所欲。其心之所樂。其體之所安。豈有¶
<pb:NFKB_QTW_p0551-14b>
異於人乎哉。今所以惡衣食。窮體膚。麋鹿之與處。猨狖之¶
與居。固自以其身不能與時從順俯仰。故甘心自絕而不¶
悔焉。而方聞國家之仕進者。必舉於州縣。然後升於禮部¶
吏部。試之以繡繪雕琢之文。考之以聲勢之逆順。章句之¶
短長。中其程式者。然後得從下士之列。雖有化俗之方。安¶
邊之畫。不由是而稍進。萬不有一得焉。彼惟恐入山之不¶
深。入林之不密。其影響昧昧。惟恐聞於人也。今若聞有以¶
書進宰相而求仕者。而宰相不辱焉。而薦之天子而爵命¶
之。而布其書於四方。枯槁沈溺魁閎寬通之士。必且洋洋¶ 
<pb:NFKB_QTW_p0551-15a>
焉動其心。峩峩焉纓其冠。于于焉而來矣。此所謂勸賞不¶
必徧加乎天下。而天下從焉者也。因人之所欲為而遂推¶
之之謂者也。伏惟覽詩書孟子之所指。念育才錫福之所¶
以。考古之君子相其君之道。而忘自進自舉之罪。思設官¶
制祿之故。以誘致山林逸遺之士。庶天下之行道者知所¶
歸焉。小子不敢自幸。其嘗所著文。輒採其可者若干首。錄¶
在異卷。冀辱賜觀焉。干黷尊嚴。伏地待罪。愈再拜。¶ 

** 後十九日復上書¶ 
:PROPERTIES:
:TITID: QTWTIT11024
:PERSID: QTWAUT1455
:END:

二月十六日。前鄉貢進士韓愈。謹再拜言相公閤下。向上¶
<pb:NFKB_QTW_p0551-15b>
書及所著文後。待命凡十有九日。不得命。恐懼不敢逃遁。¶
不知所為。乃復敢自納於不測之誅。以求畢其說。而請命¶
於左右。愈聞之。蹈水火者之求免於人也。不惟其父兄子¶
弟之慈愛。然後呼而望之也。將有介於其側者。雖其所憎¶
怨。苟不至乎欲其死者。則將大其聲疾呼。而望其仁之也。¶
彼介於其側者。聞其聲而見其事。不惟其父兄子弟之慈¶
愛。然後往而全之也。雖有所憎怨。苟不至乎欲其死者。則¶
將狂奔盡氣。濡手足。焦毛髮。救之而不辭也。若是者何哉。¶
其勢誠急。而其情誠可悲也。愈之強學力行有年矣。愚不¶ 
<pb:NFKB_QTW_p0551-16a>
惟道之險夷。行且不息。以蹈於窮餓之水火。其既危且亟¶
矣。大其聲而疾呼矣。閤下其亦聞而見之矣。其將往而全¶
之歟。抑將安而不救歟。有來言於閤下者曰。有觀溺於水¶
而爇於火者。有可救之道。而終莫之救也。閤下且以為仁¶
人乎哉。不然。若愈者。亦君子之所宜動心者也。或謂愈。子¶
言則然矣。宰相則知子矣。如時不可何。愈竊謂之不知言¶
者。誠其材能不足當吾賢相之舉耳。若所謂時者。固在上¶
位者之為耳。非天之所為也。前五六年時。宰相薦聞。尚有¶
自布衣蒙抽擢者。與今豈異時哉。且今節度觀察使及防¶
<pb:NFKB_QTW_p0551-16b>
禦營田諸小使等。尚得自舉判官。無閒於已仕未仕者。况¶
在宰相。吾君所尊敬者。而曰不可乎。古之進人者。或取於¶
盜。或舉於管庫。今布衣雖賤。猶足以方乎此。情隘辭蹙。不¶
知所裁。亦惟少垂憐焉。愈再拜。¶ 

** 後廿九日復上書¶ 
:PROPERTIES:
:TITID: QTWTIT11025
:PERSID: QTWAUT1455
:END:

三月十六日。前鄉貢進士韓愈。謹再拜言相公閤下。愈聞¶
周公之為輔相。其急於見賢也。方一食。三吐其哺。方一沐。¶
三捉其髮。當是時。天下之賢才。皆已舉用。奸邪讒佞欺負¶
之徒。皆已除去。四海皆已無虞。九夷八蠻之在荒服之外¶ 
<pb:NFKB_QTW_p0551-17a>
者。皆已賓貢。天災時變昆蟲草木之妖。皆已銷息。天下之¶
所謂禮樂刑政教化之具。皆已修理。風俗皆已敦厚。動植¶
之物。風雨霜露之所霑被者。皆已得宜。休徵嘉瑞麟鳳龜¶
龍之屬。皆已備至。而周公以聖人之才。憑叔父之親。其所¶
輔理承化之功。又盡章章如是。其所求進見之士。豈復有¶
賢於周公者哉。不惟不賢於周公而已。豈復有賢於時百¶
執事者哉。豈復有所計議。能補於周公之化者哉。然而周¶
公求之如此其急。惟恐耳目有所不聞見。思慮有所未及。¶
以負成王託周公之意。不得於天下之心。如周公之心。設¶
<pb:NFKB_QTW_p0551-17b>
使其時輔理承化之功。未盡章章如是。而非聖人之才。而¶
無叔父之親。則將不暇食與沐矣。豈特吐哺捉髮為勤而¶
止哉。惟其如是。故於今頌成王之德而稱周公之功不衰。¶
今閤下為輔相亦近耳。天下之賢才。豈盡舉用。奸邪讒佞¶
欺負之徒。豈盡除去。四海豈盡無虞。九夷八蠻之在荒服¶
之外者。豈盡賓貢。天災時變昆蟲草木之妖。豈盡銷息。天¶
下之所謂禮樂刑政教化之具。豈盡修理。風俗豈盡敦厚。¶
動植之物。風雨霜露之所霑被者。豈盡得宜。休徵嘉瑞麟¶
鳳龜龍之屬。豈盡備至。其所求進見之士。雖不足以希望¶ 
<pb:NFKB_QTW_p0551-18a>
盛德。至比於百執事。豈盡出其下哉。其所稱說。豈盡無所¶
補哉。今雖不能如周公吐哺捉髮。亦宜引而進之。察其所¶
以而去就之。不宜默默而已也。愈之待命。四十餘日矣。書¶
再上而志不得通。足三及門而閽人辭焉。惟其昏愚。不知¶
逃遁。故復有周公之說焉。閤下其亦察之。古之士。三月不¶
仕則相弔。故出疆必載質。然所以重於自進者。以其於周¶
不可。則去之魯。於魯不可。則去之齊。於齊不可。則去之宋¶
之鄭之秦之楚也。今天下一君。四海一國。捨乎此則夷狄¶
矣。去父母之邦矣。故士之行道者。不得於朝。則山林而已¶
<pb:NFKB_QTW_p0551-18b>
矣。山林者。士之所獨善自養。而不憂天下者之所能安也。¶
如有憂天下之心。則不能矣。故愈每自進而不知愧焉。書¶
亟上足數及門而不知止焉。寧獨如此而已。惴惴焉惟不¶
得出大賢之門下是懼。亦惟少垂察焉。瀆冒威尊。惶恐無¶
已。愈再拜。¶ 

¶
