#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0066-21b> ¶¶
#+PROPERTY: JUAN 0067
欽定全唐文卷六十七¶ 

<pb:NFKB_QTW_p0067-01a>
　穆宗(四)¶ 

** 優卹將士德音¶ 
:PROPERTIES:
:TITID: QTWTIT02311
:PERSID: QTWAUT0012
:END:

勅。朕聞昭德示威。先王所以用武。禁暴夷難。後代安能去¶ 
兵。故文德誕敷。武備宣耀。外以環禦四海。內以厎靖中原。¶ 
則軍旅之制有經。師律之能必表。朕纂承鴻業。虔奉丕圖。¶ 
宵分永懷。何以康濟。豈獨鼓鞞有感。方思將帥之臣。征伐¶ 
為心。乃寵干戈之士。況文武並用。古之格言。勳舊不酬。勞¶ 
者何勸。惟我高祖太宗以晉陽之旅。平一海內。肅宗以靈¶ 
<pb:NFKB_QTW_p0067-01b>
武之衆。收復二京。代宗有郟郊元從之臣。德宗有奉天戡¶ 
難之士。每念勳伐。無忘寢懷。如聞近日武班之中。淹滯頗¶ 
久。雖負材畧。無由自明。又有諸道薦送大將。或隨節度歸¶ 
朝。自今以後。宜令神策大將軍軍使及南衙常參武官。各¶ 
具由歷。授官年月。前後功績。牒送中書門下。若勳伐素高。¶ 
人才特異者。有相當用處。即具名聞奏。量加獎擢。其常¶ 
參武官資考深久。未得遷轉者。準具員年月與改轉。不得¶ 
令有淹滯。其先授文官者。亦宜準此。使幕賓寮。皆有年限¶ 
改轉。軍府大將。豈可獨不序遷。自今巳後。諸道節度都團¶ 
<pb:NFKB_QTW_p0067-02a>
練經畧等使下。各隨本處。是大將名目巳曾授監察巳上¶ 
官者。並限三周年量與改轉。如有功效。合非時與改轉者。¶ 
不在此限。其職名是兵馬使都虞押衙巳上。前後並未¶ 
曾奏官者。亦仰量績效奏官。轅門委質。營壘分師。有役干¶ 
戈。無由耕稼。況自天寶巳後。屯兵七十餘年。皆成父子之¶ 
軍。不習農桑之業。一朝罷歸壠畝。頓絕衣糧。言念饑寒。深¶ 
用嗟憫。應天下節度都團練防禦經畧等軍所置軍數。各¶ 
委本道據守舊額。以度定數。不得輒有減省。其有逃亡病¶ 
死。及過犯解退。當時揀擇有武力藝能者添補。奮於行陣。¶ 
<pb:NFKB_QTW_p0067-02b>
決命捐軀。不顧危亡。每嘉忠烈。官健有死王事者。三周年¶ 
不得停本分衣糧。如有父兄子弟。試其武藝。堪在軍中承¶ 
名請衣糧者。先須收補。孝本安親。深惟養老。用敷恩惠。以¶ 
慰耆年。應軍將及官健。有父母年及九十巳上。委本道本¶ 
州。每至節歲。量與酒[:#AS-8456:⿺麥丏]優養。定塞備邊。固不可廢。煙塵既¶ 
靖。亭障無虞。諸道舊有防秋兵馬巳在邊上者。自依年限¶ 
替代。近者師旅屯集。饋餉頗多。不免於諸道留州留使錢¶ 
內。每貫量抽二百文。以充國用。幽鎮既巳洗雪。供費亦漸¶ 
有常。其河北諸道。及山東[:#AS-8862:⿱亠兊]鄆淄青汴宋陳許徐泗澤潞¶ 
<pb:NFKB_QTW_p0067-03a>
河陽鄭滑等道。并邊上諸鎮。並不用抽。刁斗晨嚴。烽煙夜¶ 
警。勤勞沙塞。寒苦邊陲。其沿邊鎮戍烽子等。並委所管節¶ 
度及城鎮使量與優賞。仍與交番上下。使其勞逸得均。使¶ 
命往來。本於傳達。軍期緊急。遂至繁多。非唯郵傳不供。抑¶ 
亦號令難一。自今巳後。應緣山東行營兵馬未歸本道巳¶ 
來。進退事機。並宜專委節度使。仍仰條䟽舊弊。一一奏聞。¶ 
除事關迫切。須遣專使外。其餘書詔文牒。一切分付度支¶ 
入遞發遣。制使中使。到諸道行營。不得輒受人事錢帛。及¶ 
行非理鞭扑。當加檢察。義不優容。榷筦之設。誠為救弊。隨¶ 
<pb:NFKB_QTW_p0067-03b>
方適變。所貴便人。其河南河北鹽法。宜委鹽鐵使與本道¶ 
節度使審度會計商量。務以便人為法。閱習土宜。則通吏¶ 
理。既因試効。可驗政能。應河北諸道。宜委觀察使訪察管¶ 
內見攝官中。或清強有才能課績者。具前後所攝年月并¶ 
事跡聞奏。當與正授。從政之方。必原風俗。視人相土。乃合¶ 
所宜。弛張在達於無私。法令所期於不擾。應河北諸道並¶ 
兗鄆青等州道。應有新舊科條。有不便於俗者。委宣慰使¶ 
與所在長吏商量廢置。務從人欲。於戲。朕戴天子人。操執¶ 
重器。不以四海之富而恃其力。每以百姓為念而兢於心。¶ 

<pb:NFKB_QTW_p0067-04a>
慮文教之未敷。思武畧之多闕。所以輟食當宁。求衣未明。¶ 
揣摩萬機。寧止三省。頃以馭宇之歲。藩方乂安。委於廟謀。¶ 
以輯軍政。而有司不達。茍以惜費為心。致滋停減之名。無¶ 
裨毫釐之用。使軍中老幼。悉歎無歸。朕博聽羣言。用革前¶ 
弊。舉其指要。冀叶羣情。庶乎侯伯列城。典我師旅。勵精撫¶ 
士。用副憂勤。中外布宣。明知朕意。¶ 

** 赦鎮州德音¶ 
:PROPERTIES:
:TITID: QTWTIT02312
:PERSID: QTWAUT0012
:END:

門下。仲尼有言。詩云執轡如組。審此言可以為天下也。蓋¶ 
為聖人組修其身。而成文於彼。故伯益賛禹則曰。滿招損。¶ 
<pb:NFKB_QTW_p0067-04b>
謙受益。所以服有苗。夏后啟亦云。吾德未至。教未善。故能¶ 
克有扈。苟齊俗有禮。化人以躬。尚可感於神明。柔於蠻貊。¶ 
況累聖遺教。昇平舊風。堅金在鎔。惟人之所鑄。猛獸在柙。¶ 
由人之所馴。因而撫之。敢忘前訓。朕以菲德。纂承鴻緒。屬¶ 
先皇掃刷中㝢。康濟兆人。八表晏然。五兵咸息。常兢懷於¶ 
繼述。思致理於和平。豈以樂戰為心。佳兵在念。而鎮州以¶ 
承宗云亡。自歸誠款。幽州以劉總懇志。願釋兵符。相繼來¶ 
同。無思不服。非朕勤於遠畧。力以致之。亦既綏柔。咸加霈¶ 
澤。不愛金帛。以惠我戎士。不恡爵賞。以寵其偏裨。復以一¶ 
<pb:NFKB_QTW_p0067-05a>
二台臣。常推謹愿。庶將朕志。以靖方隅。而佚於既安。莫能¶ 
思患。曾未累月。旋聞叛離。朕亦欲因其人心。命將擇帥。顧¶ 
念宏正盡忠先朝。身嬰陷害。家受屠戮。為之元首。能不痛¶ 
心。是用下制。先申告諭。求其凶惡。冀釋幽冤。仍令四面節¶ 
制。各守封境。不欲遽加誅討。所望自效忠誠。而將士等懼¶ 
罪以相保。王庭湊為衆之所逼。固其封壤。捍以兵鋒。每聞¶ 
戰爭。永念黎庶。為之君父。又何忍乎。是用輟食忘寢。晝夜¶ 
萬慮。恭惟烈祖之訓。必用兼愛之心。務以安人為國本。不¶ 
以窮武為威力。顧予寡昧。敢忘遵承。為追念而興師。巳極¶ 
<pb:NFKB_QTW_p0067-05b>
君臣之分。為軫憂而捨罪。豈非帝王之道。況王庭湊倉卒¶ 
之際。固非始謀。接之以恩榮。自當展其志義。委之以戎鎮。¶ 
必冀效於勳庸。禍福無門。行之則是。弛張在我。用亦何常。¶ 
苟推信誠。便保忠順。苟得其衆。孰非吾人。擢而任之。式示¶ 
光寵。宜特舍雪。仍授檢校右散騎常侍兼鎮州大都督府¶ 
長史御史大夫充成德軍節度鎮冀深趙等州觀察處置¶ 
等使。應成德軍將士官吏。一切依舊。待之如初。仍令兵部¶ 
侍郎韓愈充宣慰使。於戲。朕於彼三軍。惠非不至。於彼闔¶ 
境。恩非不周。今宏寬大之典。以應陽和之令。使離散者見¶ 
<pb:NFKB_QTW_p0067-06a>
親愛之樂。暴露者歸室家之安。各宜感悅。以就寧泰。布告¶ 
中外。體朕意焉。主者施行。¶ 

** 平汴宋德音¶ 
:PROPERTIES:
:TITID: QTWTIT02313
:PERSID: QTWAUT0012
:END:

理天下者。務於安遐邇。致康濟者。資於懷兆人。朕統馭萬¶ 
邦。式敷王度。任藩方以俾乂。冀干戈之載戢。虔恭惕厲。未¶ 
始暫忘。推予是心。布及中外。昨乃夷門逐帥。逆將興師。蒼¶ 
黃變生。士庶無告。逆賊李㝏。驅掠忍害。流離毒痡。在浚之¶ 
郊若鼎將爨。逼脅我軍士。盜竊我戈鋋。驅馳外坰。敢肆蜂¶ 
萬[:#AS-FBEC:●䖵]。朕所以不降明命。未行天誅。容其革心。以示迷復。蓋以¶ 
<pb:NFKB_QTW_p0067-06b>
一方軫念。三面開羅。將宏愛物之私。用表好生之德。而梟¶ 
音恣醜。狼顧憑凶。危巢巳焚。禽息猶若。光顏韓充曹華智¶ 
興等。感激忠勇。揮戈誓師。雷奮鼓旗。所向風靡。逆黨殲殄。¶ 
郊原霧清。熊羆之師。漸及摩壘。夫疾風斯來。而勁草方辨。¶ 
熾火將燎。而良金益明。果聞義烈之臣。奮起轅門之內。一¶ 
揮斬首。三令無喧。嚴城洞開。以來帥。永言忠効。是錫寵¶ 
章。其梟斬逆賊李㝏宣武軍都知兵馬使李質。巳從別勅¶ 
處分。忠武[:#AS-8862:⿱亠兊]海武寧鄭滑等軍將士等。感主帥之忠誠。忘¶ 
身赴敵。視寇仇而忿嫉。決命爭登。高承以睢陽一郡之¶ 
<pb:NFKB_QTW_p0067-07a>
師。當虵豕奔衝之勢。咸能勦其醜類。如刈草菅。各振軍聲。¶ 
用宣威畧。其忠武[:#AS-8862:⿱亠兊]海武寧鄭滑應赴行營及宋州將士¶ 
等。並節級各有賞物。巳別處分支給。委本軍據功勞額例¶ 
給散。歸還之時。仍加宴勞。朕念彼無辜。墜此塗炭。橫為凶¶ 
狡。驅脅傷痍。其汴州管內州縣官吏軍鎮將健及諸色職¶ 
掌人等。頃罹脅汙。自拔無由。撫事量情。亦可矜恕。除同惡¶ 
巨蠹者。其餘一切不問。仍加牓示。如或妄有恐嚇言告者。¶ 
科其反告之罪。干戈暫興。里閭必害。眷言農畝。是廢耕桑。¶ 
其汴宋鄭三州。罹此凶逆。士馬屯集。供億併繁。雖事乃徇¶ 
<pb:NFKB_QTW_p0067-07b>
時。而人亦勞止。予懷軫念。豈忘優矜。其三州管內。有兵馬¶ 
所到州縣。百姓或被驚擾處。且於今年秋稅三分內量放¶ 
免一分。仍委州縣長吏切加綏撫。其賊中雜差點子弟夫¶ 
役。放還鄉里。俾安生業。其中有不能自存者。量事優卹。應¶ 
百姓中有被分外無名賦斂者。並當時勒停。義士忠臣。見¶ 
危死節。賞功襃美。冀及殤魂。惠卹其孤。庶明報効。軍有陣¶ 
亡將士等。并李㝏為亂以來。有潛謀効順。誠節可嘉。并因¶ 
此遇害者。並委本軍審勘。具名銜事跡申奏。當與甄獎。及¶ 
加襃贈。仍令本軍優給其家。三年不停衣糧。并委所在州¶ 
<pb:NFKB_QTW_p0067-08a>
縣速為收葬。量事致祭。其將士有因戰陣傷損尤甚。以致¶ 
殘廢者。各委本軍厚加優卹。仍勿停解。掩骼埋胔。國之令¶ 
典。迫於凶醜。深可傷嗟。念其本亦吾人。蓋由事非獲巳。其¶ 
經戰陣處。所有賊中遺骸。宜令所在州縣隨事收瘞。勿令¶ 
暴露。鳴呼。弔伐之道。予遵格言。靖寇安人。豈忘終日。朕載¶ 
橐弓矢。思保黎首。而雨露所均。動植所繫。一夫竊歎。朕每¶ 
興懷。況茲浚郊。都邑之會。所以慎擇將帥。期於乂安。今寇¶ 
孽已清。封壤寧息。師之所處。用軫於中。將申宥恤之恩。庶¶ 
息瘡痍之後。布告中外。咸使聞知。¶ 
<pb:NFKB_QTW_p0067-08b>

** 冊立皇太子德音¶ 
:PROPERTIES:
:TITID: QTWTIT02314
:PERSID: QTWAUT0012
:END:

朕上奉宗祧。下臨邦國。承烈祖垂鴻之慶。當累聖奕葉之¶ 
尊。祗膺寶圖。敬守丕業。體明離立象之重。表青宮建嗣之¶ 
崇。元良以貞。國本斯固。皇太子湛。恭孝溫文。生知夙稟。日¶ 
者春闈尚曠。東序未興。朕嘗訓以義方。舉明嚴敬。匪資調¶ 
護。巳達詩書。克保承休。爰當主鬯。膺茲典禮。慶感良深。踐¶ 
位少陽。允孚明命。用宏惠澤。庶洽兆人。自長慶二年十二¶ 
月二十日昧爽巳前。天下應罪合死。除犯贓降從流。流罪¶ 
巳下遞減一等。左降官及流人並與量移。亡歿者任歸葬。¶ 

<pb:NFKB_QTW_p0067-09a>
文武常參官及諸州府長官子為父後者賜勳兩轉。緣冊¶ 
太子攝太尉稱賀攝侍中承旨宣制進中嚴外辦攝中書¶ 
令讀冊授冊各賜爵一級。其行事職掌官及書寶宣冊舁¶ 
舉冊寶禮儀使禮官等。三品巳上賜爵一級。四品巳下加¶ 
一階。撰冊文官特加一階。仍並賜物有差。導引官各加一¶ 
階。鐫造冊文及禮生等賜勳有差。文武常參及陪位官并¶ 
宗子諸親賜勳一轉。景王府官量與進秩。夫師賢友善。庶¶ 
發清明。習近性遷。必資宏道。所以慎師傳。用保賢良。其¶ 
太子侍讀。宜委中書門下精選二人。具名聞奏。¶ 
<pb:NFKB_QTW_p0067-09b>

** 疾愈德音¶ 
:PROPERTIES:
:TITID: QTWTIT02315
:PERSID: QTWAUT0012
:END:

朕遐思三古。旁考百王。邁德彰仁。在於兢慎。故詩稱翼翼。¶ 
易美乾乾。惟此之格言。豈忘於終日。況天地之仁。莫先於¶ 
利物。朕乃者膳飲非適。興居不時。風霜所侵。遘癘虐疾。賴¶ 
上元降鑒。列聖垂祐。尋克有瘳。至於安節。深慙慎德。重切¶ 
貽憂。爰因康復之初。式表精勤之至。況江淮旱歉。滑鄆水¶ 
灾。方念恤人。寧忘約己。應緣御服及器用。在淮南浙西宣¶ 
歙等道各供進者。并端午降誕常例進獻等。一切權停。其¶ 
諸道每年準旨條合貢者。委度支商量䟽理。如非切要。涉¶ 
<pb:NFKB_QTW_p0067-10a>
於宂費者。一切停進。夫適情悅目。肆巧雕文。翫好雖充。農¶ 
桑實蠹。朕將齋服應用。每念黎元。應諸道除常貢外。不得¶ 
別進翫好之物。近日諸道。多奏祥瑞。且休徵所感。靈跡所¶ 
昭。必騐祥經。應孚元化。自今巳後。除合準式申奏外。餘一¶ 
切不得妄有進獻。虛為煩費。卑宮菲食。常遵大禹之心。馳¶ 
騁畋遊。每奉元元之誡。朕勞思惜費。恭念好生。將欲濟人。¶ 
期於[:#AS-8864:⿺克寸]己。每日供御及供宮內食料等。一物巳上。各委本¶ 
司商量節減。仍具所收費用數。速分晰聞奏。當付度支管¶ 
計。以添充經用。五坊鷹狗之類。量留充備蒐狩之外。一切¶ 
<pb:NFKB_QTW_p0067-10b>
盡放。其淮南等道當臨遣使臣。別有處分。於戲。天鑒在上。¶ 
敢不嚴恭。人視在下。敢不兢畏。既騐有喜之兆。永懷無逸¶ 
之規。凡在中外。宜表朕意。¶ 

** 朝元御正殿德音¶ 
:PROPERTIES:
:TITID: QTWTIT02316
:PERSID: QTWAUT0012
:END:

朕以寡昧。獲守重器。兢厲畏惕。於茲五年。皇王之事。罔不¶ 
修備。而大典有闕。舉而行之。粵以元正。朝於正殿。百辟咸¶ 
序。萬方來庭。思欲推至仁以布和。奉天時而施令。況上蒼¶ 
貽慶。列聖垂休。輔於予躬。以致寧復。思與臣庶。同被慶靈。¶ 
俾茲囚隷。亦洽流澤。自今年正月一日巳前。犯死罪者並¶ 
<pb:NFKB_QTW_p0067-11a>
降從流。流罪以下遞減一等。其故殺官典犯贓犯十惡者。¶ 
並不在降等之列。左降官未曾經量移者。與量移近處。流¶ 
人各據本年限與減一年。如本限只一年者放還。朝賀之¶ 
禮。國之盛事。肅恭班位。敷賛威儀。俾申慶賀。以示宏普。其¶ 
應元日緣朝賀行事官。三品以上賜爵一級。四品以下加¶ 
一階。文武常參官并六品以下。及宗子應陪位者。并諸道¶ 
賀正使。各賜勳一轉。先巳至上柱國者。任迴與周親。諸藩¶ 
陪位。賜物有差。今兵革甫寧。典常粗舉。雖慙至理。可謂小¶ 
康。惟水旱猶虞。黎元重困。公私蓄積。頗有未豐。宜令諸道¶ 
<pb:NFKB_QTW_p0067-11b>
觀察使刺史各具當處利害。其有弊事可革。有便於人者。¶ 
并言何術可以漸致富庶。附驛以聞。亦不用專使詣闕。以¶ 
致煩費。其封畿之內。百姓利病。委京兆河南尹具以條奏。¶ 
於戲。束帶立朝。必咨忠讜。濟時利物。式佇謨猷。其文武百¶ 
僚。各上封事。極言得失。無有所隱。如有事可施行者。便委¶ 
中書門下量加獎用。朕以執契馭時。任賢興化。孜孜王道。¶ 
期致太和。凡在官寮。宜悉此意。¶ 

** 上郭太后尊號冊文¶ 
:PROPERTIES:
:TITID: QTWTIT02317
:PERSID: QTWAUT0012
:END:

伏以正坤元。母天下。符至德以昇大號。因景運而飾鴻猷。¶ 

<pb:NFKB_QTW_p0067-12a>
煥乎前聞。焯彼古訓。以極尊尊親親之義。明因天事地之¶ 
經。有自來矣。伏惟大行皇帝貴妃。大虹育慶。霽月披祥。導¶ 
靈派於昭回。洽殊仁於氣母。範圍百行。表式六宮。粵在中¶ 
闈。流宣陰教。輔佐先聖。勤勞庶功。顧以沖眇。遭罹閔凶。荷¶ 
成命於守器之時。奉寶圖於鑄鼎之日。哀纏易月。痛鉅終¶ 
天。而四海無虞。萬邦有截。仰惟顧復之德。敢揚聖善之風。¶ 
謹上尊號曰皇太后。¶ 

** 冊景王為皇太子文¶ 
:PROPERTIES:
:TITID: QTWTIT02318
:PERSID: QTWAUT0012
:END:

維長慶二年歲次壬寅十二月丁亥朔越二十日景午。皇¶ 
<pb:NFKB_QTW_p0067-12b>
帝若曰。於戲。惟辟奉天。必建儲位。率命上嗣。以立人極。所¶ 
以大一統而貞萬邦也。粵我祖宗。乃聖乃神。繼體垂休。奄¶ 
宅四海。洎於寡昧。祗荷丕緒。夙夜兢勵。深惟永圖。用稽古¶ 
命嗣。以承無疆之慶。咨爾元子景王湛。粹哲自天。溫文在¶ 
躬。夙成厚德。弗形幼志。爰謀表社。克彰孝恭。敏事居敬。日¶ 
新其度。是用命爾為皇太子。爾其欽哉。主善勿懈。由禮勿¶ 
違。勉以入德。勤以聚業。修志罔怠。自誠而明。則可以刑於¶ 
邦家。對於上下。用光我烈祖之休命。可不慎歟。¶ 

** 命皇太子即位冊文¶ 
:PROPERTIES:
:TITID: QTWTIT02319
:PERSID: QTWAUT0012
:END:

<pb:NFKB_QTW_p0067-13a>

維長慶四年歲次甲辰正月辛亥朔二十六日景子。皇帝¶ 
若曰。惟天輔唐德。我祖宗克答天意。邁德勤道。紹休大業。¶ 
洎予一人。嗣守四海。祗事天地。愛育萬物。罔或怠惰。於茲¶ 
五年。今寢疾彌留。不興不寤。獲以重器。付之元良。咨爾皇¶ 
太子湛。列祖儲慶。自天生德，孝友慈惠。溫良肅恭。必能輯¶ 
寧邦家。輝光緒業。是用命爾。陟於元后。宜令中書侍郎平¶ 
章事牛僧孺奉冊。即皇帝位。爾有孝敬之志。可以奉宗廟。¶ 
爾有廣厚之量。可以奉神祇。和惠可以撫萬邦。仁愛可以¶ 
親九族。任賢尚德。遠佞去邪。爾惟欽承。無忝我祖宗之休¶ 
<pb:NFKB_QTW_p0067-13b>
烈。¶ 

** 長慶宣明歷序¶ 
:PROPERTIES:
:TITID: QTWTIT02320
:PERSID: QTWAUT0012
:END:

古者聖人。莫不研七精之數以察天道。設四時之官以授¶ 
人事。在顓頊之代。雖汗漫靡察。制度未備。然巳有重黎二¶ 
官。故可得而述。是以欽昊天。協時月。必首於堯舜之典。敘¶ 
九章。用五紀。亦冠於周宗之書。則知履端受命。斯為本也。¶ 
我國家侔天地以制法。統陰陽以立極。恭惟烈祖。嘗所盡¶ 
心。載誕神人。協成律象。太史究洛閎之術。大慧極容成之¶ 
妙。而體聖創制。賾隱窮神。順時氣之發斂。考星度之䟽密。¶ 

<pb:NFKB_QTW_p0067-14a>
故亦窮變化。洞窈冥矣。然後陰陽和。刑罰清。八風之敘立。¶ 
萬物之序成。累聖纉序。必更紀歷。推體元居正之道。彰敬¶ 
授惟新之法。斯舊典也。曷敢廢乎。朕以菲薄。未明至理。荷¶ 
祖宗之耿光。守聖人之大寶。深懼不德。獲戾於上元。感易¶ 
象之隨時。懷禮經之聽朔。又嘗覽漢丞相魏弱翁之奏。以¶ 
為帝王法天地順四時以理國家。奉宗廟安天下之大禮¶ 
也。爰命太史。洎乎疇人。望於清臺。論思於別殿。究以微¶ 
妙。考其禎祥。觀渾儀以見天心。視圭景而知日至。則八卦¶ 
之氣不雜。百工之職允釐。豈必於記威鳳之晨。晦明無爽。¶ 
<pb:NFKB_QTW_p0067-14b>
候仙蓂之莢。弦望不[:#AS-8FBB:●]。今勒成三十四卷。命之曰長慶宣¶ 
明歷。承唐堯授人之規。庶於是矣。效軒后合符之騐。非所¶ 
企焉。因敘制作之由。在乎篇首。¶ 

** 南山律師讃¶ 
:PROPERTIES:
:TITID: QTWTIT02321
:PERSID: QTWAUT0012
:END:

代有覺人。為如來使。龍鬼歸降。天人奉事。聲飛五天。辭驚¶ 
萬里。金烏西沈。佛日東舉。稽首歸依。肇律宗主。¶ 

