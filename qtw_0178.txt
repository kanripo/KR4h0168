#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0177-19a> 
#+PROPERTY: JUAN 0178
欽定全唐文卷一百七十八¶ 

<pb:NFKB_QTW_p0178-01a>
　王勃(二)¶ 

** 乾元殿頌(并序)¶ 

:PROPERTIES:
:TITID: QTWTIT04638
:PERSID: QTWAUT0239
:END:

臣聞鵬霄上廓。瓊都開紫帝之庭。鼇紀下清。珍野闢黃靈¶
之館。兼山配極。照鸞闕於霞標。薦水涵元。湛驪宮於霧壑。¶
斯則神徵語怪。功潛鳥跡之初。理涉非經。道昧鶉居之始。¶
授鳳書而稽碧落。仙構罕存。按龜籙而質黃圖。金模間起。¶
粵若風移處闇。層巢恢火運之機。業洎嚮明。上棟括河圖¶
之奥。三堦布政。詠匪日於靈臺。百堵陳詩。頌斯干於考室。¶
<pb:NFKB_QTW_p0178-01b>
亦有黃軒瞰月。譙門頹九洛之功。璿闥排煙。牧野構三河¶
之酷。御燕臺而臨北極。缺王度於祈招。列雲閣而拒南山。¶
隕皇謨於軹道。然則卑宮喪禮。采椽輕四海之尊。豐屋延¶
災。柏梁非萬乘之有。雖因時立事。奢儉殊流。而宏道在人。¶
興[●]迭運。靈光末造。不窺九室之榮。景福宏規。猶擁三方¶
之釁。瞻風舊史。逮曹馬而無譏。觀跡故墟。歷周隋而未得。¶
自我唐太陵遷構。均五方於鶴几之前。中野凝圖。調六氣¶
於虬牀之下。坐圭臺而清俯仰。晷緯齊明。臨鼎邑而重威¶
靈。風雷合響。得元功於大壯。其在茲乎。我大唐雞渾指極。¶ 

<pb:NFKB_QTW_p0178-02a>

樹神宰而制山河。鶴讖裁儀。闢太虛而有天地。黃精吐瑞。¶
潛龍苞象帝之基。紫氣徵祥。鳴鳳呈真王之表。高祖太武¶
皇帝虹星湛色。開寶冑於金壺。蛟電凝陰。發皇明於石紐。¶
白蛇宵斷。行移海岳之符。蒼兕晨驅。坐遘雲雷之業。屬東¶
隣委馭。扇虐政於叢祠。北拱隳尊。紊皇圖於寶極。蜚鴻集¶
野。瞻烏鮮投足之因。青犢嘯風。㣥鹿無擇音之所。天街五¶
裂。截鯨浦而飛芒。地紐三分。觸鼇山而按節。元虬在御。掃¶
圻甸而廓星都。黃鳥分麾。動扶搖而駭雲陣。鑣宮仗[:#AS-96F7:⿰金戊]。跨¶
<pb:NFKB_QTW_p0178-02b>
高陌而登元。轡野韜戈。陟圯壇而擁號。皇圖不恃。聖人追¶
卷領之風。神器無私。才子奉褰裳之運。太宗皇帝雲房揖¶
契。壓麟璽於庭軒。雷渚翔英。擾龍鈐於周鎬。八能亨運。抗¶
鵷邸而仗朱髦。十亂恢基。臨鶴州而擁黃[:#AS-96F7:⿰金戊]。唐雲祕族。潛¶
開白水之徵。代景迴輪。光踐丹邱之運。權輿象緯。削茅社¶
而建瓊祧。草昧風雲。席蘿圖而創璿歷。紫庭合粹。括宇宙¶
於宸襟。丹扆凝尊。運陶鈞於寶思。摛碧霄而鍊石。上清耀¶
魄之宮。詔寰海而捐珠。俯睇陽侯之室。功驅偃伯。頓鶚視¶
於華封。道被來王。靜龍吟於武庫。元樞上運。卜年開累聖¶
之符。丹竈昇遐。遺範敞謀孫之畫。皇帝陛下椒庭襲慶。曜¶ 
<pb:NFKB_QTW_p0178-03a>
璿萼於霞莊。蘭殿分休。湛珠衡於月館。道凝瓊鎮。下蒼掖¶
而照重熙。業峻銅樓。憑紫軒而揖㣥后。環四瀛於舜抱。漏¶
蟻覃津。棲十景於堯衿。巢螟荷照。上元開籙。寶龜定皇邑¶
之模。下武崇基。飛龍錫帝臺之構。貞明啟運。齊玉鏡於鸞¶
門。易簡成功。偃銅符於鶴仗。懷降尊於襄野。太階忘七起¶
之勞。念負重於焦原。中席託三危之險。臨翠媯而則道。天¶
孕時成。坐元扈而被圖。神超物妙。皇后星潯縱淑。曳珠紱¶
於銅皋。雲野疏祥。抗瓊枝於桂浦。素蟾登慶。六虛充牝馬¶
之貞。丹雀銜休。三雅合關睢之好。璿宮夜靜。居龍幰而調¶
<pb:NFKB_QTW_p0178-03b>
元。金屋晨開。御鴛階而緝化。芝庭揖訓。遠清和鳳之儀。蘭¶
佩承風。競峻當熊之節。皇太子承雲紫座。翊八柱於乾維。¶
湛粹青衢。揖三樞於地戶。黃離踵曜。太陽分銑樹之輝。蒼¶
震薦音。少海控銀河之色。鶴筌飛奏。想丹駕於瓊山。鮑俎¶
捐芳。齒元冠於寶序。彤闈問豎。禮崇監撫之威。黼席興賢。¶
義極君親之愛。若乃東門䘏允。謺仙構於熊山。西苑承家。¶
導靈波於鴈沼。桐珪作瑞。鳳毛曜丹穴之英。茅壤分維。麟¶
距冠元邱之俊。巽宮延粹。闢朱柱於娥臺。兌野流芬。疏紫¶
蘭於別館。頻隈毓範。雲扃分戚里之驩。覃嶼凝規。星閣絕¶ 
<pb:NFKB_QTW_p0178-04a>
郎官之請。雕龍命職。縱跳澤而驤鱗。翠鷃調司。順義飈而¶
撫翼。月軒宵佇。虞谿降璿緯之精。震帳晨披。姜水洞金韜¶
之賾。飛鶴書而抽海狀。桂壑於是投綸。轉麟斾而揖山容。¶
松澗由其削袵。軒圖瑞矞。泛花綬於雞林。農紀祥炎。濯蘭¶
纓於鳳水。仙臺俶務。三珪銓棘序之風。天秩調邦。六府燮¶
槐衢之典。金門獻納。縱麟筆於苔牋。石館論思。覈龜章於¶
竹槧。淹中訪禮。蹲龍搖璧水之波。稷下談經。飛兔躍環林¶
之秀。詞庭吐鳳。翫鳥跡於春黌。書帳翻螢。閱蟲文於夏閣。¶
杏花千畝。紺轅照磨蜃之功。桑柘三宮。元紱降親蠶之禮。¶
<pb:NFKB_QTW_p0178-04b>
圓邱上闢。奉蒼璧於靈壇。方澤下凝。列黃琮於寶墠。朱絃¶
翠瓚。履霜懷四饗之尊。複霤重檐。涓日正三綱之首。五靈¶
奔慶。冠虵澤於黃樞。六祀銜欣。颺麟烟於紺席。遺弓積慕。¶
虔深太廟之儀。執豆推恩。道振明堂之禮。瑤山廣樂。備逸¶
調於宮懸。洞庭仙奏。納遺歌於帝府。九韶分唱。后夔清桂¶
序之音。六變同和。飛鳳掌梧軒之律。樽俎折旋之數。苞舉¶
陰陽。堂庭節奏之規。彌綸宇宙。靈襟索隱。控風伯於詞林。¶
睿想鈎深。詔天吳於筆海。神窮獨照。傍探赤水之珍。思洽¶
幾深。迴寫丹谿之韻。金壇紫露。映銀籀而翻華。瑤林白雪。¶ 

<pb:NFKB_QTW_p0178-05a>

藻瓊章而吐絢。蟬機撮化。銅渾將九聖齊懸。虬箭司更。銀¶
漏與三辰合運。爽鳩分職。素雲頹馬喙之祥。神獬關司。元¶
水照龍顏之則。黃沙鞠草。剗叢棘而遷訛。丹石滋苔。仰甘¶
棠而息訟。融皋再稔。方聞外戶之謠。昧谷千箱。坐溢康衢¶
之奏。百城煙峙。望秋露而乘風。千室雲開。合宵霆而組化。¶
彤幃獨選。熊轓下蘆鴈之祥。墨綬分賢。犀檢降槐鸞之祉。¶
筠驂佇信。髦士剖竹而相尋。葦杖霑仁。鮐叟攀輪而不暇。¶
龍蛇可踐。野人豐荷杖之驩。雞犬相聞。城尉輟鳴桴之響。¶
<pb:NFKB_QTW_p0178-05b>
五雲抽潤。湛芳氣於璿臺。六府咸殷。唱豐歌於銅闕。不戒¶
而東戶。恩周動植之津。博施而舉南風。化偃胎萌之寓。神¶
謀備預。嚴七萃於丹樞。邃畧防微。肅千廬於紫衞。元戎握¶
節。黃公授犀闕之圖。帝座聞鼙。元女薦龍庭之策。赬柯捭¶
刃。中權決勝於兩階。白羽俄麾。善陣推[●]於四表。朱匡反¶
景之域。削虵弭於文㮰。黑山明月之鄉。委龍琛於武帳。錦¶
軒星騖。控乾絡而觀風。繡服霞驚。浹坤紘而問俗。川浮沒¶
羽。鯨谿靜丹浦之虞。陸薦飛毛。熊巘動青雲之偵。銀關驟¶
雨。望紫陌而趨恩。鐵幌馳風。計彤闈而瀝思。赤馬文猨之¶
寶。叢積乎郊虞。紈牛露犬之貢。滿盈乎儲邸。青邱畫野。¶ 

<pb:NFKB_QTW_p0178-06a>

不踰征賦之鄉。蒼水奉圖。未盡隄封之貫。且夫緯武經文。¶
宏業也。含幽育明。至誠也。混齊六合。大功也。規模百代。昌¶
數也。故能襲九空而寧庶物。劃千里而統諸侯。休徵象德¶
而動。嘉符觸類而至。風揚晷洽。藻乾慶於芳年。司節河清。¶
藹坤禎於明渚。瑤枝結慶。泉埃蕩玉葢之文。瓊液浮甘。天¶
酒綴金莖之色。黃麰紫脫。湊仙穎於中畿。翠箑丹蓂。謺靈¶
株於上序。駢眸候日。漾影蒙池。比翰翻風。棲光理木。祥飛¶
井絡。震鱗題瑞朔之元。祉絢新郊。枵獸紀和年之序。具靈¶
<pb:NFKB_QTW_p0178-06b>
篇之絕貺。究仙牒之殊休。天人之際交矣。皇帝之道備矣。¶
由是三靈物覩。扣蘭禁而棲誠。九服子來。詠蒿宮而騁力。¶
去奢去甚。不矜黃屋之隆。匪樸匪雕。方順丹墀之請。宸規¶
相宅。考周舊於靈都。睿覽思和。獲秦餘於正殿。㣥臣列陛。¶
奏蕭相之遺模。天子臨軒。採荀卿之故事。炎洲八桂。簉仙¶
栱於林衡。岱畎五松。委靈材於梓匠。衢宮記範。萬機抗九¶
戶之尊。海孽移琛。千欒省十家之費。飛廉卷靄。徹煙極而¶
浮薨。屏翳收津。劃星墟而置槧。瑤階百雉。光懸寳露之壇。¶
瓊璧萬尋。影綷崇霞之閣。拖虹梁而四注。星漢虧於上榮。¶
謺雲棟而三休。寒暑隔於中霤。雕楣鶴企。沓勢分規。繡桷¶ 
<pb:NFKB_QTW_p0178-07a>
虬奔。殊形別起。圖璫布藻。罄羽璧於狼泉。方鏡披蓮。孕花¶
機於蜃浦。芝樓對幄。薰傳五日之風。芸閣列錢。彩鍛三旬¶
之霧。文疏罩迥。陰兔息肩於綺寮。翠幌籠霄。陽烏鎩翼於¶
珠網。豐隆按節。下複橑而司階。列缺施鞭。低叢楹而假道。¶
溫房佇幸。煦芳景於佳辰。凉室乘閒。凜徂飈於火序。金鋪¶
夕照。若帝圃之耀瓊英。寶綴晨懸。類阿房之聚銀燭。烟邱¶
碧桂。翊珉陛而披香。雨岫赬筠。夾璿流而颺影。九衢翻翠。¶
雜仙卉於中逵。四照霏紅。間靈葩於右墄。神禽率舞。光浮¶
肆夏之軒。瑞鳥相鳴。響叶鈞天之樂。鈎陳宿列。儼雙碣於¶
<pb:NFKB_QTW_p0178-07b>
丹霄。綺徼霞周。闢千門於紫露。爾其左扃嵩鎮。申侯降太¶
室之禎。前枕莘郊。伊尹發空桑之秀。揭熊山而北眺。貝闕¶
猶存。覩龜溜而西分。瓊臺易接。總交中宇。廓川陸而疏畿。¶
竟想善鄰。揆風霜而建野。然則因秦構極。祖宗耀金策之¶
符。作洛恢基。我后創璿居之始。援天引聖。隔代重暉。橫紫¶
都而可襲。配元宮而非遠。故能使神光夜燭。鏡麟趾於文¶
除。仙渰晨華。委鸞章於繡礎。靈爻密發。八方昭大有之和。¶
寶篆潛開。六合啟同人之會。兩儀交慶。虛碧墠而翹旌。萬¶
宇披歡。指蒼車而候蹕。雖青蒲頌德。東朝獻龍鳳之圖。而¶ 
<pb:NFKB_QTW_p0178-08a>
丹極鳴謙。南面動貂羊之詔。百神推策。望璆徑而虔誠。三¶
讓奉符。顧瑤壇而肅事。龜書吐瑞。按五校而分營。鳳策揚¶
輝。翔八鸞而節步。帷宮霧轉。列芝葢於中天。帳殿星離。軔¶
蒲輪於大野。紫鱗充饋。若大帝之共臨。素鶴翔華。類㣥仙¶
之廣宴。花開瑞雪。委瓊饌而調芳。綵絢祥雲。夾珠旗而曳¶
影。功推三祖。銀繩勒東岱之威。業峻一人。金筴奉南山之¶
壽。道既成矣。元符集矣。代既貞矣。元勳緝矣。運三辰而虛¶
玉柄。風兌渙其中孚。懸五禮而偃金科。雷坎光其作解。奔¶
烽舉爵。溢仙酒於中衢。謺鼓分餚。浹宸輝於下里。吞九皇¶
<pb:NFKB_QTW_p0178-08b>
而上運。控八聖而遐征。翔赤驥而睇風區。吟翠虬而掩霄¶
甸。隱隱轟轟。雷動天驚。回輿斜盼。而降乎乾元之殿。司宮¶
庀職。肅坁堮而神行。掌舍巡方。煥巖廊而洞啟。赫若朱螭。¶
負漢而輝橫海之鱗。默若蒼鵬。架壑而振垂天之翮。千官¶
曉次。傃銀牓而端簪。萬戶宵披。候瓊膏而肅帶。靈戈列陛。¶
天官具三揖之儀。雲輅充庭。宗伯演九賓之禮。瑤鯨戒響。¶
懸猛[:#AS-FEDD:●]¶ 
[:#AS-FBEC:●]虞於端闈。銅狄分形。肅¶
嚴扃於左序。排紫微而立極。宸儀冠明后之三。俯黃道而¶
披軒。仙歷用乾元之九。蕩蕩乎何聖人之無外。巍巍乎而¶
神功之不窮也。臣勃席芳十¶ 
<pb:NFKB_QTW_p0178-09a>
步。企景三冬。雖承宣室之談。猶窘靈臺之影。仙壇遠祕。已¶
多謝於祥鶼。大厦初成。復攀榮於賀雀。慨深梁甫。終乖捧¶
日之歡。恩極甘泉。未動凌雲之價。神圖不測。固流絢於丹¶
縢。微志可存。庶鐫芳於翠琬。敢獻頌曰。¶ 

紫扃垂耀。黃樞鎮野。銀樹霜披。珠臺月寫。嚮明立極。橫神¶
廓社。大壯摛爻。斯干韻雅。(其一)鶉居化沒。狙訛道長。瓊構霞¶
明。璜軒露廠。棄人崇欲。違天蠧象。南巢不救。東鄰長往。(其¶
二)瑤緘考懿。金板藏功。道凝茅屋。業盛蒿宮。龍階察祲。鵷¶
閣調風。推訪華禮。酌儉思沖。(其三)懸漦結釁。傅翼生災。千薨¶
<pb:NFKB_QTW_p0178-09b>
嶺接。萬栱星開。爭圖絢侈。福極凶來。風寒碣館。露慘蘇臺。(¶
其四)十館營秦。金房砥室。千間架漢。韜雲閟日。濟惡承危。¶
同[●]異術。傾輈未遠。遺墟繼出。(其五)龍川結禍。鶴塞稱符。塵¶
驚八際。霧慘三都。穹廬寶極。罽幕璿樞。司宮墜典。掌舍淪¶
圖。(其六)蒼衢毓祉。丹邱表聖。鳳矯仙樞。龍迴寶命。道凝金冊。¶
功馳玉鏡。紫氣抽華。黃輝謺映。(其七)神稽鶴讖。迹播雞渾。重¶
光累極。翼子謀孫。經天緯象。就日提元。鸞軒湛粹。鳳几裁¶
尊。(其八)祥抽紫歷。業昭彤管。珍雀朝翻。仙蟾夜滿。丹墟獻跡。¶
青臺墜卵。椒閫儀風。芝閨奉欵。(其九)登三建緒。明兩開儀。龍¶
譙霧¶ 
<pb:NFKB_QTW_p0178-10a>
鬱。鵷禁霞披。波分璿渚。景峻瑤枝。黃扉曉列。丹轂宵移。(其¶
十)龜文獵彥。麟旌收逸。桂客攀榮。松賓改律。紫鵷開紀。丹¶
虬聳秩。縱壑摶飈。登山捧日。(其十一)功融棘序。道備槐庭。不¶
仁者遠。惟道斯行。煙搖墨綬。電轉朱[:#AS-83C0:⿰車幷]。境懷春翟。野散秋¶
螟。(其十二)鄭竹分科。燕棠輟諷。銅機化極。珠囊業洞。禮貴丹¶
虬。樂調朱鳳。珠坰獻寶。綿鄉委貢。(其十三)龍闕靜拆。鶴塞投¶
弦。歌呈豹尾。舞進鳶肩。銅鐃月斥。鐵輞星懸。繩幽架險。驛¶
霧馳煙。(其十四)霧壇凝紫。河宮湛碧。翠箑翻飈。丹蓂候魄。霜¶
均雹散。連珠契璧。蘤葢籠霏。花衢墜液。(其十五)年和政美。化¶
<pb:NFKB_QTW_p0178-10b>
極風調。靈臺軫詠。考室興謠。循圖訪典。去泰捐雕。道存南¶
面。讓屈東朝。(其十六)望雲裁構。籠霄建宇。方鏡星離。圖璫月¶
聚。梓匠傾思。林衡授矩。畫栱棲煙。文軒架雨。(其十七)芝房謺¶
翠。桂廡流丹。霞張萬戶。霧葺千欒。重扃駐燠。洞牖棲寒。神¶
加有敘。貺入無端。(其十八)帝圖臨御。皇僚萃止。電㦸揮霜。雲¶
旌拒晷。紫宮可逼。黃街易履。鳳礎騰文。麟庭抗禮。(其十九)珠¶
泥暢績。銀繩鬱契。鶴嶺雲明。龍壇景惠。道超中古。功推下¶
濟。惟帝惟天。惟天惟帝。(其二十)¶ 

** 拜南郊頌(幷序)¶ 

:PROPERTIES:
:TITID: QTWTIT04639
:PERSID: QTWAUT0239
:END:

<pb:NFKB_QTW_p0178-11a>

微臣上稽龍繇。下閱龜謀。觀天地之至道。考皇上之大節。¶
武宣七德。未嘗踰息亂之鄉。文招大功。未嘗出昇平之域。¶
竝能懸日月而高視。駕雷雨而先鳴。或皮幣而踐大階。或¶
干戈而躡乾步。至於理定創禮。功成作樂。振長策以敘諸¶
侯。設靈機而制㣥動。猶虞階已泰。不能息洞庭之誅。夏載¶
克寧。不能罷會稽之戮。故將體剛柔而立本。法震曜而崇¶
威。一戎而㝢縣平。四罪而華夷服。然後皇旗大輅。詔殊號¶
於圜邱。電轉星迴。奏元符於孝理。天下黎人。知四海之安¶
<pb:NFKB_QTW_p0178-11b>
樂。寰中殊域。奉三靈之康泰。德兼祥風灑。道與和氣游。不¶
言而大寶用貞。無事而元功有立。捨彼代也。其誰與哉。若¶
夫應運而生。繼天而作。鼓動千載之下。超騰百王之上。遂¶
能發軒庭之景曜。躡隋運之頹風。揖讓而取文明。指麾而¶
清函夏。則我皇唐得之矣。高祖以黃旗錫瑞。靜雲火之橫¶
氛。太宗以赤羽登期。補星辰之絕縷。授瑤圖於新邑。付璿¶
歷於鈞臺。人更三聖。道昭千古。於是俛臨睿極。趨四荒於¶
鳳闕之前。端委廟堂。調萬國於龍軒之下。八鸞徐動。頓湯¶
文於後塵。九駿長驅。佇堯舜於中路。邦家之具得矣。易簡¶
之業存矣。猶有朱蒙戾俗。違光蓬艾之間。青徼遺甿。假氣¶ 
<pb:NFKB_QTW_p0178-12a>
陶鈞之內。背熊山而搆虐。擁狼潭而稽誅。竊瀛海之風波。¶
弄乾坤之綱紀。漢圖西返。惟收五都之名。魏律東窮。未出¶
三韓之險。姦謀蓄於有漸。逆節成於不悔。長蚊蚋之雷霆。¶
附豺狼之羽翼。豈知夫至人無外。撫天下以為家。真數有¶
歸。弔㣥方而罪已。三門遁甲。黃公成不戰之師。五壘神兵。¶
元女下先登之策。肅牙璋而按律。耀旄節而分麾。降南宮¶
之元老。裂西營之毅卒。良將首路。偏戎竟野。軸轤萬里。旌¶
旗四合。金箱玉匱。司空憑百勝之威。鶚視龍趨。將軍仗萬¶
全之畧。負鼇邱而峻壁。據黿壑而深溝。一鼓而亭塞無塵。¶
<pb:NFKB_QTW_p0178-12b>
七縱而江山失險。伐罪以明。而不以眾。懷遠人於絕境。均¶
惠化於殊鄰。登若木以照臨。折紅桃以延佇。然後分州列¶
鎮。對明月以收營。返斾旋戈。部元雲而振旅。望神都而獻¶
捷。仰靈社以書功。辛亥謁於昭陵。癸丑告於太廟。時乘黑¶
帝。月旅元枵。大唐有國之五十一年。皇帝有天下之一十¶
九載也。元惡既殄。萬宇清矣。元勳既輯。萬寶成矣。以為周¶
郊上帝。裁延肅慎之賓。漢禮甘泉。未拯朝鮮之亂。想元功¶
而反側。奉先旨以遲迴。思答上靈之心。以洽庶黎之望。爰¶
考吉日。遂淨行宮。有司具典。乘輿乃出。撫元虯。戴翠鳳。鼉¶ 
<pb:NFKB_QTW_p0178-13a>
鼓按節。鯨鐘疏響。千乘嶽動。萬騎林迴。星陳而天行。雷震¶
而霧合。是時未登夫泰壇也。迺齋帷宮。宿帳殿。華葢移影。¶
鈎陳從蹕。千營夕布。亘蒼野而烟凝。萬幕宵懸。背黃闉而¶
霧列。既而屏翳清曉。飛廉警旦。孫叔奉轡。王良縱策。雲藏¶
星謐。宇曠山明。旌軒具照。簫笳互凝。陟名嶽以告成。歷神¶
邱而展事。國容象物而動。朝章視令而肅。宸儀有晬。虛徐¶
大帝之庭。列侍無譁。髣髴華胥之國。於是襲袞服。戒俎豆。¶
端瑞班。儼華旒。樂懸六代。禮備三古。奠惟蒼壁。藉用白茅。¶
鳴孤竹之簫管。奏空桑之琴瑟。感格以誠不以事。動植咸¶
<pb:NFKB_QTW_p0178-13b>
驩。敬神以道不以華。天人合應。然後駐聲名於上邑。反文¶
物於仙宮。因雷雨而作施。法雲天而用饗。風行電舉。未寸¶
景而浹九埏。野抃途歌。不崇朝而晏六合。我之元極建矣。¶
我之能事異矣。超帝寰而振足。越皇衢以驤首。不其休乎。¶
雖睿化無方。比神圖而絕唱。而小臣不佞。撫洪筆而當仁。¶
敢作頌曰。¶ 

遼河巨浸。碣石危峯。城分元菟。塞接黃龍。憑遐作梗。恃險¶
忘恭。人殘鬼哭。主闇臣凶。有晉不綱。戎麾內逐。帝隋失御。¶
皇輿外鶩。九縣塵征。三靈霧黷。長茲下慢。逋我天戮。五材¶ 
<pb:NFKB_QTW_p0178-14a>
無隕。千齡有聖。武創元基。文清寶命。波恬四海。明宣七政。¶
息眾以寧。綏荒以令。飛龍繼跡。鳴鳳重光。遂均夷夏。迭用¶
柔剛。戈船泛月。劍騎橫霜。風驅海石。電掃辰陽。帝師無戰。¶
神兵有伐。丞相陪麾。司空仗鉞。危雲旦起。長星夜發。萬壘¶
爭屠。千城自蹷。功超薄伐。義極兼該。殊方底定。善陣徐迴。¶
歸俘獻捷。課績分材。建侯清廟。偃伯靈臺。考事龜謨。凝清¶
鳳扆。仰觀俯察。享神作祀。道則推天。功非在已。豐隆旦出。¶
招搖夕指。神壇嶽立。齋館雲深。鑾旗曉引。葆吹晨吟。山明¶
野澈。日降天臨。鏘鏘盛服。肅肅珪簪。俎豆畢陳。笙鏞間撫。¶
<pb:NFKB_QTW_p0178-14b>
玉觴分獻。金錞暢矩。青帝鳴琴。朱靈會舞。上和下悅。神歆¶
福聚。收驩巨野。反斾靈躔。恩周宇宙。樂極寰埏。德因時立。¶
頌以詞宣。帝之功也。臣何飾焉。¶ 

** 九成宮頌(幷序)¶ 

:PROPERTIES:
:TITID: QTWTIT04640
:PERSID: QTWAUT0239
:END:

臣聞在天垂曜。璿宮列乾象之墟。在地班形。珠闕鎮坤靈¶
之野。洎夫三精[:#AS-83C0:⿰車幷]運。即寥廓而為宮。九聖旋游。遍洪荒而¶
可宅。則有瑤房玉室。崑山分大帝之庭。金屋銀臺。滄海濯¶
元元之宇。豈非神明其道。騁仙轡於無垠。浩蕩其居。示清¶
都於不宰。若夫扃牖六合。奔走八神。占日月而揆山川。駕¶ 
<pb:NFKB_QTW_p0178-15a>
陰陽而法天地。非聖人其孰能與於此乎。至若文開遁甲。¶
仇峯城蒼后之躔。樂奏鈞天。峒嶺駐黃軒之駕。業融環堵。¶
下姑射而尋真。道濟巖廊。望衡山而展覿。斯則三階遍下。¶
唯臨布政之宮。六位時乘。未覩巡方之館。其後兩龍齊騖。¶
抗瓊闥而同嬉。八駿高驤。指瑤池而結興。殷風不競。砂邱¶
雄別館之娛。秦道無章。雲閣絢殊庭之賞。於是功虧大壯。¶
頌闕祈招。豐屋同[●]。危輈繼及。遂使來年候跡。名山為縱¶
觀之塲。並海遵河。沃野盡行宮之地。皇天震怒於上蒼。黎¶
甿慟哭於下土。其有斟酌千古。文明一代。蒿宮不陋。茨山¶
<pb:NFKB_QTW_p0178-15b>
可仰。祈誠東岳。唐帝復衢室之尊。用饗西岐。天子合鈞臺¶
之運。得其道也。蓋有存焉。國家梯霄架極。罄域裁基。纂高¶
邱白雲之裔。鬱函都紫氣之兆。宸扉既闢。一宇宙而來王。¶
聖籙潛躋。貳乾坤而作帝。高祖天旗夜立。制黃馬而先驅。¶
太宗日馭晨飛。驂綠螭而首出。雖立極承祧之業。進燭前¶
文。而重光累洽之符。歸功下武。陛下承靈太乙。踵睿登三。¶
星虹沓祉。電虬發慶。丹書碧篆。神符煥河洛之文。玉斗珠¶
衡。天骨挺皇王之表。用能捨桐珪而宣匕鬯。肅玉籍而揖¶
宗祧。寫靄九天。騰景萬里。御風雷七曜於上。博臨之功顯。¶ 

<pb:NFKB_QTW_p0178-16a>

用山川六府而下。輔相之宜得。元宮密運。敷造化於靈襟。¶
黃屋神凝。創經綸於寶思。鳳闈宵靜。陰靈宣玉閫之華。鶴¶
禁朝趨。離象峻銅樓之景。川分帝子。控鯤壑而疏源。岳動¶
天孫。擁熊山而列鎮。其化成也如彼。其強幹也如此。猶乃¶
停旒正室。儼纊中軒。玉階匪泰。金門為險。停虹旃於月澗。¶
岳瀆生光。飛鶴葢於煙皋。江湖動色。桃溪逸彥。塞丹井而¶
歸風。松磴遺英。斬元關而奉制。位兼河海。九卿參巨濟之¶
功。道合星辰。三事鬱經天之象。朱轓緝化。泣故老於中溪。¶
<pb:NFKB_QTW_p0178-16b>
墨綬宣風。繞春童於上陌。王化之基已洽。天工之代有序。¶
建銅儀而測曜。象緯齊懸。按璿璣而書雲。禎氛謺舉。祥嗈¶
十二。紫鵷調夏谷之音。大禮三千。赬虵應黃鍾之曲。蠶功¶
順令。業著於青裳。蜃磨迎春。恩周於黛耜。黃砂靜讞。爽鳩¶
興頓足之悲。丹石銷寃。神獬輟摧鋒之計。詠時和於帝壤。¶
動植咸驩。歌道泰於華封。昆蟲自樂。星墟列將。輝玉節而¶
長驅。天策神兵。下金壇而決勝。橫麾赤坂。葱山成不戰之¶
郊。命繳青邱。桃野見其[●]之兆。煙馳火徼。勵珠產而移琛。¶
雪騖氷洲。駕瑤谿而納賮。乾坤徑復。載遵赤縣之封。曦望¶
環周。未出黃圖之域。故夫含吐萬物。至功也。制乎八表。大¶ 
<pb:NFKB_QTW_p0178-17a>
業也。一陰一陽。神道也。乃文乃武。聖圖也。用能使天不愛¶
寶。地不藏珍。日月五行。風雲四序。龍章鳳彩。舄奕於郊墟。¶
黃鉉紫玉。磊砢於坰圃。集靈風於翠箑。浴甘露於朱英。澤¶
馬飛鑣。山輿結轍。殊徽狎至。祥書竭東郭之毫。累譯同歸。¶
朝冊盡南山之竹。然後瑤壇備物。陳帝服而展皇儀。后室¶
疇庸。登太山而小天下。功宏事畢。狹廣宙而三遷。風舉雲¶
搖。歷神都而一憩。考遺基於汶上。稽故典於淹中。光總章¶
之瑞紀。嗣乾封之寶歷。大矣哉。昇中作睿。握四海而為尊。¶
則大斯模。肇三宮而配永。憑太室而高視。靈壇八百。坐明¶
<pb:NFKB_QTW_p0178-17b>
堂而恭已。諸侯一萬。時既貞矣。襄城辭訪道之遊。功既成¶
矣。元圃頓尋仙之駕。由是南宮奏議。和元禁而成章。西土¶
謳謌。指皇輿而佇眷。咸以珍臺靚穆。陽靈開避暑之宮。清¶
序鈞調。景福制追涼之殿。然則高棟深宇。威神之大節也。¶
順氣發生。巡遊之大功也。况乎石城金室。偏興井鬼之區。¶
珠藪瑤池。宛在秦豳之境。應雷[:#AS-83C0:⿰車幷]而出豫。蒼帝其時。面炎¶
馭而思和。朱明不遠。雖塗吟野忭。黎元忻望幸之符。而屈¶
已從人。天子下勞謙之詔。候離宮而從宴。尚惕三危。清近¶
縣而移鑾。猶詳再駕。以為三十六所。帝劉非舜禹之心。四¶ 
<pb:NFKB_QTW_p0178-18a>
十二宮。全趙異成康之歷。詠荊臺而夕厲。思蒲坂而晨凝。¶
方奉後天之期。俯順觀風之請。萬靈禔祉。三辰合慶。姬文¶
考筮。容成奏日。千旌鳳轉。儼鏤象而星陳。萬騎龍嘶。伐靈¶
鼉而曉徹。靜帷宮於綠野。肅帳殿於黃街。奔欃槍而走陸¶
梁。陳浮靈而侯明月。前驅電竦。下列缺於騰鞭。後乘雷驚。¶
起豐隆於驟轂。瓊戈晝灑。太陽疲轉日之鋒。玉劍宵翻。懸¶
象暗衝星之氣。天旋霧散。岳運川迴。林兵護野。方神啟路。¶
黃麾紫葢。雜真氣而西浮。雲動神行。背封巒而右指。吐霧¶
馳風。以臻夫九成宮。禮也。爾時峯橫地乳。景戴天糜。分閬¶
<pb:NFKB_QTW_p0178-18b>
井而圖基。蔭秦星而耀阯。靈墟寶藏。代興雍之間。峻阜長¶
岑。謺鎮岐梁之域。丹溪碧洞。吐納虹霓。灌柏叢篁。騰遷雨¶
露。獲秦餘於故兆。地擬林光。訪周舊於遺風。山連水滸。前¶
趨劍棧。玉壘千尋。傍望斗城。金墉萬仞。架陰邱而北走。境¶
瞰鄜祠。分沓嶂而西馳。塗交隴坂。仙都密邇。猶連上苑之¶
扃。靈宮巋然。直透崇岡之曲。即喬基於磵道。利在斯干。固¶
拱木於虞衡。規同匪日。彌峯跨谷。層城萬轉。庇險乘危。迴¶
廊四注。山祇盡石。出徼道而終年。風伯贏糧。半長途而中¶
宿。架千樓而致極。爛若神扶。羅萬戶而窺天。巍如化立。¶ 

<pb:NFKB_QTW_p0178-19a>

離堂早照。皦日籠光於綺寮。合殿宵深。歸雲納影於重廡。¶
珉房砥室。畫栱相望。綠岫紅巖。雕櫳間出。元熊蚺虫[:#AS-FBED:●]炎。¶
俯棟宇而危心。青鳥歸飛。仰櫺軒而墜翼。轉飛檐於秀㟧。¶
上出重冥。蔭反宇於迴谿。下臨無地。紅葩紫的。垂倒井而¶
披文。金鎖銀鋪。接重扃而炫色。儼鈎陳於漢陌。泰階非遠。¶
設陛㦸於煙莊。仙梯可陟。華璫璧散。掛明月於崇朝。密網¶
珠連。落奔星於已曙。丹梁發秀。彩沓虹文。皓壁凝鮮。光涵¶
蜃氣。銅龍對霤。接飛泉而瀑流。鐵鳳連甍。遡還飈而佇立。¶
<pb:NFKB_QTW_p0178-19b>
雖南纏統序。北室開榮。凜勁氣於叢楹。起淒風於洞穴。踆¶
烏失轡。出澗戶而無光。金兔低輪。下山扉而變色。陰庭阻¶
夏。祝融無竊據之因。邃屋乘春。顓頊定忘歸之策。飛廉扣¶
響。超北闕而神寒。屏翳收津。跼南端而股戰。蒼蒼八桂。白¶
露為霜。落落千松。元陰昧景。金人列陛。來危砌而思裘。玉¶
女窺窗。伏曾巒而請纊。陽秋代駕。不凋仙囿之華。天地為¶
鑪。未解幽陵之凍。至若氣清乾步。景霽山維。棲翠靄於崇¶
榮。列朱霞於複榭。瓊枝累道。移綴文㮰。碧樹周阿。光瑤鏤¶
檻。靜簾帷而洞啟。穆羽相和。肅坻堮而天臨。纖塵不動。宸¶
儀有晬。蓬萊與城闕俱榮。㣥后多歡。蘿薜共簪裾合賞。巖¶
花落¶ 
<pb:NFKB_QTW_p0178-20a>
砌。綴龍扆而成文。嶂葉交軒。拂鸞旗而追影。鑪峯轉靄。香¶
傳玉几之風。石瀨鳴湍。響入銅壺之水。乃有陵陽駕鶴。奉¶
丹墀而稱臣。子晉吟鸞。下青蒲而謁帝。箕精失曜。傅說恭¶
命於東廂。昴宿低芒。庭堅奉職於西序。三臺九署。雲端極¶
目。霓裳鳳髻。闕下相尋。張良臥疾。攀赤松而有地。綺季來¶
朝。歌紫芝而忘返。若夫功成旰食。道濟宵衣。漢宮追聽覽¶
之餘。堯殿得巡來之隙。霞登月憩。光睿幸於彤闈。玉振金¶
聲。藻宸章於翠掖。洛陽才子。承閒盡宣室之談。蜀郡詞人。¶
還奏動甘泉之賦。復有軒庭十四。出桂閫而乘茵。永巷三¶
<pb:NFKB_QTW_p0178-20b>
千。望椒塗而奉幣。翊鸞臺之廣晏。扈鴛砌之仙遊。羅綺芳¶
兮四面春。環珮鳴兮九重暮。風閨夕敞。攜少女於歌筵。月¶
幌宵朧。下姮娥於舞席。元房竢宴。雲姬辭豹尾之歡。紺幄¶
承顏。星媛入魚鱗之戲。若乃屯營櫛比。對閤道而斜趨。廨¶
寺棋分。混文昌而外屬。周朝瑞鸑。聲參叶律之宮。陳寶鳴¶
雞。響雜司晨之序。名都廣會。閭閻萬室。帝籞仙垣。亭皋千¶
里。山村野塾。家連菌草之園。谷飲川居。戶有桃符之水。故¶
夫恩加草樹。囿原澤而無私。道被翔行。苑山川而不禁。每¶
至旻天戒序。高風嘯律。虞官獻秋獮之儀。司馬奉梁騶之¶ 
<pb:NFKB_QTW_p0178-21a>
典。將軍布卒。畧元灞而東馳。都尉關營。繞黃山而北睇。於¶
是逢蒙列階。蚩尤並轂。材官發射。期門走仞。杖元麾而直¶
指。鶚視千㣥。奮朱鬣而橫行。龍驤萬計。層旗廣斾。出宇宙¶
而三驅。謺鼓鳴鐘。運雷霆而一呼。前旌逐日。夸父斷洪河¶
之流。後騎超山。共伯挾崑崙之柱。近陵吐燄。縟奔電於長¶
鋒。灌莽生塵。隕飛霜於勁鏃。合戈鋋而照地。猛兕知窮。振¶
罟網而籠天。騰龍失據。崩林磔石。毛㣥無挺險之資。蔭澤¶
風山。羽族落垂雲之影。長圍躞蹀。得駿馬於秦坰。大輅徜¶
徉。載飛熊於渭浦。然後還師振旅。考事陳功。皮軒按節。牙¶
<pb:NFKB_QTW_p0178-21b>
璋復路。祝餘生於大野。誓廣校於長陬。班腥於嶻山[:#AS-FBEC:●]辟¶
之墟。省蜡於長楊之館。命奔烽而舉釂。火照甘泉。總輕騎¶
而行庖。雲驚上路。聲兼萬籥。歌鐘空廣樂之庭。禮被三雍。¶
玉帛盡塗山之會。龍胎鳳卵。入禹膳而調芳。石乳瓊漿。委¶
堯樽而湛色。恩霑下帛。宴液仙宮。雖大夫思濯鷁之歡。而¶
天子可迴鸞之奏。然後拜釐清廟。考德齋宮。用元功而不¶
有。宅太虛而無迹。勳崇易簡。規萬祀而化黃金。道貫幽明。¶
徵百靈而饗丹甑。得元珠於舜海。尚警氷危。朗天鏡於堯¶
儀。猶勤日昃。虔恭上帝。東朝懸待諫之旌。清問下人。南面¶
聽登¶ 
<pb:NFKB_QTW_p0178-22a>
聞之鼓。則有郊童候蹕。敢讓天師。野老排閽。唯歌帝力。風¶
行比屋。忠臣收折檻之謀。化溢康衢。良使息埋輪之請。設¶
神規而動俗。庶績其凝。握元符而發祉。殊方合應。華胥已¶
泰。濟㣥生於不死之庭。閶闔可觀。致仙歷於無窮之境。蕩¶
蕩乎發育萬物而顯諸仁。洋洋乎包舉六氣而藏諸用。均¶
兩儀而得一。恥三皇而不四者矣。臣勃東皋賤節。北阜幽¶
姿。常叨召見之恩。驟玷明敭之列。書生謁相。望闕推輪。下¶
客遊梁。榮參賜帛。終童立志。空投函谷之繻。馬令同時。未¶
給尚書之筆。雖元機妙鍵。已寂兆於忘言。而詠德陳功。請¶
<pb:NFKB_QTW_p0178-22b>
追聲於匪頌。其詞曰。¶ 

九門浩蕩。三山超忽。帝坐金房。仙成玉闕。浮丹麗紫。棲霞¶
冠月。真匠難徵。虛談易越。(其一)旋窺鳳紀。極睇龍墳。曾巢化¶
沒。上棟爻分。茅宮蔽雨。松殿來雲。猶迷匪陋。尚闕斯文。(其¶
二)道倫明一。風遷繼五。禮讚三宮。詩歌百堵。黃圖未洽。紫¶
庭無輔。局促墉垣。逡巡度矩。(其三)盛衰環襲。沖盈舛騖。璿宇¶
夏闕。瑤扃殷樹。奢窮地絡。毒流天步。相日遄奔。尋雲速仆。(¶
其四)災延六國。運逼三川。分雄競侈。禮僭圖全。飛薨月徑。¶
列廡霞阡。乾谿敗楚。碣石[●]燕。(其五)阿房秦構。文軒五里。建¶
章漢¶ 
<pb:NFKB_QTW_p0178-23a>
立。仙闥萬戺。詭代齊徑。違天縱已。望夷有釁。甘泉不祀。(其¶
六)宛郊嗣籙。譙鄉警衆。蜀跨梁岷。吳吞楚夢。相宜裁軌。崇¶
楹累棟。雲闕同華。泉臺罕共。(其七)晉圖終否。胡風肆極。霧黷¶
丹圍。塵埋紫域。皇階不守。帝庭無色。帳殿相臨。氊牆間飾。(¶
其八)南承有宋。北洎[●]隋。功慙戶牖。守在城池。樓船水覘。¶
車陣山窺。吳庭再毀。代鼎三移。(其九)火德初融。江陽喪旅。奄¶
收淮船。遂朝吳渚。象錯驕秦。龍舟壞楚。雄圖乃溢。傾宮不¶
處。(其十)海岳呈華。風雷寫慶。翦諸戎首。光我靈命。紫氣雲蒸。¶
黃星月映。轥商為業。遵唐啟聖。(其十一)景閟丹繩。祥抽翠籙。¶
<pb:NFKB_QTW_p0178-23b>
格天垂範。模神騖躅。朱極重光。黃離繼旭。道清金鏡。時和¶
玉燭。(其十二)徵規鳳閫。毓訓鸞闈。桐宮宿列。桂邸霞飛。台精¶
變道。岳耀裁幾。朝盈振鷺。境比馴翬。(其十三)武韜弓矢。文經¶
步驟。爽鳩議獄。龍夔掌奏。玉帛華夷。提封宇宙。譯書歲欵。¶
祥圖月湊。(其十四)帝功得一。乾元用九。鏤玉天齊。塗金社首。¶
神京四邑。明堂八牖。燮而可大。為而不有。(其十五)層宮望幸。¶
堯封佇悅。伺隟披圖。乘時徙轍。赤騮俟駕。蒼虬按節。月車¶
宵移。星闈曉列。(其十六)方神護野。岳將清塗。迴麾嶠路。逗蹕¶
山樞。千靈電騖。萬辟風趨。鈞臺有問。峒岫無虞。(其十七)五城¶
分秀。¶ 

<pb:NFKB_QTW_p0178-24a>

雙巒抗影。畫栱彌峯。雕甍亘嶺。煙閨夜謐。雲房晝靜。竹殿¶
棲寒。松軒祕景。(其十八)紫庭晨御。彤闈早闢。天子凝旒。辟公¶
奉璧。薜蘿齊致。簪裾混迹。仙鶴隨輪。靈鳧墜舄。(其十九)風扃¶
濬敞。震廊藻邃。玉網星開。金鋪月墜。山樓獸矯。雲臺鳥次。¶
複嶂披丹。迴流轉翠。(其二十)仇夷聖宅。姑射神心。樂翔丹鳳。¶
使引青禽。羲壇葉暗。禹洞花深。沼分瑤水。苑跨珠林。(其二¶
十一)順時宣節。分戎講將。星騎朝飛。雲羅夕張。寶雞獲祉。¶
非熊入貺。駕掩岐蒐。禮高秦望。(其二十二)酆庭未遠。塗山有戮。¶
<pb:NFKB_QTW_p0178-24b>
襄野迷軒。清都宥穆。罕夷乾步。徒豐帝屋。光總大猷。允歸¶
天祿。(其二十三)合宮垂訓。靈臺韻雅。功映寰中。頌流天下。皇圖¶
已泰。鴻筆難假。帝有力焉。惡非能者。(其二十四)¶ 

¶
