#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID KR4H0168
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:KR4h0168_NKFB_0529-15a> 
#+PROPERTY: JUAN 0530
欽定全唐文卷五百三十¶ 

<pb:KR4h0168_NKFB_0530-01a>
　顧况(三)¶ 

** 衢州開元觀碑¶ 
:PROPERTIES:
:TITID: QTWTIT10605
:PERSID: QTWAUT1411
:END:

王太上也。謂之三清。淵神靈也。謂之三洞。洞之法。金璫玉¶
佩之書。玉馬之券。迴車畢道。天誥也。負石填河。師誓也。得¶
之者上騰九天。失之者下釁十祖。故曰萬劫祕而五千文¶
行。蕭武好佛法。道士挑攪釋藏徒聊順帝旨。強說為大教¶
佛經。故論者短之。多稱道家唯有老子兩卷。井蛙不知尾¶
閭也。大哉玉皇。上極金闕。青童紫微扶桑之君。仲侯左靈¶
東華之君。人雖位在上清。而猶臣妾玉皇。太上已下。如陪¶
<pb:KR4h0168_NKFB_0530-01b>
臣焉。凡三十六天。三十六洞地道。下通華陽林屋。傍通龍¶
邱九巖。其土神秀。厥生道奧。徐先生名含真。中書侍郎安¶
貞之族子也。傳八景之真文。握九光之靈符。隸乎此觀。初¶
棟宇壇墠。惟彼瓦礫。鬱為草莽。先生之功。林堂象設。始吐¶
光彩。蕭寥同映。養屯茹氣。蹈火吞刀之士。不可呼而來。夫¶
道可不遇。文復何昌。銘曰。¶ 

天地未生。聖人未作。陰陽坱圠。日月磅礡。道隱乎先。氣流¶
形博。乃播㣥法。靈神沃若。奔景無天。迴元豁落。(其一)帝作玉¶ 
<pb:KR4h0168_NKFB_0530-02a>
府。以般靈居。四輔之目。三清之書。不得其人。曠劫祕諸。臣¶
拜稽顙。以度寶魄之明浩輿。(其二)¶ 

** 書衢州開元觀碑後¶ 
:PROPERTIES:
:TITID: QTWTIT10606
:PERSID: QTWAUT1411
:END:

况往嘗盜開靈書。罰露天誥。免冠自懲。慮不塞咎戾。矢其¶
文以自贖。蓋欲鋪神明。非為道士所發。自貞元辛未歲九¶
月哉生明。余窮愁幽憤。思以自適。吟咏道篇。以攄煩襟。時¶
長安尉杜陵史鎬在焉。為余搦管揮灑。後漢神仙之士王¶
次仲者。善為此書。余今日見史侯。如漢世矣。¶ 

** 虎邱西寺經藏碑¶ 
:PROPERTIES:
:TITID: QTWTIT10607
:PERSID: QTWAUT1411
:END:
¶
<pb:KR4h0168_NKFB_0530-02b>

闔閭之葬海浦也。水銀為溟渤。黃金為鳬雁。精氣為白虎。¶
是名虎邱。東晉王珣王珉。捨山造寺。生公忍死待西國經¶
來之所也。山中塔廟。叔父有功。叔諱七覺。字惟舊。容相端¶
靜。神龍初。八歲剃度。萬言一覽。學際天人。嘗以唵口[:#AS-FBED:●]部¶
禪林萬法之母。法從數起。乃讀外書。小餘大餘。以為證據。¶
維摩所謂通達善道。法華所謂通達大智。况受經於叔父。¶
根鈍智短。曾不得乎少分。至德三年。示終本山。付囑門人¶
澹交曰。此山法事。莫不圓對。而經藏猶闕。澹交僧珤俗姓¶
何。廬江次宗。其冑奉佛。不敢廢師之命。自至德貞元。龍在¶
戊寅。¶ 

<pb:KR4h0168_NKFB_0530-03a>

紹建方畢。瞿曇教迹。不捨有表。不住無表。般若用中。壇攝¶
其六。頂攝其四。譬如無根。安得有華。故覺華長者得定光¶
如來授記。鹿仙長者得釋迦如來授記。寶手菩薩得空王¶
如來授記。皆因造藏而得作佛。從虛空藏流出一切藏。一¶
切藏流出四大藏。四大藏一億大藏。四億小藏。圍繞湧出。¶
狀如蓮花。灌於四藏。流出十二藏。從十二藏。分為三藏。一¶
聲聞藏。二菩薩藏。三真如性海藏。海水可量。虛空不可量。¶
虛空可量。菩薩摩訶薩成就眾生變化隨感不可量。菩薩¶
<pb:KR4h0168_NKFB_0530-03b>
摩訶薩修行地位。有分劑故。故可量。諸佛真如性海。無分¶
劑故。故不可量。灌於三藏。流出八萬四千藏。修多羅藏摩¶
訶藏為上首。於是有法藏寶藏。甚深微密藏。妙花光雲等¶
藏。藏無盡在色究竟天。眾生福薄。不得瞻覩謨呼羅摩海¶
醯首羅大自在神。天樹雲音日輪速疾執金剛神。淨光光¶
香雲最上光嚴身眾神。清淨華髻栴檀樹光足行神。雷音¶
幢相雨花妙眼道場神。淨花普照無等光燄主空神。永斷¶
迷惑普遊淨空主方神。示現宮殿樂勝莊嚴主晝神。普得¶
淨光諸根嘗喜平等護音寂靜海音主夜神。其摩竭提國¶
有金剛藏。中有摩尼珤王。變現自在。雨無盡珤嚴好花。是¶ 
<pb:KR4h0168_NKFB_0530-04a>
諸菩薩演說如來廣大境界。慈目珤髻。發生喜樂。可愛樂¶
正念天王十方海中一切珤王。吐雲彌覆。流出教綱。其佛¶
號法水覺空如來。嚴持器仗夜乂王。力壞高山夜乂王。毘¶
樓博乂。燄口海光龍王等。甚可怖畏鳩槃荼王。美目端嚴¶
鳩槃荼王。日光天子。月光天子。星宿王天子。威德光明天¶
子。各各恒沙恒沙眷屬相與掌護。其南海楞伽山下娑竭¶
羅龍宮。其光明藏大地劫盡諸方等諸經。納於龍宮。其贍¶
部洲大藏六萬卷。中藏六千卷。小藏四千卷。大悉地有空¶
有不空。廣畧平等。譬如萬法出一塵中。千論百疏。又如一¶
<pb:KR4h0168_NKFB_0530-04b>
塵流出。如帝釋宮殿因陀羅網一珠映八千億珠。法界義¶
中。法身法性。百佛世界。細一毛端。析一毛端。成微塵數世¶
界一一世界。法身演無量百千萬億諸佛法藏。是身為陀¶
羅尼藏。湧法海藏。眾法珤藏。舍乘敷藏。花頂眾藏。密耶護¶
藏。言頓顯也。此皆奢摩他毘鉢舍那定惠之力。觀見如來¶
等藏。藏依識攝有舍藏。理發於心而形於藏。內外俱朗。不¶
其然乎。斯文淳一。非敢戲論。光佛相好。贊佛功德。從佛知¶
見中來。頌曰。¶ 

雪山紺宮。等虛空耶。叔父付囑。澹交續耶。妙華光雲。香普¶ 
<pb:KR4h0168_NKFB_0530-05a>
熏耶。娑竭所指。摩醯護耶。喝剌呼嚧。歸命護耶。¶ 

** 蘇州乾元寺碑¶ 
:PROPERTIES:
:TITID: QTWTIT10608
:PERSID: QTWAUT1411
:END:

五蘊十二入十八界。此上三科。能包萬法因緣。生為有無。¶
自性為空。空有融一。即中道義。雖石船渡海。蚊背負山。不¶
為希有事。僧法珣與和合眾法藏等造乾元寺者。晉高士¶
戴逵子禺之宅也。乾元初。節度使鄭昊之奏立。觀察李涵¶
李道昌皆有力。大臣求無上道。以心無所願無邊。受者實¶
得。施者實與。雖空不敗。有為有滅。無為無滅。無為有為之¶
體。有為無為之用。無生無滅。無相無名。無相法。無言語說¶
<pb:KR4h0168_NKFB_0530-05b>
法。以無言語說故。有相大乘。有觀法門。無相大乘。無觀法¶
門。於法有所得。有相大乘義。於法無所得。無相大乘義。所¶
得無所得。俱真一乘之義事也。為妙因果。譬如種子。依地¶
而生。又如大地。能荷㣥有。虛空之體。大於天地。天地有盡。¶
虛空無盡。如來之體。大於虛空。光明虛覺。圓寂萬億。故於¶
無住本建乎諸法。不動真際。恒沙煩惱。莫不斷除。魚吞鈎。¶
虎落穽。蛾拂火。此眾生自取其毒。道本平坦。樹本清涼。佛¶
在摩竭提國城等正覺。諸弟子棲乎茂林。藉彼祥草。厥後¶
因時設教。猶著弊衣。行次乞食。及往忉利省摩耶夫人。優¶ 
<pb:KR4h0168_NKFB_0530-06a>
填王鑄金刻木。始用膠漆泥布。佛有像自此始也。與佛在¶
時。功德無異。於是給孤長者造祗園精舍。末由底迦造龍¶
宮精舍。竺乾法蘭造洛陽白馬寺。佛圖澄造鄴中九百七¶
十三寺。釋道安造襄陽一十五寺。遠法師造廬山東林西¶
林寺。度法師造攝山棲霞寺。杯渡法師造南陵隱靜寺。傅¶
大士造東陽雙林寺。思大師造衡陽南嶽寺。智者大師造¶
天台國清玉泉寺。三十五寺畧也。湼槃無前無後。般若無¶
新無舊。法珣上人重舊德不輕新學。門人清瑛請况於經¶
藏中抄佛心說。永示無極。文曰。¶ 
¶
<pb:KR4h0168_NKFB_0530-06b>

倬哉迷盧。宏亘大千。百億日月。藕絲貫穿。蚊背負之。飛登¶
梵天。塵勞為海。般若為船。截生死流。是曰希有。大哉乾元。¶
實則不朽。和眾雲臻。珣為稱首。佛告善來。寶坊崇哉。法雨¶
灑埃。慈雲徘徊。¶ 

** 廣陵白沙大雲寺碑¶ 
:PROPERTIES:
:TITID: QTWTIT10609
:PERSID: QTWAUT1411
:END:

地輪依水。水輪依火。火輪依風。風輪依虛空。虛空無所依。¶
佛體也。變佛體為金色界。地輪是也。金色界中有香水海。¶
水輪是也。香水海中有光明藏。火輪是也。復有寶林。香花¶
瀰漫。周徧佛土。風輪是也。上至香積。下至金色。一光明藏。¶ 

<pb:KR4h0168_NKFB_0530-07a>

依報正報之因歟。有智為情界。無智為器界。佛土為性界。¶
法身報身。應變之身一也。天親以應化。非真佛。亦非說法¶
者。其華嚴則不然。諸佛同身流入毘盧遮那智藏之海。人¶
有血脈。地有湀闢。滄島之脅。有白沙之墟焉。天塹在南。蜀¶
岡在北。敦彼廣斥。勾攘五材。擂刺元精。猛虎蹲路。騰蛇跛¶
水。氣母毒形。火爐胚物之意。惣持相土。曰牛欄河。灘畔堪¶
造漫吒羅。非人乃秩。天寶末。長安僧絢避虜東土。畫為像¶
宮。以配梵帝。皇猷允塞。景福爰集。善來若干。商主若干。與¶
<pb:KR4h0168_NKFB_0530-07b>
其眷屬。爭欲奮迅。爰雲構版插。定中丕赫。微絢之功。人其¶
捨諸。於戲。古稅甚薄。人猶告困。夫絢不柄刑賞。不驅其人。¶
蓋以天子孝理昭明。並受其佑。霜露怵惕。蓼莪罔極。申以¶
上報。謏儒經之闕聞。此名教君子肝腦而塗地者也。不然。¶
其孰能與於此乎。所作既成。推山斡坎。金翅吞龍之勢。徹¶
乎上王。磅礡乎夜摩。胷開掌坦。棊布箭直。廓乎其崇之哉。¶
洎夫檝師陶師車匿乾陟方等百一嚴身之具。華儉適中。¶
滿而不缺。三草二木。俱霑一雨。昔北山之翁。天帝命操蛇¶
之神。以遂其志。是知慈善根力軍吒胷索口唵火皆瞥電¶
春雷。張曜威。恒保寧剎土。見易底迦。一時生晦。魔軍法將。¶ 

<pb:KR4h0168_NKFB_0530-08a>

不可以較乎勝負。吹螺擊鼓。歌唄讚歎。旋和之眾。莫不圓¶
通。信乎[:#AS-8DF4:⿰⿱罒炎刂]膩停酸。修羅竄迹。菩薩鏡生死海。為大湼槃。大¶
法現前。了無塵曀。凡有作有證。名有相大乘。無作無證。名¶
無相大乘。體相既融。一真味也。涉入無閡。因中說果。果中¶
說因。此文殊道引之智。羖羊有角。能破金剛。不破如如之¶
相。我於觀照權實。皆如如從心上變起。離心無物。離物無¶
心。心因物因。迷盧不動。有若靈辨禪師者。大照大師之上。¶
照足如優曇花。綱首良制利見如薝蔔花。絢上人者。根器¶
<pb:KR4h0168_NKFB_0530-08b>
清淨。如拘物頭花。芬多利花。聿來求我。分別三諦。不有歐¶
和之志。悉地之德焉。難乎决擇。然則嗢陁喃散施有情之¶
義。磁石攝鐵。不攝鴻毛。相應故。作針則沈。作鉢則浮。隨緣¶
故。獸齕堅骨。魚食碎砂。砂骨游鋪。託胎佛也。明佛性故。與¶
夫有不染塵。空不斷相。非空有故。若有去來。若無去來。無¶
去來故。若有方所。若無方所故。佛與眾生。數無增減。無增¶
減故。補特迦羅由來則佛前佛後。同名同號。乃至不同一¶
一微塵之數。微塵數佛。各坐蓮臺。展臂指塵。皆當此說。且¶
修多羅藏八萬在婆竭羅龍王宮中。以龍樹之聰利。受持¶
不盡。海惠盡焉。曾不得失夫少分。或以其言河漢。詎知我¶ 
<pb:KR4h0168_NKFB_0530-09a>
生一。一生陰陽也。不測之外。更有神速之如此乎。是以聖¶
人神道設教。大哉神乎。若在其上。若在其下。㣥玉藏書之¶
府。比夫現量春秋敘二百餘年。方彼曠劫百千萬億那因¶
他。其數畧也。法從數起。從一剎那至一洛剎。從一洛剎至¶
一俱祇。從一俱祇至一僧祇。從一僧祇至一高出。從一高¶
出至不可轉。無邊無碍。無央無極。重重成住壞。空空不相¶
凌滅。其相去也。不亦遼乎。假使生肇融睿。伊皐稷契。共佐¶
唐虞。我知不相若也。老耼曰。竺乾國有古先生。西過流沙¶
尋師之旨。孔子對商太宰曰。三五非聖。西方之人。蕩蕩焉¶
<pb:KR4h0168_NKFB_0530-09b>
無□而稱。又曰。聖人吾不得而見之矣。日月無燭無不燭。¶
聖人無見無不見。般若無知而無不知。周紀有之。昭王二¶
十四年甲寅。天地震動。江河泛溢。王問太史蘇由。此何祥¶
也。對曰。聖人生於西方。穆王三十三年壬申。天地震動。江¶
河泛溢。王問太史扈多。此何祥也。對曰。聖人滅於西方。示¶
有生滅。實無生滅。向使無生之法。格乎戰國。戰國得之。秦¶
不坑儒。趙不坑卒。小國事大國。大國不征小國。含哺鼓腹。¶
無為之法化也。雖有大夢。然後大覺。塵勞性空。空有常寂。¶
分改遷易。無非法身。而大雄法寶五。迦葉不得當乎付囑。¶ 

<pb:KR4h0168_NKFB_0530-10a>

必也當乎。不論前後。此瞿曇所以贊佛法也。文曰。¶ 

佛日之曙兮。照乎東方。大雄說法兮。海印發光。獨立三界¶
兮。橫吞八荒。江沙漫漫兮。寺壓其陽。撼谷斡波兮。氣盤中¶
央。¶ 

** 饒州刺史趙郡李府君墓誌銘¶ 
:PROPERTIES:
:TITID: QTWTIT10610
:PERSID: QTWAUT1411
:END:

粵攷春秋敘事之實。趙郡東祖。源流甚長。衞州刺史嘉祚¶
曾孫。榮州刺史璿孫。贈尚書郎銛子。諱端。字公表。官由臺¶
省興元少尹少府監出泉饒二州刺史。參佐不書。畧也。貞¶
<pb:KR4h0168_NKFB_0530-10b>
元八年秋七月。終於郡署。年六十一。明年八月庚申。窆於¶
鳳山之東原。嗚呼。神明無質。君子能通其意以為教。本仲¶
尼闡教微言。七十子揚大義。去聖雖遠。其七十子之季孟¶
乎。至於饒禮將驅俗經以道俗。饒之人始有講睦之聲。上¶
員不弔。殲我渠喆。昔桐鄉嗇夫。猶葬桐鄉。桐鄉之人皆祠¶
之。今饒之葬如此。嗚呼。列章載云。精神天之久。骸骨地之¶
久。此言骸骨滅。其精神不滅者何。從心上變起而生展促。¶
常讀眾聖之書。上於釋典。如川及海之無翻流。蘧廬久處。¶
奮迅泥滓。宜諸精爽。黜陟幽明。亦由是也。夫人贊皇郡清¶
河崔氏。從其子拭。盡力哀敬。記石陵谷。永質天壤。銘曰。¶ 

<pb:KR4h0168_NKFB_0530-11a>

蘭桂有叢。以薰其風。邯鄲舊氏。厥祖惟東。吁嗟府君。其命¶
不融。精神本天。不在乎地。舊國飛魂。新塋掩隧。逝不可止。¶
哀何不既。¶ 

** 檢校尚書左僕射同中書門下平章事上柱國晉國公贈太傅韓公行狀¶ 
:PROPERTIES:
:TITID: QTWTIT10611
:PERSID: QTWAUT1411
:END:

曾祖符。皇朝潭陽郡太守。祖大智。皇朝河南府士曹參軍。¶
贈吏部郎中。父休。皇朝銀青光祿大夫太子少保。贈司空。¶
諡文忠公。京兆府萬年縣洪固鄉冑貴里韓滉。年六十五。¶
公繼代生賢。左右王室。鄭武之賢。韋平之美。開元中解褐。¶
<pb:KR4h0168_NKFB_0530-11b>
授右威衞騎曹參軍。丁文忠憂。服闋。授京兆府同官縣主¶
簿。又丁內憂。孝貫神明。服除。授太子通事舍人。肅宗在靈¶
武。授監察御史兼北海郡司馬。充北海節度判官。道阻未¶
行。除通州刺史。尋充山南西道採訪使判官。時宰醜正。除¶
彭王府諮議。詔除殿中侍御史。累遷祠部考功吏部三員¶
外郎。判南曹。尋遷吏部郎中給事中兵部選事。有盜殺富¶
平令。倚為禁兵。特詔釋之。密疏聞狀。遂伏其罪。遷尚書左¶
丞。知吏部選事。有擁馬陳詞。造階抗議。曾不再煩主吏。重¶
閱簿書。片言遣之。莫不心服。拜戶部侍郎。判度支管諸道¶ 
<pb:KR4h0168_NKFB_0530-12a>
青苗稅戶。屬國計空耗。上難其人。服勤九年。出利百倍。左¶
藏之錢至七百萬貫。大倉之粟至數百萬斛。其邊儲或五¶
六萬。或十餘萬。有附大臣閒於先帝者。引劉向羊頭山黍。¶
云權量久差。公曰。山之南北。地之肥瘠。禾黍不同。會內藏¶
有隋朝銅㪷。果不差異。安邑解二縣鹽池。比歲水漲。甚於¶
往年。有漫生紅鹽之瑞。詔諫議大夫檢覆。并致祭祠宇。號¶
寶應靈慶池。宣付史館。拜太常卿。出為晉州刺史。拜蘇州¶
刺史。充浙江東西都團練觀察處置使。尋加銀青光祿大¶
夫。改檢校禮部尚書兼御史大夫潤州刺史鎮海軍節度¶
<pb:KR4h0168_NKFB_0530-12b>
使。依前充浙江東西觀察使。令行風動。無敢犯者。自信安¶
洪光東陽捍狼山僧惟曉等。結連數郡。熒惑愚甿。破其巢¶
窟。伏戎自殪。山越一清。管郡十五戶百萬。里尹亭長書佐¶
小史令丞牧守。通數萬人。自公區處。不朽之作。乘輿播越。¶
畿甸路斷。公日遣一使。閒道齎帛。表詣行在。諸道未知行¶
在。營將士無不引還。唯公所遣兵。鎮河南衝要。堅守不退。¶
兵馬使董晏。將三千人鎮徐州。部將沈清等頗違軍禁。公¶
遣一介。齎牒轅門。笞晏二十。沈清等六十八人。悉按軍令。¶
徐方既定。轉檢校吏部尚書。加金紫光祿大夫。封昌黎公。¶ 

<pb:KR4h0168_NKFB_0530-13a>

改封南陽。天子幸梁川巴山道。命判官何士幹領健步七¶
百。負絞練十萬疋。上獻天子。六軍從官。扈蹕千里。時屬維¶
夏。未頒春衣。表至行在。眾情大悅。公又命從事裴樞李倫¶
徵巡。內兵甲麾下將士合三萬人。請翊衞鑾輿。收復京邑。¶
上深嘉歎。特加檢校尚書右僕射。李希烈眾軍東下。志吞¶
淮濟。公即日遣兵馬使王栖曜李長榮柏良器。以勁卒萬¶
人。泝流千里。倍程救援。纔及雎陽。賊已陷襄邑。攻寧陵。栖¶
曜等突圍乘城。矢中元惡。凶徒懾遁。不敢東顧。淮南初喪¶
<pb:KR4h0168_NKFB_0530-13b>
節度使。大將王佋。帶甲數千。夜犯城府。或出權計者。云江¶
南兵至。佋兵遂散。殺戮甚多。士卒驕矜。爭邀厚賞。率居人¶
商旅五十萬緡。符牒已行。人情恟恟。公即日遣都虞候李¶
栖華謂兵馬使張瑗等曰。收復上都。六軍未賞。節度薨歿。¶
豈名為功。賦斂擅興。何人造意。諸將引過。橫調立停。及大¶
駕還都。進封郡公。時希烈盡銳攻陳州。公命諸將與宣武¶
軍合勢。破賊數萬人。關中初復。公以為國無年儲。何禦荒¶
儉。陳圍已解。汴路即通。抗表請獻軍糧二十萬斛。從本道¶
直至渭橋。公命判官元友直草創運務。部勒趨程。時河中¶
阻兵。堅城未拔。關河蝗旱。軍食不足。船至垣曲。王師大振。¶ 

<pb:KR4h0168_NKFB_0530-14a>

拜檢校尚書左僕射同中書門下平章事。加本道度支營¶
田充江淮轉運等使。連歲蝗災。仰在轉運。公自晨及暮。立¶
於江皋。發四十七萬斛。舳艫所至。近遠慰安。貞元元年十¶
一月十一日制曰。江淮轉運使某官某。勵精勤職。夙夜在¶
公。厥有成績。可進封國公。初封鄭。改封晉。前後河南用兵。¶
解寧陵睢陽之圍。全彭城要害之地。朝廷議勳。特賜一子¶
六品正員官。又其軍鎮營宇。舟船鞍馬。甲仗旗鼓。羽革丹¶
漆。牛羊六畜。難乎校算。應緣兩稅。唯有一牓。人爭及限。吏¶
<pb:KR4h0168_NKFB_0530-14b>
不到門。今江南縑帛。勝於譙宋。二年冬十一月朝覲。上深¶
禮重。委以大計。加度支諸道鹽鐵轉運等使。待空巖穴。方¶
歸田里。主恩彌深。初願遂違。顧謂其族。為當瀝肝膽。身塗¶
草莽。上答乾坤。時屬西北用兵。倉庫空竭。公和糴五十萬¶
斛。無敢奪期。米價遂賤。防秋士馬。儲糗更無闕。自公當漕¶
運。初年四十七萬。二年七十萬。末年一百萬。尚結贊普。使¶
六蕃。抗言逆順之理。夷虜感動。肝膽楚越。張權者不敢惕¶
息。盜位者退而思過。貞元三年二月二十五日。薨於昌化¶
里私第。春秋六十有五。皇帝震悼。輟朝三日。制曰。故某官¶
某。應運而生。弻諧於我。道符兩曜。德冠八元。以武綏邊。以¶ 
<pb:KR4h0168_NKFB_0530-15a>
文經國。方期難老。式作宗臣。孰謂不融。盡瘁而沒。雖鄭亡¶
子產。衞失柳莊。憯悼之懷。豈過於此。過時謂(三字疑)撫牀增¶
慟。當扆興嗟。厚申往襚之恩。載榮優贈之禮。可贈太傅。前¶
後賻贈布一千疋。米粟五百石。錢四百萬。喪事供官。公踐¶
歷四朝。歲逾五紀。炎不執扇。晝不伏枕。疾無杖屨。居必矜¶
莊。自同官主簿。制一裘褐。直為宰相。古人無食粟之馬。衣¶
帛之妾。更爽之居。不足多矣。以沙門一行得聖人之道。特¶
寫形影。仰如宗師。癖在春秋。精於繫象。賦春秋七章。著通¶
例六卷。并章奏詞畧十餘萬言。豁如恒星。敦故舊。重然諾。¶
<pb:KR4h0168_NKFB_0530-15b>
好古博雅。能書善畫。夫議大勳者則不書小善。舉大德者¶
則畧其細事。故不殫論矣。公有子弟。聞斯行諸。不敢墜失。¶
况以賓客。從事日久。泣慕清塵。謹狀。貞元三年閏五月十¶
八日。故金紫光祿大夫檢校尚書左僕射同中書門下平¶
章事晉國公韓公故吏將仕郎前大理寺司直顧况謹上¶
尚書考功。伏以柱石元臣。勳績光茂。孝則先意承志。忠則¶
知無不為。武能禁暴。文以經國。翊贊聖明。懋建和平。沃心¶
造膝乎上。長策宏規振乎外。奄從流運。恩軫睿慈。今月日¶
若馳。松楸將樹。易名之典。請舉舊章。謹上。¶ 

<pb:KR4h0168_NKFB_0530-16a>

** 祭裴尚書文¶ 
:PROPERTIES:
:TITID: QTWTIT10612
:PERSID: QTWAUT1411
:END:

嗚呼。天禍甌邦。尚書告薨。哀哀甌民。罷巿輟舂。何時復覩。¶
盛德形容。伏惟尊靈。惠和溫恭。識洞元龜。文掩雕龍。天生¶
大賢。叶贊時雍。至人厭世。寥廓為友。精神不留。天地長久。¶
谷神不死。是曰長生。伏料尚書。上賓天庭。悲號者何。在物¶
之情。惟公據道。夙負重名。爰自成才。歷拜通榮。五十餘年。¶
侍奉承明。隨難西蜀。拔身定傾。有唐中興。累踐銓衡。朝廷¶
擬公。三老五更。上憂方隅。出典百城。淺學自私。掩善揚鄙。¶
<pb:KR4h0168_NKFB_0530-16b>
峩峩尚書。近仁不已。昔在春宮。先我大國。鬱興多士。周易¶
有云。黃中通理。其斯謂乎。自我江潭。於今多秩。處順保終。¶
洗然自逸。上官命况。糶鹽蛟室。奄居黃泉。不見白日。顧惟¶
陋賤。時承周密。感德懷仁。何時終畢。神儀超忽。靈駕徘徊。¶
敢申薄禮。以表深哀。伏惟尚饗。¶ 

** 祭李員外文¶ 
:PROPERTIES:
:TITID: QTWTIT10613
:PERSID: QTWAUT1411
:END:

古之哲人。銅鞮介山。柳下臧文。先生企之。密邇四鄰。逢時¶
不昌。與世邅迍。先生淵然。金碧無塵。通識殊倫。精義造神。¶
退居江潭。節貫松筠。皎皎先生。蘭言玉聲。詞林搖落。天地¶
空春。宜與太一。上為帝賓。若商傅說。例列星辰。天將以公。¶ 

<pb:KR4h0168_NKFB_0530-17a>

經濟生人。生人不幸。天喪斯文。斯文既喪。嗚呼郢匠。先生¶
逝矣。何人知况。知况何人。升堂誘進。造次無為。樞機必慎。¶
跡暢高節。心融密印。詞不能豁其胷襟。故舂容於絕韻。而¶
京口歸魂。毘陵旅櫬。可勝悲哉。心喪何自。身役炎洲。先生¶
大歸。赴哭無由。古之達者。以生為浮。先生徂征。與化同遊。¶
四節不留。物無長在。寂寂賓階。人遷事改。陶潛自祭。管輅¶
知終。本師瞿曇。了達虛空。初命少子。昬冠先禮。兆發深衷。¶
聖朝悼歎。儻遂追崇。忝友季茂。休戚畧同。北望丹徒。山險¶
<pb:KR4h0168_NKFB_0530-17b>
萬重。文非尺牘。鬱塞盈胷。想公形容。昭况肅恭。尚饗。¶ 

** 祭陸端公文¶ 
:PROPERTIES:
:TITID: QTWTIT10614
:PERSID: QTWAUT1411
:END:

維大歷八年正月朔。同鄉顧况。於永嘉發使。具簞蔬野酌。¶
敬祭陸三十二兄端公之靈。嗚呼。接席之歡。俄成奠酒。殊¶
鄉少別。杳忽於今。牽拘南役。遠哭如淚。兄秉德居厚。植靈¶
超茂。天和發外。虛白自內。特挺孤操。與物去害。惟昔二京。¶
㣥盜縱橫。出入十年。天下交兵。越盜寇吳。殺人燒城。國危¶
如此。公乃請行。我之行焉。無往不平。擁陣陵陽。迴戈歙右。¶
江南山洞。畧盡遺醜。巨敵先摧。㣥降獨受。兄之令弟。况之¶
良友。感激風雲。留連詩酒。昔魏有人。子方段干。兄之所在。¶ 

<pb:KR4h0168_NKFB_0530-18a>

人心獲安。賢者讓平。惟患是急。兄之忠勇。人莫能及。燕將¶
泣書。齊師復邑。迹為功著。名因義立。為帝念功。君門遂通。¶
臺閣生風。乃憶江東。高臨山中。有書滿屋。與人共讀。有粟¶
如雲。與人共分。破富為貧。好事日聞。靄靄牛潭。峩峩囊嶺。¶
開流架迥。倒寫烟景。今日淒涼。林空夜永。人或有言。吉凶¶
無門。我命由我。以兄之才。何適不可。寧知一旦。忽鍾茲禍。¶
鴻翔千仞。自茲而墮。嗚呼哀哉。伏惟尚饗。¶ 

¶
<pb:KR4h0168_NKFB_0530-18b>
