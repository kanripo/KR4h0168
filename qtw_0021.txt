#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0020-19b> ¶
#+PROPERTY: JUAN 0021
欽定全唐文卷二十一¶ 

<pb:NFKB_QTW_p0021-01a>
　元宗(二)¶ 

** 答宋王成器等上表以興慶舊里宅為宮制¶ 
:PROPERTIES:
:TITID: QTWTIT00711
:PERSID: QTWAUT0006
:END:

朕昔與弟兄。聯居藩邸。虔奉聖訓。遂膺昌期。嘗思鄠杜之¶ 
遊。頗有芒碭之氣。王等固陳符瑞。取則不遠。擬備巡幸。推¶ 
而弗居。雖府在京師。亦同於譙沛。式遵故事。宜依今請。¶ 

** 禁百官與僧道往還制¶ 
:PROPERTIES:
:TITID: QTWTIT00712
:PERSID: QTWAUT0006
:END:

如聞百官家多以僧尼道士等為門徒往還。妻子等無所¶ 
避忌。或詭託禪觀。妄陳禍福。事涉左道。深斁大猷。自今巳¶ 
後。百官家不得輒容僧尼道士等。至家緣吉凶。要須設齋。¶ 
皆於州縣陳牒寺觀。然後依數聽去。仍令御史金吾明加¶ 
捉搦。¶ 

** 薛訥除名為庶人制¶ 
:PROPERTIES:
:TITID: QTWTIT00713
:PERSID: QTWAUT0006
:END:

出師不臧。本於喪律。責帥歸罪。聞於記言。并州大都督府¶ 
<pb:NFKB_QTW_p0021-01b>
長史兼左衞大將軍和戎大武等諸軍州節度大使同紫微¶ 
黃門三品薛訥。頃者總戎禦邊。建議為首。暗於料敵。輕於¶ 
接戰。張我王師。衂之虜境。偏裨失節。乃斯令之不明。中軍¶ 
靡旗。則厥謀之不振。況鴈門斬級。魏尚豈得論功。馬邑¶ 
<pb:NFKB_QTW_p0021-02a>
亡輜。王恢必聞議罪。進退之咎。典刑攸屬。且觀其疇昔。頗¶ 
嘗輸罄。每欲資忠效主。見義忘身。儻曹沬不死於辱。終能¶ 
自奮。秦赦孟明之敗。漢從李廣之贖。古常有矣。朕每懷之。¶ 
特緩嚴科。俾期來效。宜放其罪。所有官爵。並從除削。¶ 

** 授岐王範華州刺史薛王業同州刺史制¶ 
:PROPERTIES:
:TITID: QTWTIT00714
:PERSID: QTWAUT0006
:END:

黃門。周以魯衞之親。夾輔王室。漢以閒平之寵。來朝京師。¶ 
旁稽舊章。允迪前訓。太常卿兼左衞率并州大都督岐王¶ 
範荊州大都督兼祕書監薛王業等。朕之同氣。邦之偉才。¶ 
周旋禮樂。佩服儒雅。爰職奉常。則墜典咸秩。是司外史。則¶ 
㣥言罔遺。光我謩猷。敷於事典。日同問安之慶。時歸受制¶ 
之廷。出入重於楚元。始¶ 
<pb:NFKB_QTW_p0021-02b>
(闕)欽於沛獻。家人撫愛。雖屬於從梁。國史垂聲。必期於分陝。廼眷畿輔。不遠闉闍。漆沮既從。河華作鎮。削桐所寄。磐石攸宜。遂其至公之請。佇聽牧人之術。範可使持節華州諸軍事兼華州刺史。太常卿勳封如故。業可使持節同州諸軍事兼同州刺史。祕書監勳封如故。至州日須稍優游。不可煩以細務。自非大事及奏事。餘並令上佐知。主者施行。¶ 

** 命李延昌等屯兵秦州制¶ 
:PROPERTIES:
:TITID: QTWTIT00715
:PERSID: QTWAUT0006
:END:

<pb:NFKB_QTW_p0021-03a>

朕聞天生五材。廢一不可。不教人戰。是謂棄之。我國家光宅天下。守在海外。後於弔伐之義。豈窮兵以黷武。先以威德之懷。欲安人而和衆。將戒不虞。諒不獲巳。突厥比通和好。頗負盟約。不有金革。孰寧疆埸。不有師徒。誰扞牧圉。昔者命彼南仲。城於朔方。軍出隴西。勞於渭北。此其備也。今寒露腓草。秋風揚塵。必順時以致師。方休農以卒。我圖靖國。其在綏邊。衞尉卿兼檢校左金吾衞大將軍涼國公李延昌。克樹勳庸。遍該韜略。關張萬人之敵。勇不顧身。程李二將之名。忠於衞主。董司戎事。行料兵權。可充隴右道防禦大使。左武衞將軍白道恭等。居運六奇。行謀百勝。早聞營平之議。思覩票姚之捷。可為之副。宜取朔方後軍兵。及前年朝堂應募健兒等。總十萬人。㣥牧馬四萬匹。於秦州成蘭渭等州界。逐便屯集教練。仍書報賛普。共為聲援。明加偵。勿使失機。¶ 

** 親征吐蕃制¶ 
:PROPERTIES:
:TITID: QTWTIT00716
:PERSID: QTWAUT0006
:END:

朕聞夷不亂華。既殊於中外。虜或犯塞。必興於甲兵。我國¶ 
家一戎定業。累聖膺期。干戚斯舞。梯航畢至。小蕃遠寇。假¶ 
息游魂。爰自昔年。慕我朝化。申以婚姻之好。結為甥舅之¶ 
<pb:NFKB_QTW_p0021-04a>
國。歲時往復。信使相望。繒繡以益其饒。衣冠以增其寵。鴻¶ 
恩大造。特加於蠻貊。狼子野心。遂同於梟獍。在於亭障。頗¶ 
聞驚擾。巳命師徒。遄往追躡。摧凶殄逆。今也其時。滅迹掃¶ 
塵。期之不日。然以問罪之義。百王所以龔行。戒嚴之典。六¶ 
軍所以親御。是用中宵按劒。昧曉求衣。豈自逸於崇高。而¶ 
不勤於櫛沐。眷茲右輔。遠在西陲。雖駐蹕之暫勞。佇觀兵¶ 
而決勝。宜取今月。擇日進發。其差取後軍四萬人。諸色蕃¶ 
兵二萬人。京兆府兵一萬人。飛騎二萬人。量追三百里內¶ 
兵留當下人充。萬騎五萬一千人。豳隴兵各二千人。岐州¶ 
兵五千人。並集本州待進止。其馬四萬匹。取三百里內諸¶ 
<pb:NFKB_QTW_p0021-04b>
廄及府馬充。所追兵馬及押官委本州精赴集。衞尉卿兼檢¶ 
校左金吾大將軍王毛仲為左一軍總管。右金吾將軍康¶ 
海源為副。左武衞大將軍李昌為右一軍總管。左武衞將¶ 
軍馬衞為副。左羽林大將軍趙成恩為左二軍總管。右領¶ 
軍將軍秦義禮為副。右羽林將軍楊敬述為左三軍總管。¶ 
右領軍將軍鮮于庭誨為副。左羽林將軍馬崇為右三軍¶ 
總管。右監門將軍執失善光為副。所司準式。俾其長驅隴¶ 
坻。深入湟中。授以方略。掃清氛祲。其緣頓支供。務從¶ 
<pb:NFKB_QTW_p0021-05a>
省約。¶ 

** 立郢王嗣謙為皇太子制¶ 
:PROPERTIES:
:TITID: QTWTIT00717
:PERSID: QTWAUT0006
:END:

樹之后王。所以輯寧黎獻。承之儲副。所以安固宗祧。故能¶ 
崇四術之科。為萬國之本。長幼君臣之序。齒冑知歸。溫文¶ 
恭敬之風。㣥生攸屬。古之制也。其在茲乎。郢王嗣謙。聰睿¶ 
夙成。端莊特秀。三雍禮樂。必也生知。五官詞藻。居然暗合。¶ 
體道為器。非假於學問。資靈授德。自符於神解。夏絃春誦。¶ 
地義天經。立人之道既彰。為子之誠皆著。今昇平在運。中¶ 
外咸寧。將有事於元良。固不踰於三善。宜光近日之敏。俾¶ 
則前星之耀。宜以來年正月四日備禮冊為皇太子。所司¶ 
準式。¶ 
<pb:NFKB_QTW_p0021-05b>

** 贈竇希玠尚書左丞相制¶ 
:PROPERTIES:
:TITID: QTWTIT00718
:PERSID: QTWAUT0006
:END:

存有其榮。歿有其贈。古之典也。希玠有賢戚之美。登台階¶ 
之秩。冀其永年。俾作元老。不幸薨逝。用震悼於厥心。可贈¶ 
尚書左丞相。¶ 

** 量賞租庸如數制¶ 
:PROPERTIES:
:TITID: QTWTIT00719
:PERSID: QTWAUT0006
:END:

凡諸郡縣。仍令太守縣令課勸農桑。先處分太守縣令在¶ 
任有增減戶口成分者。所由司量為殿最。自今以後。太守¶ 
<pb:NFKB_QTW_p0021-06a>
縣令廉能勾當租庸每年加數成分者。特賜一中上考。如¶ 
二載之內皆有成分。所司錄奏。超資與處分。¶ 

** 封邠王守禮第二女華亭縣主制¶ 
:PROPERTIES:
:TITID: QTWTIT00720
:PERSID: QTWAUT0006
:END:

黃門。司空兼虢州刺史邠王守禮第二女。王門誕秀。師氏¶ 
尚柔。婉嫕凝芳。閒和順則。佇儀膏族。俾錫脂田。可封華亭¶ 
縣主。¶ 

** 禁厚葬制¶ 
:PROPERTIES:
:TITID: QTWTIT00721
:PERSID: QTWAUT0006
:END:

自古帝王。皆以厚葬為誡。以其無益亡者。有損生業故也。¶ 
近代以來。共行奢靡。遞相仿效。浸成風俗。既竭家產。多至¶ 
凋弊。然則魂魄歸天。明精誠之巳遠。卜宅於地。蓋思慕之¶ 
所存。古者不封。未為非達。且墓為真宅。自有便房。今乃別¶ 
造田園。名為下帳。又明器等物。皆競驕侈。失禮違令。殊非¶ 
<pb:NFKB_QTW_p0021-06b>
所宜。戮屍暴骸。實由於此。承前雖有束約。所司曾不申明。喪¶ 
葬之家。無所依準。宜令所司。據品令高下。明為節制。明器¶ 
等物。仍定色數。及長短大小。園宅下帳。並宜禁絕。墳墓塋¶ 
域。務遵儉。凡諸送終之具。並不得以金銀為飾。如有違者。¶ 
先決杖一百。州縣長官。不能舉察。並貶授遠官。¶ 

<pb:NFKB_QTW_p0021-07a>

** 贈王海賓左金吾衞大將軍制¶ 
:PROPERTIES:
:TITID: QTWTIT00722
:PERSID: QTWAUT0006
:END:

盤矛赴敵。義光忠壯。免冑捐軀。情殷悼惜。故防禦㣥牧使¶ 
豐安軍使右衞率府率王海賓。七萃楨榦。萬里長城。抱鐵¶ 
石於胸襟。運韜鈐於掌握。屬犬羊為寇。牧圉罹災。出車徇¶ 
其征討。躍馬先其掩襲。挫彼鋒銳。殲厥渠魁。充國持邊。佇¶ 
終文略。建威臨陣。忽喪驍雄。興言震懷。思有襃美。宜加大¶ 
將之禮。兼茂後昆之秩。¶ 

** 封宋王成器長女安吉縣主制¶ 
:PROPERTIES:
:TITID: QTWTIT00723
:PERSID: QTWAUT0006
:END:

黃門。宋王長女。流芳桂邸。稟訓梧宮。體自閒和。成其婉娩。¶ 
玉笄始茂。金燧方嚴。爰寵錫於脂粉。俾開榮於湯沐。可封¶ 
安吉縣主。主者施行。¶ 

** 授盧懷慎黃門監制¶ 
:PROPERTIES:
:TITID: QTWTIT00724
:PERSID: QTWAUT0006
:END:

古稱納言。亦號常伯。厥命惟允。朕之股肱。俾乂成績。聿歸¶ 
<pb:NFKB_QTW_p0021-07b>
良輔。黃門侍郎同紫微黃門平章事盧懷慎。氣實溫厚。生於¶ 
薊北。年始英妙。出相山東。王佐所期。人師攸屬。考彼揚歷。¶ 
多所獻替。學以充其忠讜。才以運其清明。所謂許國忘身。¶ 
立朝正色。有仲山甫之節。成管夷吾之能。故其道彌尊。其¶ 
心益下。可以輔我王度。弼於朕躬。用增輝於侍帷。宜拜寵¶ 
於參乘。可檢校黃門監。散官黃門如故。¶ 

<pb:NFKB_QTW_p0021-08a>

** 禁畜別宅婦人制¶ 
:PROPERTIES:
:TITID: QTWTIT00725
:PERSID: QTWAUT0006
:END:

帝王之政。必厚風俗。男女不別。深蠧禮經。至如別宅婦人。¶ 
久未悛革。近今檢括。配入掖庭。將示小懲。使及知禁。朕愍¶ 
其愚惑。尚在含宏。思屈常憲。許其遷善。特放出令府縣即¶ 
<pb:NFKB_QTW_p0021-08b>
配嫁。不得影認更為藏匿。畜別宅人。容其自新。並宜放免。自¶ 
今巳後。更有犯者。並準法科斷。五品巳上。仍貶授遠惡處¶ 
官。婦人配入掖庭。縱是媵妾。亦不得別處安置。即為常式。¶ 

** 春令行赦制¶ 
:PROPERTIES:
:TITID: QTWTIT00726
:PERSID: QTWAUT0006
:END:

青春式序。陽和布氣。萬物熙熙。莫不遂其性而嘉其生也。¶ 
申念愚人。干我王度。日陷坑穽。置之網羅。朕代天理物。為¶ 
人父母。眷言囚繫。良增隱惻。豈憲章之尚密。將教道之不¶ 
明歟。順時行令。抑惟常典。兩京及天下見禁囚。除犯惡逆¶ 
并造偽¶ 

(闕)以前。宜決一百。配流嶺南磧西諸州。其餘一切放免。¶ 

** 賜高麗莫離支及吐谷渾等大首領爵賞制¶ 
:PROPERTIES:
:TITID: QTWTIT00727
:PERSID: QTWAUT0006
:END:

高麗莫離支高文跌都督跌思太吐谷渾大首領刺史慕¶ 
容道奴郁射思大首領鶻屈頡斤大首領刺史苾¶ 
<pb:NFKB_QTW_p0021-09a>
悉頡力高麗大首領高拱毅等。或遼海貴族。或陰山寵裔。¶ 
知則能勇。權而善謀。從事本藩。頡頏高位。料順逆之道。知¶ 
變通之節。或誓以沈族。或翻然庇身。共驗郅支之亡。遂觀¶ 
由余之入。將軍遇敵。永罷射雕。使者迎降。果聞乘傳。棄寒¶ 
苦之地。就陽和之澤。爾其誠矣。朕實休之。宜開土宇之封。¶ 
式盛壇場之制。文可封遼西郡王。食邑三千戶。行左衞大¶ 
將軍員外置同正員。賜宅一區。馬四匹。物六百段。跌思太¶ 
可特進行右衞大將軍員外置兼跌都督。封樓煩郡公。食¶ 
邑三千戶。賜宅一區。馬三匹。物五百段。道奴可左威衞將¶ 
軍員外置兼刺史。封雲中郡開國公。食邑二千戶。賜宅一¶ 
<pb:NFKB_QTW_p0021-09b>
區。物四百段。馬兩匹。鶻屈頡斤可左驍衞將軍員外置兼刺¶ 
史。封陰山郡開國公。食邑二千戶。賜馬兩匹。物二百段。苾¶ 
悉頡力可左武衞將軍員外置兼刺史。封鴈門郡開國公。¶ 
食邑二千戶。賜馬兩匹。物四百段。宅一區。拱毅可左領軍¶ 
衞將軍員外置兼刺史。封平城郡開國公。食邑二千戶。賜¶ 
馬兩匹。物四百段。鶻屈頡斤妻契苾賜物一百五十段。手¶ 
力二人。各賜物五十段。¶ 

** 授薛訥朔方道行軍大總管呂延祚杜賓客副總¶ 
<pb:NFKB_QTW_p0021-10a>
管制¶ 
:PROPERTIES:
:TITID: QTWTIT00728
:PERSID: QTWAUT0006
:END:

古之命將帥訓甲兵。所以宣威武而制戎狄也。自非欒郤¶ 
之裔。孫吳之才。何以總中軍而絕大漠矣。右羽林軍大將¶ 
軍上柱國河東郡開國公涼州鎮軍大總管薛訥。家代名¶ 
將。國朝元臣。智湧泉源。氣橫雷電。廟堂之上。則寬而有謀。¶ 
旗鼓之閒。則勇而無撓。頃者單于地隔。驕子天亡。衆巳離¶ 
心。魑魅懸首。今則須行弔伐。用滅逋逃。宜憑推轂之權。將¶ 
待覆巢之勢。可持節充朔方道行軍大總管。太僕卿呂延¶ 
祚。謀慮經遠。才明沈斷。右威衞將軍兼靈州刺史杜賓客。¶ 
三軍之雄。萬人之敵。以之入幕。孰不師臧。曾謂出車。肅茲¶ 
王命。並宜充副總管。¶ 
<pb:NFKB_QTW_p0021-10b>

** 命徵辟東宮官屬制¶ 
:PROPERTIES:
:TITID: QTWTIT00729
:PERSID: QTWAUT0006
:END:

黃門。朕聞王者神器。天之大業。震百里而崇孟侯。照四方¶ 
而建元子。其所由來尚矣。我國家參天貳地。濟以豐功。祖¶ 
武宗文。承於密命。顧循菲德。寅畏鴻名。太上皇命朕以位。¶ 
卿大夫補朕之闕。僉謂率先自邇。稽古維新。國本之大。不¶ 
可以不務。皇儲之重。不可以不立。故宵衣當宁。聞義是將。¶ 
朝服升階。擇賢而舉。皇太子嗣謙。生知禮樂。性成仁孝。字¶ 
<pb:NFKB_QTW_p0021-11a>
孫之愛。則敬不絕馳。問䜿之安。則恭而至寢。觀其言精視¶ 
牘。思敏題鞭。固以覈東序之討論。契南山之調護。今少陽¶ 
踐位。獻歲發春。草樹自榮。乾坤交泰。副君之牓。巳別其宮。¶ 
太史之書。更藏於府。帝圖斯永。人望所歸。庶符知子之明。¶ 
豈獨在予之慶。用施寬惠。光於政理。今望苑初開。端僚是¶ 
切。天下有高才懋德。碩學純儒。比迹春卿。齊名夏綺。具以¶ 
徵辟。¶ 

** 選耆儒侍讀制¶ 
:PROPERTIES:
:TITID: QTWTIT00730
:PERSID: QTWAUT0006
:END:

朕聽政之暇。常覽史籍。事關理道。實所留心。中有闕疑。時¶ 
須質問。宜選耆儒博學一人。每日入內侍讀。¶ 

** 放散圍兵制¶ 
:PROPERTIES:
:TITID: QTWTIT00731
:PERSID: QTWAUT0006
:END:

昔周有岐陽之蒐。漢有扶風之命。或講師習武。夸胡曜威。¶ 
<pb:NFKB_QTW_p0021-11b>
故王者狩必以時。虞人招之以禮。時則遠矣。朕自祗膺圖籙。¶ 
於今四年。每巡幸郊畿。不出百里。且愛力而節用。豈盤遊¶ 
而好樂。閒者四方無事。百穀有成。因孟冬之月。臨右輔之¶ 
地。戒茲五校。爰備三驅。非謂獲多。庶以除害。一昨長圍巳¶ 
合。大綏未舉。而夜聞朔風。天降微雪。狐裘且御。未免祁寒。¶ 
鶉衣不充。寧堪凍露。朕便截狡獸。要輕禽。以此游娛。孰¶ 
<pb:NFKB_QTW_p0021-12a>
云矜恤。況為之父母。育彼黎元。中宵耿然。明發增惕。其圍¶ 
兵並放散。各賜布一端。綿一屯。圍將賜物三十段。副使二¶ 
十段。押官十段。岐州兵馬於此給付。餘兵馬至京請受。¶ 

** 幸鳳泉湯制¶ 
:PROPERTIES:
:TITID: QTWTIT00732
:PERSID: QTWAUT0006
:END:

詩人賦田。以備蒐狩之義。王者順時。式展畋遊之禮。頃者¶ 
築場神甸。清道子來。經上林之苑囿。指扶風之藪澤。雖獵¶ 
將提鼓。虞人植旗。仍憫沍寒之節。不行肅殺之命。豈惟虞¶ 
舜之典。咸秩山川。所冀周文之風。及於鳥獸。繇是罷還士¶ 
卒。非重盤遊。眷彼吏人。致有煩擾。所謂行者幸也。后來其¶ 
蘇。宜申恩惠。用符古者。所經州縣供承頓官百姓。并造營¶ 
幕橋道等事。宜令所司勘會奏聞。其緣御路及頓場麥苗¶ 
<pb:NFKB_QTW_p0021-12b>
有損者。亦令實具奏聞。¶ 

** 授薛謙光東都留守元行沖副留守制¶ 
:PROPERTIES:
:TITID: QTWTIT00733
:PERSID: QTWAUT0006
:END:

周命召奭。相宅建邦。漢命蕭何。留臺作鎮。眷言斯土。任在¶ 
其人。太子賓客昭文館學士薛謙光右散騎常侍元行沖¶ 
等。國之耆儒。朝之碩彥。舉直錯枉。清心不可容非。殫見洽¶ 
聞。白首以之從學。履歷時久。精明日新。必能慎固邦畿。保¶ 
釐都邑。佇成居守之務。宜叶往俞之委。謙光宜充東都留¶ 
<pb:NFKB_QTW_p0021-13a>
守。行沖為副。¶ 

** 幸鳳泉降所過地方刑罪制¶ 
:PROPERTIES:
:TITID: QTWTIT00734
:PERSID: QTWAUT0006
:END:

凡稱原減。頗詳故事。罪至死刑。寬其大戮。況聽成有法。閱¶ 
實無冤。屬陽和上春。積雪未降。天地之於庶物。正亭之而¶ 
毒之。皇王之撫兆人。寧以殺而止殺。申念重辟。惻然疚懷。¶ 
特布湛恩。助茲生氣。其犯斯刑者。宜決一百。配流遠惡處。¶ 
其犯杖配流者。宜免杖依前配流。巳決及流三千里者。節¶ 
級稍移近處。二千五百里以下。並宜配徒以殿。¶ 

** 授邠王守禮襄州刺史制¶ 
:PROPERTIES:
:TITID: QTWTIT00735
:PERSID: QTWAUT0006
:END:

黃門。樹於藩屏。莫非親屬。居以形勝。必任親賢。司空兼隴¶ 
州刺史邠王守禮。德比閒平。賢於魯衞。動不忘於仁恕。言¶ 
必備於忠肅。入連花萼。擁駟來朝。出割竹符。憑熊往鎮。睠¶ 
<pb:NFKB_QTW_p0021-13b>
茲樊鄧。是稱漢沔。惟城池之枕倚。乃川陸之雄要。故鳴騶戒¶ 
路。建隼為邦。副朕陝東之美。更聞峴南之政。可使持節襄¶ 
州諸軍事兼襄州刺史。司空勳如故。至州日須稍優游。不¶ 
可煩以細務。自非大事及奏事。餘並令上佐知。主者施行。¶ 

<pb:NFKB_QTW_p0021-14a>

** 授郯王嗣直等都護制¶ 
:PROPERTIES:
:TITID: QTWTIT00736
:PERSID: QTWAUT0006
:END:

黃門。虞放三苗。允歸於敷德。周稱二陝。用切於聞政。頃以¶ 
驕子運微。匈奴氣盡。願為臣妾者。望塞款門。編我氓黎者。¶ 
雲屬波委。北窮大漠。西被流沙。撫而柔之。僉曰分命。郯王¶ 
嗣直。陝王嗣昇。聰察天假。英明日新。忠肅恭懿。寬仁孝友。¶ 
探沛易之彖象。自詣精微。讀楚詩之比興。能傳麗則。故可¶ 
揚威懷之旨。宣靜鎮之風。畀以藩翰。俾清疆場。嗣直可安¶ 
北大都護。仍充安撫河東關內隴右諸蕃部落大使。嗣昇¶ 
可安西大都護。仍充河西四鎮諸蕃部落大使。右衞大將¶ 
軍兼安北大都護上柱國長平郡開國公張知運右羽林¶ 
大將軍兼安西大都護四鎮經略大使上柱國潞國公郭¶ 
<pb:NFKB_QTW_p0021-14b>
虔瓘等。國之老臣。朝之宿將。¶ 

(闕)長策。子房所以運籌。安邊遠圖。充國所以言事。必能寬則得衆。惠以養人。各綏一方。兼委貳佐。知運可安北副大都護。仍兼郯王府長史及安撫諸蕃副大使。虔瓘可安西副大都護。仍兼陝王府長史安撫諸蕃副大使。餘如故。主者施行。¶ 

** 封契丹李失活奚李大酺制¶ 
:PROPERTIES:
:TITID: QTWTIT00737
:PERSID: QTWAUT0006
:END:

混一六合。紀綱四海。開物所以苞舉華夷。列爵所以範圍¶ 
中外。契丹松漠州都督李失活奚饒樂州都督李大酺等。¶ 

<pb:NFKB_QTW_p0021-15a>

並材雄劒騎。家襲簪組。翻飛涿鹿之郊。高視無閭之地。往¶ 
屬詿惑。遂爾攜離。海表為虞。在苞桑之厚戒。彙征順命。乃¶ 
連茹而同歸。柔懷有章。寵渥斯在。俾侯利建。宜膺胙土之¶ 
榮。上將師貞。仍允齋壇之拜。失活可封松漠郡王。食邑三¶ 
千戶。行左金吾衞大將軍。大酺可封饒樂郡王。食邑三千¶ 
戶。行右金吾衞大將軍。並員外置。餘如故。¶ 
<pb:NFKB_QTW_p0021-15b>

** 授源乾曜黃門侍郎同平章事制¶ 
:PROPERTIES:
:TITID: QTWTIT00738
:PERSID: QTWAUT0006
:END:

門下。軒夢三相。舜舉八元。咸佇人傑。以宣邦政。尚書左丞¶ 
上柱國安陽縣開國男源乾曜。博文強學。達識周才。貞白¶ 
可以勵時。道義可以宏物。虛懷同於抱月。懸鏡不疲利器。¶ 
比於成風。刜鐘無滯。固可充左曹之駮議。翊中禁之謀猷。¶ 
用參金鉉之司。兼踐玉臺之制。可黃門侍郎同紫微黃門¶ 
平章事。勳封如故。¶ 

** 授宋璟吏部尚書蘇頲同平章事制¶ 
:PROPERTIES:
:TITID: QTWTIT00739
:PERSID: QTWAUT0006
:END:

門下。虞廷稱盛。任於夔龍。周邦以寧。屬於閎散。是知出納¶ 
惟允。必藉英奇。啟沃有光。實資茂彥。銀青光祿大夫守刑¶ 
部尚書上柱國廣平郡開國公宋璟。宇量凝峻。執心勁直。¶ 
銀青光祿大夫行紫微侍郎兼知制誥上柱國許國公蘇¶ 
<pb:NFKB_QTW_p0021-16a>
頲。風檢詳密。藻思清華。或掌憲南宮。持平邦典。或代言西¶ 
掖。匡輔政途。咸竭奉上之心。俱盡匪躬之節。九流俟其澄¶ 
序。衆務資其弼諧。宜委銓衡。兼侍帷幄。璟可守吏部尚書¶ 
兼黃門監。頲可同紫微黃門平章事。散官勳封。並各如故。¶ 

** 贈王友貞銀青光祿大夫制¶ 
:PROPERTIES:
:TITID: QTWTIT00740
:PERSID: QTWAUT0006
:END:

貴德尊賢。飾終念往。此聖人所以理天下。厚風俗也。王友¶ 
貞稟氣元精。遊心太朴。孝惟不匱。獨貫於神明。道則難名。¶ 
高謝於人代。言念錫類。方期鎮俗。遽爾凋殂。良深愍悼。生¶ 
無大位。雖隔外臣之儀。歿有餘榮。宜贈上卿之服。可贈銀¶ 
青光祿大夫。仍委州縣長官。特加弔祭。¶ 

** 命故密王元曉再從孫徹嗣爵制¶ 
:PROPERTIES:
:TITID: QTWTIT00741
:PERSID: QTWAUT0006
:END:

興滅國。繼絕代。天下歸心焉。況乃仁不遺親。德必在祀。光¶ 
<pb:NFKB_QTW_p0021-16b>
復土宇。率繇教義者哉。故徐州刺史密王元曉。望重天人。地¶ 
居藩屏。家邦伊賴。休戚是均。乃者王室多難。睿圖中缺。凡¶ 
我宗子。咸從殛竄。神龍初歲。寶運紹興。爰命近屬。以為後¶ 
嗣。而冑緒凋翳。是非紛雜。曇子承隟。妄尸茅土。神且不歆¶ 
非類。人亦奚祀非族。奠享無主。永懷惻然。其封元曉再從¶ 
孫銀青光祿大夫行太僕少卿員外置同正員東莞郡¶ 
<pb:NFKB_QTW_p0021-17a>
開國公徹為嗣密王。以奉其祀。¶ 

** 并州置天兵軍制¶ 
:PROPERTIES:
:TITID: QTWTIT00742
:PERSID: QTWAUT0006
:END:

太原薄伐之地。句注出屯之所。兵戈不可以不習。亭障不¶ 
可以不備。默啜鳴鏑之餘。自貽泯滅。骨咄祿男小殺。覆巢¶ 
之餘。仍敢陸梁。九姓等雖類頗親。而仇讎久著。譬彼西戎。¶ 
巳獻郅支之馘。同夫東越。初雪會稽之恥。深憂復怨。固請¶ 
防萌。況高秋在律。胡風振野。正可以揚武功。順殺氣。扼茲¶ 
地險。張我天威。宜於并州集兵八萬衆。置天兵軍。并州長¶ 
史上柱國張嘉貞。有文武之材。勵公忠之操。較陳利害。頻¶ 
奏封章。必能料敵於未形。臨宜以決勝。可充天兵軍大使。¶ 
并州司馬王喬。典禮不易。其可用也。右監門衞中郎將薛¶ 
<pb:NFKB_QTW_p0021-17b>
徽。軍旅之事。則嘗聞焉。並為副。左拒遼陽之師。右連河上之¶ 
戍。車徒列次。鼓角傳聲。俾其雷斷一方。雲橫萬里。宏茲廟¶ 
算。稱朕意焉。¶ 

** 移蔚州橫野軍於代郡制¶ 
:PROPERTIES:
:TITID: QTWTIT00743
:PERSID: QTWAUT0006
:END:

戢兵始於威武。扼險先於要害。以制悍俗。用綏遠人。九姓¶ 
等頃立勳庸。先除桀驁。列在蕃服。保其疆宇。然而獷戎頗¶ 
近。寇盜時侵。雖文德未宏。武備素設。漢垣通於句注。夏屋¶ 
<pb:NFKB_QTW_p0021-18a>
枕於燕山。是稱近胡。量藉遮虜。固可節其萬部。成犄角之¶ 
形。屯我六師。示張皇之勢。其蔚州橫野軍。宜移於山北古¶ 
代郡。大安城南仍置漢兵三萬人。以為九姓之援。拔曳固¶ 
都督頡質略等。並望雄蕃緒。聲振朔垂。戎略既昭。兵旅惟¶ 
緝。各陳武列。分統軍政。頡質略出馬騎三千人。充橫野軍¶ 
討擊大使。同羅都督毗伽末啜出馬騎二千人。充橫野前¶ 
軍討擊大使。霫都督比言出馬騎二千人。充橫野後軍討¶ 
擊大使。回紇都督夷健頡利發出馬騎一千人。充大武軍¶ 
左軍討擊大使。僕固都督曳勒哥出馬騎八百人。充大武¶ 
軍右軍討擊大使。左縈右拂。先偏後伍。作扞雲代。指清沙¶ 
<pb:NFKB_QTW_p0021-18b>
漠。宣威料敵。度功蕆務。咨爾庶士。稱朕意焉。其五都督討擊¶ 
大使。各量給賜物一百匹。領本部落蕃兵。取天兵軍節度。¶ 
其兵有事應須討逐探。量宜追集。無事並放在部落營生。¶ 
並使本軍存問。務使安輯。應修築所及支運兵馬糧等。所¶ 
司亦與節度使商量處置。¶ 

** 征突厥制¶ 
:PROPERTIES:
:TITID: QTWTIT00744
:PERSID: QTWAUT0006
:END:

書稱四征不庭。綏厥兆人。可以覆昏亂。執有罪。保大定功。¶ 
利物懲慝。故高陽有九黎之伐。大舜有三苗之征。欽若聖¶ 
<pb:NFKB_QTW_p0021-19a>
謨。是為殷鑒。突厥殺窮漠餘裔。大邦逋誅。恃其悍俗。未遵¶ 
朝化。比為潛遁幽茫。隔閡華壤。固聲朔之不被。將羈縻以¶ 
畜之。而擾我諸蕃。窺我邊境。今㣥方輯睦。重譯會同。奉琛¶ 
執贄者萬數。請吏來王者億計。咸以為衆之所加。各自統¶ 
領師徒。取其仇怨。拔悉密右驍衞大將軍金山道總管處¶ 
木昆執米啜堅昆都督右武衞大將軍骨篤祿毗伽可汗¶ 
等。弧矢之利。所向無前。契丹都督左金吾衞大將軍靜析¶ 
軍經略大使松漠郡王李失活奚都督右金吾衞大將軍¶ 
保塞軍經略大使饒樂郡王李大酺等。士馬之精。何往不¶ 
克。並總戎雲萃。賈勇風馳。西從沙磧。至於德犍山下。東發¶ 
<pb:NFKB_QTW_p0021-19b>
海浦。期乎獨活河上。九姓拔曳固都督稽洛郡王左武德大¶ 
將軍頡質略同羅都督右監門衞大將軍毗伽末啜霎都¶ 
督右驍衞將軍比言僕固都督左驍衞將軍曳勒哥等。種¶ 
分業異。效節輸忠。梟彼凶魁。掃除遺孽。並左犄右角。連營¶ 
合圍。故路絕飛走。計窮躍噬。然我國家以止戈存義。釁鼓¶ 
傷仁。方欲先德後刑。有征無戰。庶番之請。抑而莫從。皇天¶ 
有命。將不獲巳。突厥殺若迷而知復。困即能通。革面虜庭。¶ 
委身魏闕。解其縛。焚其櫬。有逢伯之前聞。大者王。小者¶ 
<pb:NFKB_QTW_p0021-20a>
侯。即田橫之故事。況默啜之子右金吾衞大將軍右賢王¶ 
默特勒逾倫自拔於亂。頃投於國。今不計其先人之僭。復¶ 
加以右賢之寵。右威衞將軍左賢王阿史那毗伽特勒左¶ 
武衞大將軍燕山郡王火拔石失畢左領軍衞大將軍阿¶ 
婆啜阿史那褐多右驍衞大將軍賀魯窒合真阿婆屬等。¶ 
或彼貴種。應繫人思。或彼信臣。巳歸邦化。咸從衆望。並錫¶ 
尊官。隨師以籌謀。採狄之情狀。便立衙帳。令居塞垣。其首¶ 
領百姓等。有能轉禍為福。去逆效順。爵賞之科。國朝有典。¶ 
且發單于之使。諭其觸網之徒。優而柔之。五申三令。儻覆¶ 
巢未悟。沸鼎猶安。習苦為甘。聞言不信。則戈矛所接。玉石¶ 
<pb:NFKB_QTW_p0021-20b>
同焚。勉思良圖。罔替成命。朔方道行軍大總管銀青光祿大¶ 
夫右散騎常侍攝御史大夫王晙。長才多奇。大勇不鬬。寄¶ 
用扞城。隱當敵國。當出閫之寄。有辭第之公。故可總是中¶ 
軍。以宏上略。凡蕃漢三十萬衆。並取晙節度。大戴禮云。王¶ 
者之征。猶時雨也。至則人悅之矣。俾夫武威外炤。仁德內¶ 
洽。用恢天聲。以靜邊徼。布告遐邇。咸使聞知。¶ 

** 賜隱士盧鴻一還山制¶ 
:PROPERTIES:
:TITID: QTWTIT00745
:PERSID: QTWAUT0006
:END:

昔在帝堯。全許由之節。緬維大禹。遂伯成之高。則知天子¶ 
<pb:NFKB_QTW_p0021-21a>
有所不臣。諸侯有所不友。遯之時義大矣哉。嵩山隱士盧¶ 
鴻一。抗迹幽遠。凝情篆素。隱居以求其志。行義以達其道。¶ 
雲臥林壑。多歷年載。傳不云乎。舉逸民而天下之人歸心¶ 
焉。是乃飛書巖穴。備禮徵聘。方佇獻替。式宏政理。而矯然¶ 
不㣥。確乎難拔。靜己以鎮其操。洗心以激其流。固辭榮寵。¶ 
將厚風俗。不降其志。用保厥躬。會稽嚴陵。未可名屈。太原¶ 
王霸。終以疾歸。宜以諫議大夫放還山林。歲給米百石。絹¶ 
五十匹。充其藥物。仍令州縣送至隱所。欲知朝廷得失。具¶ 
狀以聞。¶ 

** 封突騎施蘇祿順國公制¶ 
:PROPERTIES:
:TITID: QTWTIT00746
:PERSID: QTWAUT0006
:END:

王者懷柔。莫不率俾。禮其君長。必備典章。右武衞大將軍¶ 
<pb:NFKB_QTW_p0021-21b>
員外置突騎施都督車鼻施啜蘇祿。中部貴人。右賢豪緒。族¶ 
系繁於朔野。郊廛拒於陰寒。自趨風入獻。服義來歸。爰奉¶ 
戎索。實司邊行。懋勳可紀。忠節是嘉。俾升絕席之尊。仍茂¶ 
錫圭之寵。可左羽林軍大將軍員外置。仍封順國公。食邑¶ 
三千戶。餘如故。並賜錦袍鈿帶魚袋七事。仍充金方道經¶ 
略大使。所司備禮冊拜。¶ 

<pb:NFKB_QTW_p0022-01a>

