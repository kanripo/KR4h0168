#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0332-17a> 
#+PROPERTY: JUAN 0333
欽定全唐文卷三百三十三¶ 

<pb:NFKB_QTW_p0333-01a>

* 苑咸¶ 
:PROPERTIES:
:PERSID: QTWAUT0620
:END:

咸。成都人。登進士。為李林甫書記。開元末上書。拜司經校書中書舍人。¶ 

** 為李林甫讓中書令表¶ 
:PROPERTIES:
:TITID: QTWTIT07183
:PERSID: QTWAUT0620
:END:

臣某言。臣聞百工允釐。方可咸熙庶績。九流不雜。所以彌獎人倫。苟非其才。胡顏妄處。臣某中謝。臣智識凡近。藝能瑣薄。徒以遭逢運遇。預奉休明。謬忝宗枝。特承甄拔。爰從散職。拜以中司。三入仙臺。兩登禁掖。久於近密。衆莫能過。念臣愚者聖慈。收臣直者天斷。頃者外總戎律。曾無決勝之謀。內參鈞衡。實寡推賢之舉。將何以彌綸庶政。翊贊雍熙。以此慙惶。無忘鑒寐。況中書理本。軍國務重。事無巨細。稟於睿旨。蹔愆時雨。陛下每降於親祈。未有邊塵。陛下尚勞於遙詔。無幽不燭。有感必通。在臣何人。叨居大任。雖願荷恩效力。更勉驅馳。其如竊位妨賢。自多媿恥。鴻私茂寵。於臣已極。纖勞薄效。在國何施。況貞觀以來。相無宗子。唯臣忝越。擢自宸衷。誠宜粉骨碎首。(闕七字)尸素之嫌。久招輿議。屏退之分。臣之宿心。實恐上累明時。下玷良史。比因趨¶ 
<pb:NFKB_QTW_p0333-02a>
奏。屢有陳祈。天眷未迴。聖情猶阻。伏惟陛下察臣之情。憫臣之訴。賜臣止足之分。恕臣不逮之力。賜停今職。退守閒司。且臣感恩至深。報效殊淺。儻中外任使。衆所辭難。臣願先登。冀罄誠節。豈敢偷安重祿。自保優閒。特望更選㣥賢。以秉成績。庶使朝無闕政。天下稱公。區區懇誠。期於必遂。不勝戰汗惶懼之至。謹奉表詣朝堂陳乞以聞。¶ 

** 謝兄除補闕表¶ 
:PROPERTIES:
:TITID: QTWTIT07184
:PERSID: QTWAUT0620
:END:

臣某言。伏奉恩旨。臣兄前長安縣尉某特授左補闕內供奉賜紫金魚袋。踰涯之澤。忽降於重霄。非次之榮。猥延於同氣。自天有命。闔室相歡。臣某中謝。臣兄比因寇孼。濳跡江湖。臣侍奉皇輿。委身巴蜀。艱虞萬里。兄弟一方。分成吳越之人。久切支離之思。陛下克清禍難。再闢寰區。臣兄幸遇休明。得歸鄉陌。雖骨肉之愛。重喜如初。而班秩已停。久嗟失職。臣昨因對奏。遂竭懇誠。情至所陳。言將無隱。陛下道宏孝理。念廣睦親。載懷遂物之仁。爰軫在原之急。皇慈曲被。朝獎仍加。擢同補袞之司。錫以腰章之寵。況臣官參秩禮。任在司言。身上列於紫垣。兄遽升於青瑣。故得連枝捧日。方並侍於軒墀。比影朝天。復總華於朱紫。一門受賜。¶ 

<pb:NFKB_QTW_p0333-03a>

舉族增榮。斯實眷自宸衷。恩加望外。臣比承顧使。本不因人。今又沐殊私。特延慈旨。投軀有地。報德無階。非臣灰粉。所能答效。惟當昆弟相勗。以孝資忠。螻蟻之負細塵。誓將裨補。烏雀之銜微毳。志願填河。將九死而猶生。豈百年之足謝云。¶ 

** 為李卿謝三品狀¶ 
:PROPERTIES:
:TITID: QTWTIT07185
:PERSID: QTWAUT0620
:END:

伏奉今月恩制。特授臣三品。恩出非常。罔知所措。臣以薄劣。久忝班榮。幸以地籍宗枝。遂得位參卿寺。常憂踰分。忝於正名。豈臣灰粉。所能答效。自殊私俯及。宿疾頓除。既承七命之貴。更荷在生之澤。才輕遇重。以榮以憂。又先承聖恩。賜臣藥酒。自蒙救療。日覺痊平。但以微虛。未堪趨伏。拜恩閭巷。喜懼難勝。馳心闕廷。戰荷交集。無任惶悚之至。¶ 

** 為李林甫謝兄林宗為太僕卿狀¶ 
:PROPERTIES:
:TITID: QTWTIT07186
:PERSID: QTWAUT0620
:END:

右。臣伏承今日恩制。除臣兄太常少卿林寇為太僕卿。明命自天。惶忭無地。臣兄每私門誓約。公道為心。務竭忠勤。敢踰涯分。豈謂陛下降中旨之詔。假望外之恩。拔自奉常。正於㣥僕。臣久居宰輔。職忝進賢。考槃之詩。未能息詠。葛藟之蔭。先及本根。渥澤既重於邱山。光輝復聯於花萼。一¶ 
<pb:NFKB_QTW_p0333-04a>
門有幸。九死何酬。無任感戴惶悚之至。¶ 

** 為李林甫謝賜兄衣服狀¶ 
:PROPERTIES:
:TITID: QTWTIT07187
:PERSID: QTWAUT0620
:END:

右。臣今月某日中使郭全羽至。奉宣聖旨。賜臣兄太僕卿林宗紫衣一副。並犀角帶及金魚袋。恩出非常。榮超望表。闔門捧戴。喜懼失圖。臣少遭閔凶。早違怙恃。兄弟素少。形影相依。幸遇休明。俱霑官序。且一身叨竊。謬踐台衡。闔門寵榮。皆承天覆。恩獎所及。始望已過。但兄林宗年力稍侵。近嬰風病。常恐溘先朝露。不報前恩。豈謂睿渥特深。鴻私曲被。河海重寄。已叨命卿之榮。章印崇班。更承綬服之賜。慶流公族。光照私門。雖喜鶺鴒之詩。終懼維鵜之刺。無任喜懼感佩之至。¶ 

** 為李林甫讓男五品官狀¶ 
:PROPERTIES:
:TITID: QTWTIT07188
:PERSID: QTWAUT0620
:END:

右。臣今日曲蒙聖恩處分。仙客令與臣男岫五品。並授員外郎。愚誠懇辭。天鑒不察。仙客承旨。又已進宮。憂懼失圖。不知死所。臣幸承天蔭。特荷殊榮。無補涓塵。常靦面目。至如邊城克捷。狂寇肅清。皆睿略元通。聖謀獨斷。臣之遙統。但有空名。敢冒天功。而為己力。虛承厚委。深是曠官。況在頑童。何議延賞。假使天慈善誘。宸睠曲臨。變其服章。已深¶ 
<pb:NFKB_QTW_p0333-05a>
榮幸。更塵清獎。何以自安。且郎官之任。朝廷俊選。無人則缺。不可虛授。臣男岫性資愚戅。無所能為。臣實知之。非為矯飾。儻謬踐華省。深累聖朝。必負黃童之才。豈憚祁奚之舉。知其不可。敢乞收恩。制命未行。猶祈便寢。無任懇款之至。謹冒死陳請以聞。¶ 

** 為李林甫謝臘日賜藥等狀¶ 
:PROPERTIES:
:TITID: QTWTIT07189
:PERSID: QTWAUT0620
:END:

右。昨晚內使曹侍仙至。奉宣聖旨。賜臣臘日所合通中散駐顏面脂及鈿合。並吃力伽丸白黑蒺藜煎揩齒藥等。逼夜又賜粳米一百石。麵二十袋。適中使楊元新至。又賜鯸鮧魚魴魚鮭魚等。仍便令膳造。伏以嘉平舊節。鍊藥良辰。錫靈仙之祕方。均雨露之殊澤。金膏玉散。駐齒髮於衰容。瑞麵香粳。頓豐盈於私廩。况鯸魚魴鮭等。降自天廚。中使炮烹。皆承聖法。不資椒桂之力。備適鹽梅之味。臣竊位歲久。叨榮日深。調鼎之功。未施於毫髮。登俎之美。屢浹於恩波。徒荷生成。何酬造化。無任稠疊感戴之至。¶ 

** 謝賜藥金盞等狀¶ 
:PROPERTIES:
:TITID: QTWTIT07190
:PERSID: QTWAUT0620
:END:

右。內給事袁思藝奉宣聖旨。賜臣藥金盞一匙。並參花蜜餘甘煎及平脫合二。(平脫一作平晚)兼令中使輔朝俊親授昨所¶ 
<pb:NFKB_QTW_p0333-06a>
賜金方法者。伏以聖澤無涯。已沐九天之施。真方不祕。更示八公之法。王人俯及。寶器仍頒。自昔名臣。近代良佐。雖功業攸著。或不承此賜。況臣才不逮古。雨露之澤逾深。任重當時。涓塵之效無補。仰瞻元造。上答何階。無任感戴之至。¶ 

** 謝賜藥金狀¶ 
:PROPERTIES:
:TITID: QTWTIT07191
:PERSID: QTWAUT0620
:END:

右。內給事袁思藝至。奉宣聖旨。賜臣江東成金二挺。若服之後。深有補益。兼延駐者。伏以仙方所祕。靈藥稱珍。必候休明之辰。上益無疆之壽。不意復迴天眷。念及微臣。賜九轉之金。駐百年之命。且螻蟻賤質。豈能長固。蒲柳易朽。常慮先凋。竊荷生成之恩。寧酬造化之德。澤如河海。空欣羽翼之期。寵若邱山。何伸灰粉之謝。不任忻忭之至。¶ 

** 為李林甫謝賜鹿肉狀¶ 
:PROPERTIES:
:TITID: QTWTIT07192
:PERSID: QTWAUT0620
:END:

右。內品官史鳳節至。奉宣聖旨。賜臣鹿肉一盤。捧戴殊私。喜躍無地。伏以十月農隙。三泰歲成。展豫離宮。時巡近甸。幸承扈蹕。已荷陪遊之榮。恩降自天。更沐珍鮮之賜。慶覃野坎。(一作次)澤被私門。顧螻蟻之至極。仰邱山而何答。無任感佩惶悚之至。¶ 

<pb:NFKB_QTW_p0333-07a>

** 為李林甫謝賜魚狀¶ 
:PROPERTIES:
:TITID: QTWTIT07193
:PERSID: QTWAUT0620
:END:

右。內品官葉惠仙至。奉宣聖旨。賜臣魴魚一盤。仍便令造羹。伏以九天之使。頻過衡門。八珍之羞。屢霑御膳。登盤既榮於薦熟。正席更喜於先嘗。每侍軒墀。曾無獻替。歸休私室。偏沐恩波。空荷紅鮮之慈。實負素餐之責。無任惶悚感戴之極。¶ 

** 為李林甫謝賜蟹狀¶ 
:PROPERTIES:
:TITID: QTWTIT07194
:PERSID: QTWAUT0620
:END:

右。中使焦庭望至。奉宣恩旨。賜臣生蟹一盤。便令造食。臣自叨陪侍從。累沐殊榮。朝天賜浴於御湯。退食每霑於仙饌。賞隨恩積。慶逐時新。臣之何功。偏承厚錫。游泳渥澤。但懼踰涯。徘徊寵私。無階答効。無任望外荷戴之極。¶ 

** 為李林甫謝賜車螯蛤蜊等狀¶ 
:PROPERTIES:
:TITID: QTWTIT07195
:PERSID: QTWAUT0620
:END:

右。內品官葉惠仙至。奉宣聖旨。賜臣車螯蛤蜊等。仍令便造膳。適中使賜臣水犢肉一合。伏自濫陪巡幸。累沐殊私。每荷天恩。曾不踰日。或承海味。或降珍鮮。況皆聖主傳芳。王人調飪。薄効無裨於涓滴。厚施轉積於邱山。昔周美康侯。特霑蕃庶之錫。漢崇張禹。亟覃賜饌之榮。才不逮於前賢。而遇每深於曩眷。雖竭心盡節。何答生成。¶ 

<pb:NFKB_QTW_p0333-08a>

** 為李林甫謝賜食物狀¶ 
:PROPERTIES:
:TITID: QTWTIT07196
:PERSID: QTWAUT0620
:END:

右。內官趙承暉至。奉宣聖旨。賜臣車螯蛤蜊等一盤。仍令便造。趙臣忠至。又賜生蟹一盤。高如瓊至。又賜白魚兩箇。伏以衡門之下。頻降王人。簞食之中。累承天饌。適口之異。無時不霑。駭目之珍。每日皆遇。顧循涯分。何以克當。徘徊寵私。罔知攸答。¶ 

* 邵軫¶ 
:PROPERTIES:
:PERSID: QTWAUT0621
:END:

軫。汝南人。¶ 

** 雲韶樂賦¶ 
:PROPERTIES:
:TITID: QTWTIT07197
:PERSID: QTWAUT0621
:END:

帝唐之於宣昭。立極本乎神堯。彌六葉以開泰。接三正而會朝。樂一人之淳德。成萬國之謳謠。故太宗載櫜。而象舞聞於破陣。我后垂拱。而作樂嗣曰雲韶。夫道者率性。作者謂聖。統同積和。倫理知政。斯古之所以歌九德。誦六詩。咸池備矣。大章繼之。玉戚朱干。降及禮文之代。蕢桴葦籥。行乎樸略之時。若乃周道衰。王澤竭。正始之音奔散。哀思之風鬱結。逾千載而未返。以俟我開元之濬哲。噫我樂之方作也。天保定。武功成。紹堯光澤。嗣武重明。感物以風下。理心而和聲。稽六律之宮變。諧八音而磬清。越二十四祀。建¶ 
<pb:NFKB_QTW_p0333-09a>
寅望之夕。啟千門以達陽氣。御重城而臨百辟。張彩燈之煌煌。敞新樓之奕奕。甸師庭燎。武賁陛戟。命典庸使設簨簴。飾羽毛而展金石。納四夷之僸亻[:#AS-FBED:●]未兜離。奏六代之翕純皦繹。乃翼日出雲韶而舞之。徒觀其降輦路。臨廣場。曳羅裠之嫋嫋。鳴玉佩之鏘鏘。始逶迤而並進。終宛轉而成行。於是合以絃匏。從之磬管。昭敬意於廉直。本喜心之嘽緩。克和四氣。應春候而角調。取象八風。如舞行之綴短。霓裳綵鬬。雲髻花垂。清歌互舉。玉步徐移。俯仰有節。周旋中規。將導志以變轉。幾成文於合離。爾其美目流盼。輕姿聳峙。或少進而赴商。俄善來而應徵。魚貫初度。驚鴻乍起。容裔自得。蹁躚未已。褧衣屢更。新態不窮。忽舉袖而縈紫。復迴身而拖紅。及夫繁音九變。曲度將終。神人以和。天地攸同。道五常之行。移四海之風。然後樂師告罷。退之帷宮。時也皇歡。浹睿澤深。一人有慶。萬國歡心。㣥臣獻華封之祝。天子御薰絃之琴。照寰光於合璧。式王度其如金。乾道兮下濟。湛恩兮汪濊。四三皇兮六五帝。于胥樂兮千萬歲。¶ 

* 綦母潛¶ 
:PROPERTIES:
:PERSID: QTWAUT0622
:END:

潛字季通。荊南人。開元十四年進士。調宜壽尉。入為集賢¶ 
<pb:NFKB_QTW_p0333-10a>
待制。遷右拾遺。終著作郎。¶ 

** 龍興寺銘¶ 
:PROPERTIES:
:TITID: QTWTIT07198
:PERSID: QTWAUT0622
:END:

在昔元命。運革唐德。大象有歸。神器載復。天人用慶。元津扇福。迺命率土。崇之法堂。錫名取類。棟宇以光。善本物持。淨亦神護。發地騰焰。莫知其故。疎綴烟消。迴廊燼去。半落層構。斜通平地。烈烈皇叔。總我古城。象設不覯。風埃咸盈。崩殘不葺。忠孝何并。乃廣其施。誘人助成。英英郡貳。亦既同聲。粲粲僧士。誰非會情。投心霧塞。効信泉傾。舊製俄滿。新規更營。龍跳透檻。虎翼飛甍。與國同刧。配天作程。假詞紹美。吁其以驚。¶ 

* 王諲¶ 
:PROPERTIES:
:PERSID: QTWAUT0623
:END:

諲。開元中進士。官右補闕。¶ 

** 明堂賦¶ 
:PROPERTIES:
:TITID: QTWTIT07199
:PERSID: QTWAUT0623
:END:

大唐混合寰宇。開張時雍。體黃中之一德。居紫微之九重。既而成化再造。天下有道。得綵鳳之靈圖。據飛龍之大寶。美其歷數會昌。累葉重光。真宰無為。盛先天之景業。聖人有作。立配帝之明堂。寫神規之大造。嶷崇基之正陽。燐燐爛爛。熒熒煌煌。徒觀其藻畫周設。彫刻具美。綺寮豁達以¶ 
<pb:NFKB_QTW_p0333-11a>
生風。重檐周流以藏晷。嶔崟崎嶬。狀崑岳含霧而插天衢。隆崇峍屼。若蓬萊駕鼇而涌海水。屹乎氤氳。孤標紫氛。璇題皓飾。金鋪洞文。拱星辰以端居。傍眺白日。馮軒檻以直視。俯見青雲。爾乃環曲析。構重屋。蓮銜綺井。豔窋叱以垂珠。階接彤庭。影連延而造玉。若夫靈姿衆出。詭變叢生。畫栱攢施。龍桷參差以星布。陰室晝朗。粉垣皎曜以月明。及夫四海波晏。一人有慶。寒風初盡。陽月既正。蠻夷颯沓以來王。文物葳蕤以交映。信所謂不宰而合通。居中而作聖。¶ 

** 花萼樓賦(以花萼樓賦一首并序為韻)¶ 

:PROPERTIES:
:TITID: QTWTIT07200
:PERSID: QTWAUT0623
:END:

我唐有國。塹炎海而苑絕漠。封日域而隄流沙。生堯舜而開統。誕文景而承家。於茲百有二十載。開元皇帝御極。居藩符五馬之兆。在天豈一龍能加。愛弟則淮南之仙術。名王則臨淄之才華。朝有土階之約。官靡瑤臺之奢。飾舊館而納景。建飛觀而臨霞。長公子之自薄。塞主人之相誇。非徒擬花萼之麗。葢取諸棠棣之華。請循其始。仍舊而作。珍林自生。靈池不鑿。下池塘之烟霧。植掖垣之花萼。鳬鷖翕習而來止。樓臺山[:#AS-FBED:●]蹇嵼而相錯。雨日而雲起澄潭。霽夕而月懸高閣。歸梁國於上苑。通代邸於平樂。洞複道而為臨幸。¶ 

<pb:NFKB_QTW_p0333-12a>

矗層城而作垠堮。於是於城之陬。建此飛樓。橫邐迤而十丈。上崚嶒而三休。仰接天漢。俯瞰皇州。百鄽之所迴合。九逵之所夷猶。總萬象之多少。極二曜之環周。為棟宇之殊觀。實崇高之寡仇。葢術者之不陋。亦帝王之所遊。規模制度。去奢維素。方面曲折。匠石所務。浮欄鬱律而卻偃。飛甍參差而前注。連磴道而內屬。曳軒窗之橫騖。龍獸撫注而相驚。虹蜺亘薄而齊布。塗椒蘭以為馥。銜明月而為炷。牓題仲將之手。頌登文考之賦。六合清朗。天地靜謐。明主垂裳。賢臣屈膝。龍輿親覽。珠旗曉出。言羽衞以清帳。敕太史之擇日。點翠幕而夾道。列雲影而竟術。萬國爭馳而駢會。千官畢扈而咸秩。宮闕迢遙其若浮。郡國森羅以加一。廣宴頒大官之膳。鴻霈寬司寇之律。獻春之望。嚴更羅守。月上南山。燈連北斗。魚啟鑰於樓上。龍銜燭於帳口。帝城縱觀而駕肩。王宮望瞻而仰首。鼓吹更落。琴笙夜久。清歌齊升而切漢。妙舞連軒而垂手。張廣樂以建和。示至樂於㣥有。天子偃伯天下。高臨穆清。理國以道。與代作程。不純儉以愆德。不徇奢而害盈。建宮而豐其屋。則遵求舊。作室而節其用。則示閒情。其孝友也。署為花萼之號。其勤人也。則¶ 
<pb:NFKB_QTW_p0333-13a>
牓以政本之名。何聖人之啟意。物與道而相并。秦作阿房。而窮侈靡。漢宮未央。以自尊榮。由是展禮樂。開塾序。太學時薦。列國奉舉。擇仙郎為清選之官。闢星臺為明試之所。顧無智士之知難。而勞能者之虛佇。¶ 

** 柱礎賦¶ 
:PROPERTIES:
:TITID: QTWTIT07201
:PERSID: QTWAUT0623
:END:

稽古太初。穴處巢居。則大壯之垂象。上棟下宇。成其室廬。迨於中葉。僭奢違道。木衣緹緗。土被文藻。列蟠螭於欄檻。拖長虹於欀橑。謂桂柱之不堅。施柱礎以侔其壽考。相萬祀而一人。階天地而相保。其始也。徵士尚方。聚徒巖畔。經迴溪之紆鬱。梯嵯峩於天半。披林離之修蘿。刮莓苔之爛漫。曜雲霞之綵駮。嘉錦章之輝煥。圖嵌空。設妙算。或攻或鑿。叫嘯相贊。磓山成雷。擊石火散。初髣髴而縷析。忽砰以冰泮。五丁力殫。九牛流汗。自彼幽藪。登庸華觀。乃命王爾操繩。公輸削墨。規上成範。方下為則。錯坎缺之參差。開青熒之古色。入紅壁。對朱扉。廊迴月皎。殿廣星稀。隨風起潤。逐日呈輝。扣逶迤之環佩。拂迴旋之舞衣。及夫荏苒時移。崢嶸歲久。堂惟荊棘。塵埋戶牖。嗟建章之火流。何金石之可守。礎則不易。人將誰壽。礎兮礎兮全堅固。曾見深宮¶ 
<pb:NFKB_QTW_p0333-14a>
幾人故。夫礎之為德。既堅且貞。華而尚素。晦而尚清。象君子之待問。扣之則鳴。誠在位之有式。居必底平。平則可久。久則不傾。無靳固而守樸。非昭章而眩明。庶夫人之銳意。覽茲物而篤誠。¶ 

** 南至雲物賦(以題為韻)¶ 

:PROPERTIES:
:TITID: QTWTIT07202
:PERSID: QTWAUT0623
:END:

於赫至化。時惟大君。推歷比夫軒后。授人齊乎放勳。北風戒節。南至司分。驗律飛灰。遙應乎懸炭。登臺視祲。必在乎書雲。麗乎時方別色。天斂殘氛。星連珠而候曉。日合璧而呈文。衆瑞咸集。禎祥薦至。雲散黃光。天浮喜氣。金柯郁郁而蔽野。玉葉飄飄而委地。迴紀天表。永無兵意。災沴靡作。罷札瘥之虞。水旱不行。詠京坻之事。得此先甲。還同漢日之觀。報以豐年。不假春秋之備。於時帝在暘谷。風后陪驂。會玉帛而塗山有媿。朝公卿而汾水懷慙。佳氣從龍。遙連渭北。非烟拂日。俯對終南。懿聖誕之與萬。美皇道而超三。保章告其符祉。太史視其簪紱。應子月兮生一陽。奏黃鐘兮動萬物。乃明南至者。日極之數。視雲物者。歲占之故。其在必書。不[:#AS-8FBB:●]常度。慶瑞滿於圖牒。獻納盈其府庫。鳳凰下於元都。銅雀棲於溫樹。調玉燭而陰陽燮和。撫黔首而時¶ 
<pb:NFKB_QTW_p0333-15a>
令大布。日之方夕。歲聿云暮。才非瞽史。未知天道之祥。文似相如。願獻淩雲之賦。¶ 

** 對張侯下綱判¶ 
:PROPERTIES:
:TITID: QTWTIT07203
:PERSID: QTWAUT0623
:END:

** 　景張侯下綱不及地武賓遂貫之監者謂無揖讓之禮不坐奠豐上賓袒決而退¶ 
:PROPERTIES:
:TITID: QTWTIT07203
:PERSID: QTWAUT0623
:END:

國將郊禘。王有聘享。宴而習禮。射以觀德。大侯既抗。敦弓乃堅。天子張熊武之威。諸侯異朱元之殺。不及地武。何所失儀。高其下綱。誠為順理。然禮崇三讓。無聞固請之辭。射有五容。先招不至之誚。雖飲於少筭。自可奠豐。而獻爾發功。方觀袒決。於賓微為舍禮。在景何所[:#AS-8FBB:●]儀。但欲旌能。期於書過。¶ 

** 對向街開門判¶ 
:PROPERTIES:
:TITID: QTWTIT07204
:PERSID: QTWAUT0623
:END:

** 　于門告張第向街開門第云祖父有勳蔭¶ 
:PROPERTIES:
:TITID: QTWTIT07204
:PERSID: QTWAUT0623
:END:

東海于門。高容駟馬。南陽張第。榮珥七貂。通德未孚。薄言斯露。或以霞扉晝敞。臨大道之青樓。畫栱雲構。接長楊之綺陌。有同樹塞。不遠人境。車馬之客相闐。冠葢之賓坐合。若也人惟白屋。奢僭之辜何逭。必其地是朱門。公侯之家始復。有勳有蔭。既未審於高卑。應闔應開。誠可窮其新舊。¶ 

<pb:NFKB_QTW_p0333-16a>

敬申三覆。然定五刑。¶ 

