#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0827-16a> 
#+PROPERTY: JUAN 0828
欽定全唐文卷八百二十八¶ 

<pb:NFKB_QTW_p0828-01a>

* 趙觀文¶ 
:PROPERTIES:
:PERSID: QTWAUT2178
:END:

觀文。臨桂人。乾寧初進士第一。官侍講學士。¶ 

** 桂州新修堯舜祠祭器碑¶ 
:PROPERTIES:
:TITID: QTWTIT16741
:PERSID: QTWAUT2178
:END:

皇帝御宇。大順壬子季冬十二月。故府司空潁川陳公自¶
桂州觀察使膺制命。建靜江軍號。仍降龍節。明年春二月。¶
准敕有事於堯舜二祠。禮畢。顧謂府長史朱韞曰。吾軍旅¶
之事。則嘗聞之。俎豆之事。未之學也。子嘗知書好古。試詳¶
此禮。得合於經乎。韞惕然而對曰。韞塵走下僚。安敢輒議¶
<pb:NFKB_QTW_p0828-01b>
祀典。公諭之曰。古有[:#AS-92F9:⿰帛⿱丿糸]蕞定大禮者。皆草莽之士。爾今為¶
上佐。佐於郡政。何謙而不言。韞辭不獲已而對曰。嘗見開¶
元禮有祠古帝王之制。今請求知禮者共為刪定。矧帝舜¶
南巡。標乎古典。惟茲法物。豈可不周。由是命有司撰三獻¶
官冠衣劍佩三十有九。贊引禮生衣幘一十有六。籩豆簠¶
簋洗[:#AS-82F9:⿰罇]爵幡鼓七十有七。儀品斯畢。具表以聞。帝曰俞哉。¶
襃稱綸言。不載於此。今僕射彭(闕)兩兩使可繼巨屏。守簡¶
子至言者九。同關西不惑者三。追念前功。若已有之。以觀¶
文明廷擢第。故里遠歸。有陳蕃下榻之知。有智伯國士之¶ 
<pb:NFKB_QTW_p0828-02a>
遇。有魯肅指囷之意。有平仲脫驂之義。授書詰旦。猥屬斯¶
文。觀文謬以二雅得名。實未造軻雄之旨。克讓未果。是敢¶
直書。庶幾正教。傳乎不朽。作頌曰。¶ 

大哉堯舜。真風不弭。以聖禪聖。不子其子。舉賢登庸。投凶¶
禦魅。化匪逆人。羶寧慕蟻。大功漸著。南巡脫屣。九疑雨沉。¶
蒼梧雲起。偉歟元蹤。遺於桂水。蒼生思之。牢醴千祀。俎豆¶
禮缺。元侯克備。發揮古典。駢羅雅器。三獻得儀。雍容劍履。¶
教人為臣。可達深旨。翠巘稽天。紅輪出地。得君臯陶。千載¶
意氣。中興有常。無令伊恥。¶ 
¶
<pb:NFKB_QTW_p0828-02b>

* 朱朴¶ 
:PROPERTIES:
:PERSID: QTWAUT2179
:END:

朴。襄州襄陽人。以三史舉。由荊門令進京兆府司錄參軍。¶
改著作郎。累擢左諫議大夫同中書門下平章事。判戶部。¶
進中書侍郎。罷為祕書監。三貶郴州司戶卒。¶ 

** 遷都議¶ 
:PROPERTIES:
:TITID: QTWTIT16742
:PERSID: QTWAUT2179
:END:

古王者不常厥居。皆觀天地興衰。隨時制事。關中隋家所¶
都。我實因之。凡三百歲。文物資貨。奢侈僭偽皆極焉。廣明¶
巨盜。陷覆宮闕。局署帑藏。里閈井肆。所存十二。比幸石門¶
華陰。十二之中。又亡八九。高祖太宗之制蕩然矣。夫襄鄧¶ 
<pb:NFKB_QTW_p0828-03a>
之西。夷漫數百里。其東漢興鳳林為之關。南菊渾環屈而¶
流屬於漢。西有上洛重山之險。北有白崖聯絡。乃形勝之¶
地。沃衍之墟。若廣浚漕渠。運天下之財。可使大集。自古中¶
興之君。去已衰之衰。就未王而王。今南陽。漢光武雖起而¶
未王也。臣視山河壯麗處多故都。已盛而衰。難可興已。江¶
南土薄水淺。人心虛浮輕巧。不可以都。河北土厚水深。人¶
心強愎狠戾。不可以都。惟襄鄧實惟中原。人心質良。去秦¶
咫尺。而有上洛為之限。永無夷狄侵軼之虞。此建都之極¶
選也。¶ 
¶
<pb:NFKB_QTW_p0828-03b>

* 張弧¶ 
:PROPERTIES:
:PERSID: QTWAUT2180
:END:

弧。將仕郎試大理評事。¶ 

** 素履子序¶ 
:PROPERTIES:
:TITID: QTWTIT16743
:PERSID: QTWAUT2180
:END:

夫素履子者。取周易履卦初九素履往無咎。以純素為本。¶
履以履行為先。雖布衣。素須履先王之政教。故取天地之¶
始。乾坤之初。聖人設教之規。賢哲行道之跡。夫禍福之端。¶
生於所履。是以聖人以德履帝位。而不疚光明者也。士庶¶
履能辨上下。定民志。輒修一十四篇。號曰素履子。以為箴¶
誡而已。¶ 

<pb:NFKB_QTW_p0828-04a>

* 羅衮¶ 
:PROPERTIES:
:PERSID: QTWAUT2181
:END:

衮。成都臨卭人。舉文學優贍科。大順中進士。後仕梁。終禮¶
部員外郎。¶ 

** 請削奪王珙授贈官爵疏¶ 
:PROPERTIES:
:TITID: QTWTIT16744
:PERSID: QTWAUT2181
:END:

臣伏以罪在亂逆。慈后罔赦。事關懲勸。聖人恒執。其或生¶
漏刑辟。沒有追敓。萬代可知。百王不易之道也。竊見故保¶
義軍節度使贈太師王珙。於國不忠。於家不孝。身為首帥。¶
行桀紂之虐。名掛人倫。縱豺狼之性。頃乘京國患難。藉父¶
<pb:NFKB_QTW_p0828-04b>
叔勳勞。寵極將相。兇踰寇賊。坐召伯甘棠之樹。殘毒郡人。¶
對傅說築版之巖。侵侮王室。朝臣幕客。受戮辱者非少。軍¶
吏百姓。遭殺害者甚衆。朝廷比屬多事。每須含垢。而上天¶
不容。遂振疎網。雖假手麾下。幸就屠滅。然靡伏就法。終為¶
僥倖。向使珙能於晚節粗立一善。以功補過。誰曰不然。考¶
其終始。無改暴橫。以珙之骨。千鞭不足快憤嫉之人。陛下¶
以在宥垂風。崇恕御物。存其棺塚。為恩已厚。尚汙典冊。於¶
理實難。今復請追珙所受贈官爵。悉皆削奪。以正憲律。令¶
天下忠臣孝子。知陛下昭章淑慝。轉相慕効。將來儻復有¶
如珙類者。亦冀覩沒後之誅。而革其生前之慮。明時裁化。¶ 

<pb:NFKB_QTW_p0828-05a>

莫尚於斯。先為珙所害故給事中王柷以下一十人。尋蒙¶
聖造已各贈官。其官府寃死士庶。伏乞下陜州以勅弔祭。¶
存問其家。使並日之明。無所不足。如春之澤。深漸泉壤。甫¶
刑曰。皇帝哀矜庶戮之弗辜。言唐堯之德也。伏惟陛下與¶
堯同心。干瀆宸嚴。無任戰越之至。¶ 

** 請襃贈劉蕡疏¶ 
:PROPERTIES:
:TITID: QTWTIT16745
:PERSID: QTWAUT2181
:END:

右。臣衮伏以典禮襃榮。用廣哲王之道。生死抱痛。可念直¶
臣之魂。伏以陛下再闡皇圖。初平內患。善無歿而不紀。惡¶
<pb:NFKB_QTW_p0828-05b>
無存而不誅。事或有遺。臣敢不奏。竊見故祕書郎責授柳¶
州司戶臣劉蕡。當大和年。對直言策。是時宦官方熾。朝政¶
已侵。人誰敢言。蕡獨能指抑墮雨迴天之勢。欲使當門奪¶
官卿爵土之權。將令擁篲。遂遭退黜。實負寃欺。其後竟陷¶
侵誣。終罹譴逐。沉淪絕世。六十餘年。正士為之吞聲。義夫¶
為之飲泣。當時排先見之說。後代襲蔽聰之謀。寖成其風。¶
以至前歲。東內幽辱。西州播遷。旒綴竿而未危。矢及屋而¶
非亂。伏賴陛下德勝妖孽。義感勳賢。克返塵鑾。再安寶位。¶
向使蕡策得用。蕡才得施。則杜漸防萌。尋消逆節。豈殷憂¶
多難。遠及聖躬。以此追維。誠堪軫悼。當氛霧蔽虧之日。雖¶ 
<pb:NFKB_QTW_p0828-06a>
累朝明聖。其奈蕡何。及天地廓清之辰。則冥寞幽寃。必有¶
望於陛下矣。特乞宣付中書門下。顯加襃贈。仍勅天下州¶
府。求蕡子孫。振拔錄用。不獨慰耀九泉之骨。庶亦感勵四¶
海之心。冒凟宸嚴。臣衮無任戰懼殞越之至。¶ 

** 請置官買書疏¶ 
:PROPERTIES:
:TITID: QTWTIT16746
:PERSID: QTWAUT2181
:END:

臣聞竊謂堯舜所以成其聖哲者。稽古之力也。故書曰若¶
稽古帝堯。又曰若稽古帝舜。是則為國之要。在乎順考古¶
道而已。古事之效。布在㣥籍。茲歷代所以盛藏書之府。不¶
可一日而闕也。臣伏念祕閣四部。三館圖書。亂離已來。散¶
<pb:NFKB_QTW_p0828-06b>
失都盡。一為墜闕。二十餘年。陛下追蹤往聖。勞神故實。歲¶
下明詔。旁求四海。或遣使搜訪。或購以官爵。亦已久矣。然¶
而一編一簡。未聞奏御。加以時玩武事。不急文化。若非別¶
降聖謩。無因可致。臣今伏請陛下出內庫財。於都下置官¶
買書。不限經史之集。列聖實錄。古今傳記。公私著述。凡可¶
取者。一皆市之。部帙俱全。則價有差等。至於零落雜小。每¶
卷不過百錢。率不費千緡。可獲萬卷。儻或稍優其直。則遠¶
近趨利之人。必當捨難得之貨。載天下之書。聚於京師矣。¶
不惟充足書林。以備宣索。今三朝實錄未修。無所依約。便¶ 
<pb:NFKB_QTW_p0828-07a>
期因此遂有所得。斯又朝廷至切之務也。¶ 

** 謝史館裴相公啟¶ 
:PROPERTIES:
:TITID: QTWTIT16747
:PERSID: QTWAUT2181
:END:

某啟。伏以洪鈞播物。已在生成。朗鑑通幽。寧期照燭。伏以¶
相公三十五丈熙朝德茂。軌世才高。發言為襃貶之經。迴¶
顧是寒暄之律。自叨洪奬。愈切寵驚。近又見戶部王侍郎。¶
伏知造化工夫。不遺纎草。丹青潤色。偏及偶人。輝華而賤¶
質增榮。感激而雄眸有淚。實以衮家殊弁冕。業繼詩書。卷¶
懷於盛壯之時。浮泛於衰遲之日。詞科入仕。尋周一紀之¶
星。諫署升朝。亦改四年之火。雖復毛慙腹背。角困藩籬。何¶
<pb:NFKB_QTW_p0828-07b>
嘗不砥礪公方。琢磨文術。竟以長沙地窄。難呈宛轉之姿。¶
南郡鬼逢。每受揶揄之恥。俄消剝道。顯自明恩。霖施而窮¶
澤生流。瑞降而枯條更肄。得不乘風奮力。搦朽申勞。依魯¶
相之門牆。永隨車豎。仰殷宗之左右。長奉鼎梅。卑情無任¶
日夕兢惶生死銜戴之至。¶ 

** 謝監修相公啟¶ 
:PROPERTIES:
:TITID: QTWTIT16748
:PERSID: QTWAUT2181
:END:

某啟。某鄉品慙卑。朝班愧近。久託運籌之化。元無載筆之¶
能。今伏奉恩制。伏蒙相公特賜奏授前件官充職者。寵靈¶
重疊。敢幸於時來。塵忝過多。但驚於望外。下情無任戴恩¶ 
<pb:NFKB_QTW_p0828-08a>
感激量伎兢惶之至。伏以相公道壯龍圖。情專鳳策。兩掖¶
之內。以讜辭為先。三館之中。以信史為急。必銓名實。乃授¶
清華。固以時屬叡文。事當修舉。列聖之青編再輯。盛朝之¶
鴻藻將鋪。是宜對季札以歌唐。求孟堅而述漢。然後可以¶
昭彰一代。舄奕千齡。如衮之才。非此之任。誠欲奉身而退。¶
瀝懇以辭。無傷棫樸之風。自適輪轅之用。竊念早依門闥。¶
昨侍台階。聞善誘而遽已捧承。沾謬恩而莫遑辭讓。主文¶
譎諫。顧出納以何裨。廣記備言。審荒蕪而豈措。徒思竭力。¶
寧逭靦顏。唯當禀奉之忠。執持愚直。分職於仲山之下。庶¶
<pb:NFKB_QTW_p0828-08b>
展其能。受經於尼父之前。冀成其傳。効酬之志。灰沒為期。¶
卑情無任銜荷惕勵憂懼怔營之至。¶ 

** 第二啟¶ 
:PROPERTIES:
:TITID: QTWTIT16749
:PERSID: QTWAUT2181
:END:

某啟。幸以弱才。託於宏造。遂拾寒鄉之士。爰升近署之班。¶
雖與道翺翔。似無邪行。而隨波上下。安有直詞。是以久列¶
編修。常孤事任。一家之言莫就。空慕馬遷。三國之志未聞。¶
實慙陳壽。深宜免罷。稍獲遑寧。不謂相公尚貸簡書。且敦¶
方冊。才授改官之寵。仍還帖職之榮。乍簪筆於宸軒。復和¶
鉛於細閤。中書肄入。寧同著作之郎。相府依棲。乃類司徒¶ 
<pb:NFKB_QTW_p0828-09a>
之掾。分誠已過。恩亦太隆。既辭讓以難諧。但憂兢而罔寘。¶
穀梁清婉。休校力於短長。王隱混淆。預甘心於譏誚。營職¶
為務。投生以酬。下情無任感激省循光忝。愧懼之至。¶ 

** 謝宰相啟¶ 
:PROPERTIES:
:TITID: QTWTIT16750
:PERSID: QTWAUT2181
:END:

某啟。伏以居有熊左右之司。每聞沮誦。著周穆存亡之(闕¶
一字)但記戎夫。規動止於九天。法春秋於百代。某雖愚懵。¶
知此重難。況復皇朝廢置之物。便搜才實。近日選求之慎。¶
必在英華。峻等級於螭階。盛風流於鳳闕。某則寒陋。分無¶
希望。伏以相公協兆為師。奮庸熙載。將行大道。上繼於宣¶
<pb:NFKB_QTW_p0828-09b>
尼。誘進單門。下同於王儉。不以某諫垣空食。史閤曠官。特¶
興久次之嗟。俾授殊遷之命。暄臨黍谷。方知律呂之聲調。¶
境入蓬山。孰謂風飇之道阻。徒成踴躍。莫獲逡巡。副燕臺¶
尊隗之心。奉孔里鑄顏之化。巍巍聖德。雖期有舉必書。赫¶
赫台光。定是無階上報。榮懼感激。不任下情。¶ 

** 謝諸知已啟¶ 
:PROPERTIES:
:TITID: QTWTIT16751
:PERSID: QTWAUT2181
:END:

某啟。伏奉恩制。除授前件官者。事匪心期。恩將敵至。榮懼¶
憂惕。不任下情。伏以某用乏適時。言非悟主。雖困泥塗之¶
辱。敢希朝序之榮。伏蒙某官念以吾道依棲。斯文宗仰。懇¶ 
<pb:NFKB_QTW_p0828-10a>
動吹噓之力。終諧憐奬之心。遂使縣吏塵銜。擺脫忽同於¶
蟬蛻。諫臣清級。超昇遽遂於鸞翔。叨忝何多。提攜至此。竊¶
復念孤單事契。愚魯性靈。苟非示以修塗。安得縻茲好爵。¶
獻可替否。諒無補於皇明。徇義忘身。庶粗酬於恩德。卑情¶
無任感戴激切之至。¶ 

** 第二啟¶ 
:PROPERTIES:
:TITID: QTWTIT16752
:PERSID: QTWAUT2181
:END:

某啟。某操行無奇。文章匪瞻。拾遺左右。三年未望於轉遷。¶
約史春秋。五夜寧通於夢想。斯亦孤單雅分。頑魯自宜。忽¶
踐履於清華。諒因依於賢達。伏以某官優容下位。奬進微¶
<pb:NFKB_QTW_p0828-10b>
才。荀君之日月在躬。道存瞻矚。王氏之風塵外物。榮遂品¶
題。故得譽徹中台。名聞東觀。遽簉彌縫之地。仍參著作之¶
庭。祇奉寵光。若臨泉谷。靜循叨竊。實自門牆。敢不永抱兢¶
銘。深虞負累。以當官而贖(一作瀆)忝。用舉職以酬知。求女媧¶
鍊石之方。潛裨碧落。就太史藏山之事。(一作筆)試學青編。尚¶
覬宗師。更傳䂓矩。下情無任攀戴靦汗之至。¶ 

** 第三啟¶ 
:PROPERTIES:
:TITID: QTWTIT16753
:PERSID: QTWAUT2181
:END:

某啟。伏以記事之官。顯司存於戴禮。侍臣之職。正號位於¶
隋朝。自古不輕。方今為(一作尤)重。豈期幽介。遽獲忝塵。此乃¶ 
<pb:NFKB_QTW_p0828-11a>
某官道著訏謨。情敦片善。偃彼小人之草。列諸君子之林。¶
遂令補衮掖垣。仍叨筆削。珥貂仙室。更踐清華。得不上報¶
鴻恩。旁酬重德。日月簡編之効。敢怠於季(一作學)終。雪霜松¶
柏之心。佇彰於歲晚。榮懼感奮。不任下情。¶ 

** 謝江陵借宅啟¶ 
:PROPERTIES:
:TITID: QTWTIT16754
:PERSID: QTWAUT2181
:END:

某啟。伏以衮荒扉夙掩。蓽路今飄。雖曳裾果在於朱門。而¶
握髮何妨於白屋。伏蒙令公奬以來能擇地。去俟朝天。恐¶
馬援之災氛。寧逃漏濕。念揚雄之風雨。須託帡幪。特借華¶
居。俾安滯跡。況復牀分上下。器備圓方。障錦飄紅。則土皆¶
<pb:NFKB_QTW_p0828-11b>
被繡。幕雲浮翠。則木鮮呈材。愛忽異於吾廬。誤將同於君¶
室。遂得彌寬徯后。更盡依劉。宛如夫子之牆。不在隸人之¶
館。揣循涯分。抃戴恩光。家雖喪而狗已如歸。關欲度而雞¶
不難學。館開碣石。畧為鄒衍之身。臺認章華。永荷楚王之¶
德。下情無任感遇激切之至。伏惟俯賜鑒察。謹啟。¶ 

** 謝江陵津致赴闕啟¶ 
:PROPERTIES:
:TITID: QTWTIT16755
:PERSID: QTWAUT2181
:END:

衮啟。伏蒙令公念以赴闕奔馳。臨途窘罄。特頒厚賜。用備¶
促(一作俶)裝。捧命循涯。無任荷戴惶灼之至。伏以衮拙艱成¶
性。窮約處身。寧殊枕祉之郎。謬列伏蒲之地。昨以西京無¶ 
<pb:NFKB_QTW_p0828-12a>
象。南國迷方。蒼黃於河華之間。流落於漢地之外。荊州劉¶
表。幸獲依棲。南郡馬融。叨陪訓說。爰從殺節。以及熙春。恩¶
知將日月兼深。惠䘏與邱陵比峻。今則周傾再定。禹會重¶
修。既憑桓后之功。且懼防風之戮。輒將行計。上軫沖襟。伏¶
惟令公韜世量宏。濟人心侈。組駢緡繈。委彼貨泉。七百里¶
以趨程。茲辰頓贍。二十萬之為贈。今代所稀。得不泣類鮫¶
人。慙同劍客。歸赤墀而有賴。顧元幙以難忘。突劍觸鋒。始¶
稱効酬之分。抽毫命牘。終餘感慨之誠。竟乏雄詞。徒揚懦¶
氣。銘誓激切。不任下情。伏惟俯賜鑒察。¶ 
¶
<pb:NFKB_QTW_p0828-12b>

** 答魏博羅太尉啟¶ 
:PROPERTIES:
:TITID: QTWTIT16756
:PERSID: QTWAUT2181
:END:

衮啟。都衙侯司徒到京。伏奉寵誨。卑情無任欣躍兢戴之¶
至。伏以太尉二十二叔國步縈心。藩條繫慮。籌算方殷於¶
大者。緘封宜畧於小哉。况衮再從宗盟。至為卑末。庶僚品¶
秩。仍是瑣微。乃蒙掛在風襟。形於賜問。奬飾用光其瞹昧。¶
慰安將勵其辛勤。蓬島音書。異術靡勞於方士。蕺山翰墨。¶
真蹤遽覩於羲之。捧且不勝。喜難自定。亦復載窺隆旨。深¶
省賤軀。豈叔父私恩。偏存睦族。豈王侯公道。廣及懷才。蓋¶
以太尉二十二叔學擅鴻儒。詞摛麗藻。臨戎按節。全忘掌¶ 
<pb:NFKB_QTW_p0828-13a>
武之尊。握牘含毫。但記為文之客。得不終身永佩。拭目頻¶
觀。祕之若三皇內文。寶之如歷代傳璽。言慙善對。謝宗哲¶
以何因。義貴能酬。銘已知而莫極。榮荷惶灼。不任下情。¶ 

** 至襄州寄江陵啟¶ 
:PROPERTIES:
:TITID: QTWTIT16757
:PERSID: QTWAUT2181
:END:

袞啟。伏念昨將蓬蔕。久寓棠陰。德隆於雲夢之山。惠浸於¶
瞿塘之水。已於荊聶。備講恩讐。豈向舂陵。徒陳主客。伏以¶
令公雄才不世。茂績無倫。威揚戎閫之先。仁洽士林之表。¶
頃以竿麾暴國。漂流幸許其棲簷。今則羽衛還宮。資遣又¶
令其赴闕。斯可謂事關舒慘。恩極始終。其往也。異彈鋏以¶
<pb:NFKB_QTW_p0828-13b>
求車。其去也。免吹篪而乞食。遂使仲宣遭亂。休假日以登¶
樓。明遠還都。得侵星而赴路。力非可報。感豈勝言。[:#AS-8BE1:●]爾辭¶
違。漸成遐阻。出荊門而迴首。詎見麾幢。渡漢水以盟心。惟¶
懷金石。以今月十九日發襄州。邐迤北去。攀涕結戀。不任¶
下情。謹附狀啟陳。伏惟俯賜鑒察。¶ 

** 秦論上¶ 
:PROPERTIES:
:TITID: QTWTIT16758
:PERSID: QTWAUT2181
:END:

亡秦者。不在胡亥趙高子嬰。亦不在始皇。亡秦者李斯也。¶
胡亥固亡國器也。以秦授之者過也。趙高不幸秦狗之瘈。¶
左右者不圖。則固噬其主矣。子嬰立於已亂。四十餘日而¶ 
<pb:NFKB_QTW_p0828-14a>
亡。考其行事。不無庸主之材。其猶坐四屋之間。環火已熾。¶
雖有殺火之術。欲設何由哉。始皇雖不以仁義。死之日。天¶
下無事。民為擇君。但其遺詔不行於斯耳。李故有名天下。¶
臣主相得。六國既平。不能於此時推廣。使秦修帝王之道。¶
固亦失矣。及始皇外崩。姦臣謀亂。又不能於此時制變。為¶
存秦之計。卒使趙高得行其謀。胡亥極其惡。子嬰孤死於¶
蒼黃之地。始皇失賢嗣。遂暴惡於後世。嬴氏之鬼以不食¶
者。李斯之故也。然則趙高之際。為李斯者。義宜柰何。奔蒙¶
恬。立扶蘇。為國討賊。以固其社稷可也。當是時。蒙恬與扶¶
<pb:NFKB_QTW_p0828-14b>
蘇將三十萬之師屯上郡。蒙恬之威。外震匈奴。內信秦國。¶
三世積功。兄弟忠信。尊用於世。扶蘇長子。直諫而出。雖然。¶
始皇故知之。所以無詔封諸子。而獨書與扶蘇。欲以為嗣。¶
雖天下之人。皆知其賢。而以為當立。故陳勝吳廣作亂。乃¶
詐託公子扶蘇。以從民望。向使李斯以蒙恬之威舉其兵。¶
以扶蘇之望令天下。而誅一趙高。豈難哉。賊臣既誅。恬斯¶
乃復相與盡其材。輔賢明之主。以寬靜天下。秦不亡矣。不¶
唯不亡。且將興。斯不務出此。耽祿畏害。[:#AS-8C4B:⿰⺖木]憰於傾危之際。¶
使秦有殺適立庶。淫刑虐法。殺君亡國之惡。窮天地而不¶ 
<pb:NFKB_QTW_p0828-15a>
振者。李斯之故也。悲夫。¶ 

** 秦論下¶ 
:PROPERTIES:
:TITID: QTWTIT16759
:PERSID: QTWAUT2181
:END:

或謂衮曰。子言秦亡與存秦之計明矣。吾聞國之興亡。乃¶
有天命。設使李不失其計。秦果不亡乎。衮曰。吾雖不言天。¶
其實天之道。子雖稱天以問我。而未識天之說。夫所謂天¶
者。平無私也。故曰皇天無親。唯德是輔。君人者有德。天則¶
贊而興之。無德。則革而亡之。興亡之命在乎天。而所以興¶
亡在乎人也。商書曰。夏王弗克庸德。慢神虐民。皇天不保。¶
監於萬方。啟迪有命。眷求一德。俾作神主。此言桀不能常¶
<pb:NFKB_QTW_p0828-15b>
有德。不敬神明。不恤下民。天下不安桀之所為。乃廣視萬¶
邦有堪天命者。則開而導之。以湯有純一之德。求使代桀¶
為天地神祇之主也。故曰非天私我有商。惟天祐於一德。¶
二世無德。為所以亡之道。天是以革而亡之。使扶蘇果立。¶
則固有德。為所以興之道。天必贊而興之矣。不當奪嬴與¶
劉。代夏以商也。或曰。李斯之失。當責其不任職。雖曰不忠¶
不智也。子加以亡秦之諡。不亦重乎。衮曰。吾豈欲加諸斯¶
也。蓋聖人之道。不得易焉。昔鄭公子殺靈公也。謀於子家。¶
子家權不足以禦亂。懼譖而從之。春秋以首惡。故書曰鄭¶ 
<pb:NFKB_QTW_p0828-16a>
公子歸生殺其君夷。斯其類也。子欲易聖人之道乎哉。¶ 

** 二銘(并序)¶ 

:PROPERTIES:
:TITID: QTWTIT16760
:PERSID: QTWAUT2181
:END:

黃帝作巾几之法。孔甲有盤盂之誡。太公陳觴鏡之銘。所¶
以昭成敗而防遺闕也。衮不敢追蹟聖賢。輒取枕杖二物。¶
而為之銘。亦古之賤士不忘君臣之分也。¶ 

** 　枕銘¶ 
:PROPERTIES:
:TITID: qtw-d1e224034
:PERSID: QTWAUT2181
:END:

或枕或欹。有安有危。勿邪其思。¶ 

** 　杖銘¶ 
:PROPERTIES:
:TITID: qtw-d1e224039
:PERSID: QTWAUT2181
:END:
¶
<pb:NFKB_QTW_p0828-16b>

身之疲。杖以扶之。國之危。賢以圖之。¶ 

** 田說¶ 
:PROPERTIES:
:TITID: QTWTIT16761
:PERSID: QTWAUT2181
:END:

一夫田。甲氏乙氏判而農之。乙氏糞其田。田善收。甲氏以¶
為不善。守天地之和。風雨之絜。而不善收。噫。造化之功。不¶
如糞土乎。¶ 

** 倉部柏郎中墓誌銘¶ 
:PROPERTIES:
:TITID: QTWTIT16762
:PERSID: QTWAUT2181
:END:

近代科學之家。有柏氏倉部府君諱宗回字幾聖。祖士良。¶
忠州司馬。父暠。毛詩博士。贈國子司業。君踵父學開元禮。¶
咸通中。考官第之。尚書落之。不勝壓屈。因罷。取家蔭出身。¶
選為州縣官。歷數任。從軍幕為判官。皆有聞。相國文昭公¶ 
<pb:NFKB_QTW_p0828-17a>
甚重之。授著作郎於蜀行朝。上即位數年。承反正之後。將¶
修太廟。時見饗九廟十二室。而實七代。議者以為天子七¶
廟。六經無九廟文。又欲以穆宗宣宗為二廟。僖宗為一廟。¶
出敬宗文宗武宗為別廟。文武百官參議不能定。或薦君¶
於相國徐君。遂擢授太常博士。及進議。請修奉九廟十四¶
室。於是援引經籍。研校今古。發出九廟九代之議。追祔代¶
宗德宗二廟。穆宗宣宗通為一廟。以僖宗添為一室。敬宗¶
文武德懿宗為一廟。親不可出。其推次代室。分齒昭穆。為¶
哲然矣。又下百官赴尚書省參詳。咸以為允。奏請行之。天¶
<pb:NFKB_QTW_p0828-17b>
子嘉奬。敬依其議。然其徵據乃尚書正文。而不用鄭元之¶
說。其法制乃殷周遠事。而不取漢魏已下。故時人多疑之。¶
遂與數家爭論。雖未行其議。而亟加寵秩。始遷虞部員外¶
郎。賜緋魚袋。歲中轉虞部郎中。明年遷倉部郎中。加朝散¶
大夫。年六十一。以光化二年二月二日。卒官京師。某月日。¶
歸葬先人之塋於邠州。夫人清河張氏。子廷徽。開元禮登¶
科。廷鸞尚幼。君撰王公家廟錄五卷。奏議論難宗廟之書¶
萬有餘言。銘曰。¶ 

幾聖之道。予實親之。幾聖之言。予實聞之。宗廟之事。一何¶ 
<pb:NFKB_QTW_p0828-18a>
專奇。討摘奧冥。不由於師。乃鄙鄭元。乃悅湯伊。今世之人。¶
安得不疑。賜服熒熒。省行屢征。元裒華。雖死不瞑。親見夫¶
子。其勢不行。夫子既沒。庶幾乎明。苟如斯言。遺恨可平。尚¶
或有知。時觀吾銘。¶ 

¶
