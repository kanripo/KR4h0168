#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0834-15a> 
#+PROPERTY: JUAN 0835
欽定全唐文卷八百三十五¶ 

<pb:NFKB_QTW_p0835-01a>
　錢珝(五)¶ 

** 代集賢崔相公謝賜官誥表¶ 
:PROPERTIES:
:TITID: QTWTIT16920
:PERSID: QTWAUT2198
:END:

臣某言。伏奉聖慈。賜臣某階某官。食邑若干戶。官誥一通¶
者。臣某中謝。臣伏以周官所建。冡宰是先。進階陛之名。增¶
井賦以數。重在彞典。合為渥恩。冒寵以來。偷安而處。不能¶
退讓。方懼滿盈。詎謂陛下每顧舊章。必加優禮。雅誥既垂¶
於綸綍。侍臣忽降於宮闈。五彩相鮮。且成文於潤飾。萬鈞¶
比重。幾無力以捧持。聚族咸觀。省躬何稱。遭遇莫酬於君¶
父。寶藏空戒於子孫。竊視權衡。惟思砥礪。臣某無任感恩¶
<pb:NFKB_QTW_p0835-01b>
荷聖激切惶越之至。¶ 

** 代集賢崔相公謝賜官誥表¶ 
:PROPERTIES:
:TITID: QTWTIT16921
:PERSID: QTWAUT2198
:END:

臣某言。今月某日。賜臣某官誥一通者。臣某中謝。臣敢謂¶
皇慈。仍加霈澤。固讓而丹誠莫遂。退思而元造寧酬。今者¶
特降近臣。遽臨私室。琅函乍啟。捧持空耀於微躬。寶軸載¶
觀。燦爛仍驚於衆目。榮光併集。舒卷不遑。難勝黼黻之文。¶
何補燮調之任。唯當千慮。以荷萬幾。見可而進之謀。知無¶
不為之力。用裨至理。庶奉休期。仰戴聖慈。臣某無任省已¶ 
<pb:NFKB_QTW_p0835-02a>
感恩之至。¶ 

** 代集賢崔相公謝賜官誥表¶ 
:PROPERTIES:
:TITID: QTWTIT16922
:PERSID: QTWAUT2198
:END:

臣某言。臣先蒙恩命。授集賢殿大學士。今月某日中使至。¶
忽承霈澤。降自重霄。再披五色之文。若戴千鈞之重。臣某¶
中謝。伏惟尊號皇帝陛下求衣待旦。側席視朝。方致理於¶
雍熙。每仰成於輔相。臣自慚竊位。唯懼曠官。未獲避賢。何¶
堪假寵。爰驚瑣質。更被鴻私。提玉鉉於中台。已憂公餗。總¶
石渠之祕署。兼集㣥才。當文德之大朝。實名儒之大任。今¶
者遽頒雅誥。益示皇慈。兼命王人。且臨私第。琅函乍啟。光¶
<pb:NFKB_QTW_p0835-02b>
凝紫府之烟。寶軸潛舒。潤帶金盤之露。空知焜耀。無報睿¶
明。臣某無任荷聖感恩兢懼之至。¶ 

** 代宰相謝示白野鵲表¶ 
:PROPERTIES:
:TITID: QTWTIT16923
:PERSID: QTWAUT2198
:END:

臣某等言。今月某日。高品張師道至。奉宣聖旨。示臣等涇¶
州所進白野鵲者。臣聞白為正色。鵲實靈禽。在五行而賦¶
稟金精。於衆鳥而有殊羽族。臣某中謝。伏惟尊號皇帝陛¶
下應上天之道。必順五行。遂萬物之情。非徒衆鳥。宜獲降¶
祥之類。以昭致理之心。是以素翼流光。丹眸耀衆。俄呈瑞¶
質。能弄好音。應圖牒以自來。詎網羅之所得。諸侯入獻。史¶ 
<pb:NFKB_QTW_p0835-03a>
氏明書。寧同集樹之烏。堪並紀年之雀。方開景運。實契禎¶
符。臣某等謬贊皇猷。竊觀神貺。無任賀聖歡忭之至。¶ 

** 代宰相宣示白鵲白鸜鵒表¶ 
:PROPERTIES:
:TITID: QTWTIT16924
:PERSID: QTWAUT2198
:END:

臣某等言。今月某日。高品張徒羽至。奉宣聖旨。示臣某物¶
者。至化無私。殊祥畢萃。既光史策。允叶元符。臣某中謝。伏¶
以西方主白。金氣應秋。故靈禽頻見於塞垣。元貺實昭於¶
人事。遂使載飛之類。皆呈受采之姿。以物窺天。知天感聖。¶
犬戎柔服。必無犯於西方。禾黍豐登。將有成於金象。假茲¶
毛羽。降彼藩隅。既來獻於帝居。獲同觀於公府。何能翼戴。¶
<pb:NFKB_QTW_p0835-03b>
徒荷休明。臣等無任舞詠聳抃之至。¶ 

** 代宰相謝賜布帛表¶ 
:PROPERTIES:
:TITID: QTWTIT16925
:PERSID: QTWAUT2198
:END:

臣某言。今月某日。中使某至。奉宣聖旨。賜臣布一千疋絹¶
二千疋者。臣某誠哀誠感頓首頓首。臣災集衰門。禍貽諸¶
父。執禮既循於經典。成喪將服於冠裳。何言臣子之情。必¶
軫君親之念。近效承命。飛星忽降於重霄。寵數有章。束帛¶
載頒於內府。哀榮曲被。跪受難勝。上感聖慈。臣無任涕泣¶
惶越之至。¶ 

** 嘉會節宰相謝酒食表¶ 
:PROPERTIES:
:TITID: QTWTIT16926
:PERSID: QTWAUT2198
:END:

<pb:NFKB_QTW_p0835-04a>

右。伏以香火至誠。祝後天於萬歲。弦匏飾喜。會率土於三¶
春。敢望宸衷。恩隆輔弼。王人遞降。寵錫爰加。酒醞繼陳。炮¶
燔兼至。名茶馥郁。嘉果駢羅。嘗珍而食指先驚。敢忘盈滿。¶
竊位而憂心已醉。寧待獻酬。仰望睿慈。臣某等無任兢感¶
懽忭屏營之至。¶ 

** 代宰相謝降朱書御札表¶ 
:PROPERTIES:
:TITID: QTWTIT16927
:PERSID: QTWAUT2198
:END:

臣某言。今月某日。中使某至。奉宣聖旨。頒示御札。以貶黜¶
張道古事。更令申誥中外者。聖旨昭垂。㣥情胥悅。臣某中¶
<pb:NFKB_QTW_p0835-04b>
謝。臣伏念元和中。吏部侍郎韓愈因陳佛骨。遂拜封章。以¶
為前古奉佛帝王。年代猶促。憲宗以人臣去就。乖忤非輕。¶
震怒所臨。遂竄荒裔。憲宗英主。韓愈名臣。典記可行。事無¶
不順。今張道古狂瞽所獻。斥犯非常。凡曰在庭。皆知難恕。¶
深宏睿哲。且欲含容。雖匿瑕之道則然。於犯上之名斯重。¶
臣等請行譴逐。陛下尚顧物情。宸翰所臨。皇言曲被。盡賀¶
為君之盛。咸知六德之能。捧戴聖慈。如親丹扆。臣某等無¶
任銘篆兢越榮感之至。¶ 

** 代史館王相公謝令樞密使宣諭奸邪表¶ 
:PROPERTIES:
:TITID: QTWTIT16928
:PERSID: QTWAUT2198
:END:

臣某等言。臣嘗讀漢史。竊見上官桀桑宏羊皆惡霍光之¶ 
<pb:NFKB_QTW_p0835-05a>
忠於王室也。欲奪其權。遂詐為燕王上書。言光將有非常¶
之變。而昭帝知其詭詐。欲害賢良。顯發怒言。保明元輔。識¶
者以為漢昭之聰睿。遠過周成。臣等每閱其書。實感其事。¶
以為後代不復有之。今月某日。獲延英奏事。親奉聖言。且¶
以陛下深懼艱屯。欲清教化。寤亂階於前事。窮蠹本於小¶
人。既已誅鋤。方期屏絕。而常有技術賤微之輩。班行險躁¶
之徒。潛結詭謀。輒投邪隙。且相援引。遂有譖傷。間諜滋深。¶
根株甚鉅。而聖心不動。睿鑒有融。盡辨讒諛。靡容交亂。致¶
臣於不疑之地。知彼有禍人之心。且赫揚於斯。必令懲革。¶
<pb:NFKB_QTW_p0835-05b>
覬於左右。永杜奸邪。臣等且懼且驚。載思載感。還至公府。¶
未知所安。樞密使某等。又至中書備傳睿旨。伏知是李遂¶
劉達等。共謀推薦李潔秉政。因此大惑天聽。君臣之所難¶
聞。乾坤之所共棄。有李遂之奏。肆志巧言。而陛下不以為¶
疑。祗以為怒。凡所布諭。必盡洪纎。某等復宣陛下之言。不¶
惟保任臣等。兼欲擊斷此輩。彰明我心。臣等稟命而思。激¶
情以泣。自有邦國。誰無君臣。今此讒邪。忍施陷穽。密搆於¶
一夫之口。何術可知。潛行於萬乘之前。何人敢辨。雖陛下¶
察之不惑。隱之不言。有此釁端。加於輔相。臣之寤寐。將至¶ 
<pb:NFKB_QTW_p0835-06a>
驚狂。一旦親奉堯言。俾行漢律。使罪人斯得。餘纔自安。復¶
使微臣。必無他慮。食駃騠者。未足為德。喻媒孽者。未足為¶
辭。李遂輩擠臣於不測之谿。陛下賜臣以援溺之手。誣臣¶
以難明之罪。陛下諭臣以必信之言。彼昭帝之時。漢家方¶
盛。霍光之辨。且有詐書。今李遂得於艱苦之朝。進傾危之¶
說。宸聰之外。孰可得聞。則臣等塗汙一浸。江漢難濯。歿為¶
野土。誰為呌閽。不有睿明。焉知昭釋。感入骨髓。誓諸神祇。¶
千拜首以何為。一剖心而始足。惟當竭誠啟沃。戮力弼諧。¶
盡毀家紓難之謀。繼圖國忘身之策。尚疑丹悃。未答皇私。¶
<pb:NFKB_QTW_p0835-06b>
荷聖感恩。臣等無任抃蹈兢慄涕泣屏營之至。¶ 

** 為西川崔僕射謝卻赴劍南表¶ 
:PROPERTIES:
:TITID: QTWTIT16929
:PERSID: QTWAUT2198
:END:

臣某言。自中使馬承倩送臣卻至所部漢川迴。監軍中使¶
孟遊仙等續發。北面拜天。南旋舊鎮。望九門而彌遠。顧三¶
蜀而何情。如丹之心。具列前表。庶明臣子之分。以期君父¶
之知。臣某中謝。臣四度興師。每冬獻捷。願將邊事。親達宸¶
聰。比恐三軍。阻臣行計。潛裝密辦。亦既經年。上都贏糧。傍¶
路支費。事皆前定。誓衆遂行。日望京闕。天威咫尺。豈知時¶
乖運末。屬彼外虞。徵發之期。指蹤又切。進退難處。彷徨以¶ 
<pb:NFKB_QTW_p0835-07a>
還。有心未明。有口猶閉。若撻之恥。空思於堯舜。戀主之誠。¶
倍慙於犬馬。臣知從事官王忻傅遙。自經驅使。積有歲時。¶
言行惟一。為臣腹心。當今切務。具如別狀。悉令密啟。遠達¶
由衷。伏乞聖慈。俯迴神鑒。仍賜容納。許以畢辭。天下幸甚。¶
天下幸甚。其有不載文墨。更令附口奏聞。皆是刳心所陳。¶
豈為億中之說。倘可裨補。雖死猶生。區區赤實。敢希萬一。¶
臣以今月某日卻至成都訖。整齊戎事。即赴行營。西藩動¶
靜。續冀奏聞。衆星微象。長拱北辰。勺水細流。盡朝東海。惟¶
臣不及。飲恨何言。無任感戀屏營之至。謹奉表陳謝以聞。¶ 
¶
<pb:NFKB_QTW_p0835-07b>

** 代戶部孫相公謝授兄太常卿表¶ 
:PROPERTIES:
:TITID: QTWTIT16930
:PERSID: QTWAUT2198
:END:

臣某言。伏奉今月某日勅命。授臣親兄太常卿檢校右僕¶
射者。霈澤下臨。私室相慶。臣某誠歡誠荷頓首頓首。臣兄¶
某。抱公藏器。據德有隣。為善而不欲近名。從政而但思利¶
物。自臣遽升台輔。獲導化源。雖向國去私。戒臣常切。而入¶
門避事。遠謗每深。出趨垂拱之朝。退務掩關之樂。陛下禮¶
行舟楫。念及塤篪。慰其友愛之懷。進以優崇之秩。伏以九¶
卿之位。歷代所尊。舜以三禮命伯夷。漢以奉常加稷嗣。倚¶
古則重。得人始光。用典之難。敢言兄氏。方懷慚惕。忽荷皇¶ 
<pb:NFKB_QTW_p0835-08a>
私。而階峻銀青。寵兼端揆。喜溢在原之屬。恩加當軸之臣。¶
既激弼諧。且宏名教。股肱作輔。莫成鎮撫之功。手足相須。¶
但有胼胝之誓。臣無任愧竦之至。¶ 

** 為宰相謝內宴表¶ 
:PROPERTIES:
:TITID: QTWTIT16931
:PERSID: QTWAUT2198
:END:

臣某言。臣聞古之王道。美在詩人。爰徵式宴之名。則有鹿¶
鳴之什。俎豆既列。筐篚亦陳。㣥臣享而受之。得使盡其心¶
也。能追古道。實在哲王。臣某中謝。伏惟尊號皇帝陛下聖¶
文有作。臨照克明。昨者以告見祖宗。率兩宮而偕行重典。¶
祈禱天地。感百神而已報豐年。方屬清和。更宏慈惠。遂當¶
<pb:NFKB_QTW_p0835-08b>
暇日。乃闢廣場。既接輔臣。兼延卿士。我心則悅。洞開咫尺¶
之顏。不醉無歸。畢降獻酬之禮。而又深形睿旨。新製樂章。¶
但臣等忠則有思。拙而無補。陛下勉其翼戴。播在弦歌。竊¶
聽鏗鏘。空知慚感。為恩如此。何力可勝。徒以宮殿飾同。(疑)¶
文符混一。舞成奇字。更俟太平。待季子之請觀。笑吳宮之¶
教戰。盡如解慍。詎異聞韶。況凡有嘉籩。親令下筯。臣細之¶
事。指顧不違。鴻私曲被於茲辰。寵遇頗踰於往列。仍蒙賜¶
賚。且極纎華。伏自侍宴已來。還家自省。燮理欲酬於元造。¶
終乏嘉謨。傳聞空徧於遠方。彌光聖德。君臣共樂。史冊可¶ 
<pb:NFKB_QTW_p0835-09a>
書。臣某等無任銜恩涕感歡榮忭躍之至。¶ 

** 為兩省官謝內宴表¶ 
:PROPERTIES:
:TITID: QTWTIT16932
:PERSID: QTWAUT2198
:END:

臣某等言。臣聞謂傾心於百辟。向日雖同。觀拱極於衆星。¶
在天各遠。所以會朝之地。每隔丹墀。而燕私之嘉。忽親黼¶
扆。注渥恩而則可。求故實以未聞。事出常倫。感深庶位。臣¶
某等伏以考擊鍾鼓。鋪陳几席。恭惟列聖。常命周行。且屬¶
宴安。仍須物用。匪勞規畫。始就歡娛。今陛下以尚念多難。¶
不為自逸。外闕貢輸之數。內無饒羨之資。蓋以臨昧旦而¶
謁宗祧。彞章必具。仰昊天而祈稼穡。甘澤已頻。方當行慶¶
<pb:NFKB_QTW_p0835-09b>
之時。且欲與人同樂。昨者昭垂睿睠。俯接㣥僚。忘憂而飲¶
備六清。既飽而羞踰百品。戒膳夫之失飪。詔酒正以如澠。¶
賜者鮮闕。行之皆徧。飾喜則聲從禹律。製曲則音自堯聰。¶
樂和而鳳鳥應來。舞妙而薰風共轉。曲形文字。全為生靈。¶
承天詔以咸觀。兼聞金石。泛恩波而已醉。不待[:#AS-82F9:⿰罇]罍。柏梁¶
殿唯召詞臣。華林園亦非密座。共當異寵。難並茲辰。光束¶
帶而更勵立朝。顧綵繒而彌慚勝質。則微臣非徒享滋味¶
聽鏗鏘而已。霑纓感德。稽首拜章。臣某等無任荷恩激切¶
榮耀屏營之至。謹奉表陳謝以聞。¶ 

<pb:NFKB_QTW_p0835-10a>

** 代兵部崔相公謝追贈三代表¶ 
:PROPERTIES:
:TITID: QTWTIT16933
:PERSID: QTWAUT2198
:END:

臣某言。伏奉某月某日制命。追贈臣亡曾祖某贈某官。亡¶
祖某贈某官。亡父某贈某官。伏以恩深逝水。澤及重泉。哀¶
極失圖。感惟增懼。伏念先臣。實逢聖代。寵被乘軒之數。名¶
傳汗簡之書。而隙駟難畱。隴樹斯拱。積感既深於霜露。叨¶
榮復忝於陶甄。陛下重顧台臣。爰加贈典。陰陽未序。寧施¶
報國之功。霈澤遽臨。空激承家之志。仰惟追命。唯自省躬。¶
臣某無任荷聖感恩哀榮懽懼屏營之至。¶ 
¶
<pb:NFKB_QTW_p0835-10b>

** 代兵部崔相公謝追贈三代表¶ 
:PROPERTIES:
:TITID: QTWTIT16934
:PERSID: QTWAUT2198
:END:

臣某言。伏奉今月某日制書。追封臣亡曾祖母亡祖母亡¶
母某國夫人者。典常重舉。渥澤下流。臣某中謝。伏以尊號¶
皇帝陛下動法天經。用宏王道。繼降追榮之命。若酬輔政¶
之功。竊念微臣。謬持魁柄。計日月則四時未半。調陰陽則¶
六氣未和。而聖造曲臨。彞章俯及。上公端揆。已承襃飾之¶
恩。大國贈封。更荷顯揚之賜。康化權而無力。顧家牒而有¶
光。祗戴睿慈。臣某無任哀感激懼屏營之至。¶ 

** 為皇甫懷州讓官表¶ 
:PROPERTIES:
:TITID: QTWTIT16935
:PERSID: QTWAUT2198
:END:

臣某言。伏奉今月一日制書。除臣使持節懷州諸軍事守¶ 
<pb:NFKB_QTW_p0835-11a>
懷州剌史。成命俯臨。兢魂自失。妨賢不退。無德而升。恩屢¶
錫而知慙。祿彌高而愈懼。中謝。臣聞國經選士。有一善而¶
不(集作無)遺。天爵與能。從九徵而可試。臣薄遊憲府。累踐禮¶
闈。衣繡無執簡之才。起草愧含香之列。移官望苑。日月其¶
除。驂駕梁園。涓埃莫效。剖符南峴。既恧民謠。作鎮西河。未¶
寬人隱。二(一作三)邦為政。撫熊軾而無功。八使迴軒。同鶴鳴¶
而有薦。遂乃謬霑束帛。猥賜襃揚。頓掩前瑕。更延今寵。山¶
陽大郡。河內名區。桑竹蔭淇水之西。井田雜邙山之北。將¶
何以潤通京邑。化接神州。雖勉三載之勤。何補一年之借。¶
<pb:NFKB_QTW_p0835-11b>
封畿之要。歷選稱難。臣也胡顏。敢膺斯寄。伏乞再求遺玉。¶
更網潛珠。庶使賢才申共理之心。聖主得分憂之地。無任¶
叨竊之至。謹詣朝堂奉表陳讓以聞。臣所讓人。別狀封進。¶ 

** 為集賢崔相公讓大學士表¶ 
:PROPERTIES:
:TITID: QTWTIT16936
:PERSID: QTWAUT2198
:END:

臣某言。臣昨奉恩命。加臣某官者。非常之澤。稟命實難。今¶
月某日已奉表讓訖。伏慮聖慈所注。宸旨未迴。累足屏躬。¶
自逃無地。遂敢再傾肝膈。仰告睿明。臣雖至愚。非敢飾讓。¶
一則副陛下用臣之公道。保陛下知臣之遠圖。一則惜朝¶
廷之典章。重朝廷之爵秩。永惟矜鑒。在我聰明。伏以顯賞¶ 
<pb:NFKB_QTW_p0835-12a>
之恩。殊勳是稱。凡施君命。必合國章。昨者逆將興妖。稱兵¶
搆變。災匪同於天作。患實過於主憂。咎在輔臣。理當昭憲。¶
但臣久罹強劫。莫扈出居。走間道以獲歸。乃王靈之所被。¶
免致陷身之禍。得陳拜首之容。伏蒙陛下特閔驚危。盡寬¶
罪戾。收雷不振。就日復安。尚處弼諧。空知慙感。至於遽停¶
輦輅。近駐郊圻。廟貌不遙。園陵可望。是陛下孝通祖考。所¶
以不遠京師也。又能庇茅茨。祇臨草莽。潛施英畧。使殄逆¶
徒。坐待梟夷。風行號令。然後決乘輿之反正。慰父老之怨¶
思。謀夫自多。睿志先定。自陛下精感社稷。所以不移節序。¶
<pb:NFKB_QTW_p0835-12b>
重啟昌期。咸資聖斷。臣將何力。可助元功。比者殊渥遽臨。¶
莫知所以。為賞之僭。懼及淫人。春秋正言。國家大事。聖朝¶
行之則有損。微臣受之則無名。且臣叨荷休明。貴為宰物。¶
兢兢守道。尚懼尤。汲汲經邦。未能報効。今伐叛之地。實非¶
近藩。虜馬方飲於渭川。戎帳頗施於秦甸。農商半收。(疑)貢¶
賦鮮通。中外未安。宵旰多慮。凡垂恩澤。先布瘡痍。次及勳¶
功。方為(闕十字)元和聖武。乃顧淮西。宰臣裴度。總統全師。削¶
平宿寇。勤勞忠烈。史策昭煥。獻捷還都。書勳行賞。持衡之¶
地。但加金紫之階。詎是憲皇之恩澤不深。裴度之勳名¶ 
<pb:NFKB_QTW_p0835-13a>
不盛。此乃愛重彞憲。保持大臣。遂令賞薄於功。欲使衆稱¶
其美。列祖遺法。陛下聿修。在臣感恩。欲增聖德。中書故事。¶
常欲兼官。雖當敘進之間。亦在歲時稍久。錫之有度。拜者¶
則安。臣又非宜。朝將何論。真食之命。令典俱存。求而論之。¶
斯事非細。軍儲方困。公聚正虛。郡國凋殘。乃陛下殷憂之¶
本。臣僚艱窘。是陛下軫䘏之秋。而宰臣獨以膏腴。贍其封¶
邑。人情頗惑。事理不通。承命以來。連宵審度。粗能祇荷。皆¶
欲寵光。何敢進犯天顏。尚煩俯察。誠憂赫怒。其可苟安。不¶
言則負任使之恩。有讓則違奬錫之旨。有違無負。明主必¶
<pb:NFKB_QTW_p0835-13b>
容。情激辭多。憂緣寵過。伏乞特迴沛澤。且使燮調。息致寇¶
之危疑。合興邦之理道。臣某無任死請迫切懇悃之至。¶ 

** 第二表¶ 
:PROPERTIES:
:TITID: QTWTIT16937
:PERSID: QTWAUT2198
:END:

臣某言。臣昨蒙聖恩。加臣某官實封等。瀝誠雖切。天鑒未¶
迴。今月某日又奉宣命。賜臣持危匡國致理功臣者。寵光¶
踰溢。俯僂驚惶。昨已奉表陳讓訖。恩出一時。事非常典。衆¶
方興論。內不自容。是以伏紙寫心。累干睿鑒。未蒙俞允。匪¶
獨驚危。朝省夕思。且涕且激。臣腐材弱質。叨列公台。何施¶
尊主之能。未立為臣之節。而艱難之後。陛下待遇愈優。食¶ 
<pb:NFKB_QTW_p0835-14a>
必分甘。言皆動色。宏慈厚禮。前代所無。比及今茲。適當反¶
正。斷自不疑之旨。遽行非次之恩。則臣竊驚孤心。兼量愚¶
分。仰酬萬一。且合如何。至使堅讓未休。蓋亦深知不可。上¶
惟聖德。恐有失中。受詔之難。血誠在此。陛下以歸復之慶。¶
謂臣有參贊之功。嘉謀既出於元機。勝畧必資於英決。恭¶
惟茂實。前已備論。上聖推不宰之心。而具臣乏可書之績。¶
則甄賞之命。遵行及私。唯增鄉校之言。兼致匈奴之笑。否¶
臧是驗。損益可知。況臣在中書。又殊同列。彥若與博。執政¶
在臣之先。或累歲燮和。或踰年鎮撫。弼違斯切。成效固彰。¶
<pb:NFKB_QTW_p0835-14b>
臣自再忝秉鈞。初當變律。未調鼎餗。徒辱車茵。遂罹向闕¶
之兵。莫救燎原之火。至於今日。無補大朝。寵奬重恩。俯躬¶
非稱。伏以奠食之命。雖著舊章。蓋上將平戎。大勳卓立。超¶
酬特賞。始可勝任。行於文臣。此事固少。況在今日。不並往¶
時。天下編氓。殆無膏血。筋力盡疲於戰伐。經營多廢於耕¶
桑。所在聚兵。肆為厚斂。不免者痛侵刳剝。可免者患至流¶
亡。鄉弊家殘。不勝條說。寧於此際。更可重傷。兼計百戶之¶
封。歲當五百餘萬。軍儲常廢。國用急須。以此校之。所濟非¶
少。今陛下焦勞睿算。臣等涸竭智謀。蓋為朝廷日憂匱乏。¶ 

<pb:NFKB_QTW_p0835-15a>

曷若迴非宜之恩命。救急務於公家。聖慮既寬。臣心自泰。¶
生人不加於怨苦。經費自濟於艱危。宏陛下為國之資。伸¶
微臣代天之極。幸以是竊度。實敢固違。加臣之名。本加(疑)¶
武將。伏自先帝興復之後。宰臣特授殊恩。且類權宜。何光¶
定制。況臣執政。為日未多。安可輒冒憲章。當此多數。伏自¶
陛下光承丕構。實耀英謀。如秦權黃鎬之兇徒。及近歲甫¶
誅之大寇。載揚我武。克致明刑。此外凡有兇渠。未嘗漏網。¶
聖功神畧。可謂赫然。去年公卿等。合彼兆庶之心。遂有鴻¶
<pb:NFKB_QTW_p0835-15b>
名之請。封章四上。伏奏累陳。陛下以時未戢兵。人多言病。¶
不循令典。不顧㣥情。久執至謙。畢奪衆懇。作聖有歸於公¶
望。上言敢犯於聖明。夫元首股肱(闕二十二字)陛下讓懿號於¶
去年。臣則受鉅名於今日。(闕六字)不同一體之榮。與之則臣¶
蒙姑息之愛。矧於事實。未合便宜。近者國之名器。多假諸¶
侯。法度久踰。改張何暇。宰臣謹畏。再務率先。尚慮驕矜。不¶
能儆戒。陛下若於朝廷未安之際。藩方難制之時。忽使輔¶
臣。併加殊事。則勳侯戎帥。越例貪求。中書自思。無以奏奪。¶
空煩聖慮。益壞政經。是因今日之恩。復作他時之患。諒非¶
細故。得不極言。累陳切讓之辭。庶獲洞開之鑒。上祈聖哲。¶ 

<pb:NFKB_QTW_p0835-16a>

備識愚衷。寵渥未收。憂心如灼。生惟富貴。誰無崇盛之謀。¶
禍在滿盈。臣有顛危之懼。方承任使。必覬哀矜。伏乞聖慈¶
速降明詔允許。臣某無任瀝血輸懷祈恩俟命激切惴悸¶
之至。謹奉表陳讓以聞。¶ 

** 第三表¶ 
:PROPERTIES:
:TITID: QTWTIT16938
:PERSID: QTWAUT2198
:END:

臣某言。臣叨膺殊渥。特越常倫。一縷千鈞。非能比重。累棊¶
加卵。何足為危。是以繼獻封章。面陳肝血。宸衷益注。寵數¶
不移。未允愚私。如中狂疾。伏以皇帝陛下恢張天覆。優遇¶
<pb:NFKB_QTW_p0835-16b>
宰衡。流澤而唯恐不深。錫爵而唯恐不重。欲行君德。更邁¶
古皇。茂典畢申。睿慈未足。內惟感激。旁有神明。則臣報効¶
之端。合識安危之道。臣昨者辭讓。繼具鋪陳。不敢更俟煩¶
文。上干聖覽。但以陛下大崇儒術。多悅㣥書。經誥之間。講¶
論尤切。察臣子去就之分。考生人禍福之源。固以精辯否¶
臧。盡詳炯戒。今臣之懇激。尚敢披陳。夫貴而知懼者。春秋¶
所書。祿不期侈者。尚書之訓。苟忘斯論。何以全身。況臣之¶
生年。歲當丙子。四十強仕。血氣方剛。求之族類之間。初在¶
簪裾之列。而臣亨逢廣運。夙忝重官。爰自前年。已居台輔。¶
至於今日。復列鼎司。享於極位之中。處在㣥寮之上。潛憂¶ 
<pb:NFKB_QTW_p0835-17a>
弔者。已在臣門。凡有寵光。每宜畏避。則官無厚謗。天祐微¶
躬。上可以永保陛下之恩。次可以善守先臣之嗣。是非之¶
際。物理甚明。如或終自昏迷。仍貪寵利。害盈之罰。更在何¶
人。太盛之災。不到他日。今陛下以崇名重器。豐祿殊榮。併¶
壓臣身。必速天咎。倘此期未至。尚或苟容。而焚灼常苦於¶
寸心。芒刺日加於四體。精神紛擾。疾疹交侵。便至乞骸。何¶
能充位。雖臣欲陳綿力。粗補萬機。更策懦才。或康庶政。固¶
無門於立效。徒抱恨以自尤。且臣在同列之間。擢用最近。¶
等衰之制。輕重有宜。今臣所蒙制命。授集賢殿大學士。序¶
<pb:NFKB_QTW_p0835-17b>
遷彞典。寵飾新恩。難有固違。謹當祗受。其功臣名號官階¶
爵賞實封等。深思僭溢。必致邅災。敢徼飾讓之名。願擇常¶
存之福。且將勤勵。獲佐盛時。直露情私。寧欺君父。伏乞聖¶
慈終賜矜允。臣某無任迫切泣請恐悸之至。¶ 

¶
