#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0462-20a> 
#+PROPERTY: JUAN 0463
欽定全唐文卷四百六十三¶ 

<pb:NFKB_QTW_p0463-01a>
　陸贄(四)¶ 

** 誅李希烈後原宥淮西將士并授陳仙奇節度詔¶ 
:PROPERTIES:
:TITID: QTWTIT09675
:PERSID: QTWAUT1316
:END:

反易天常。悖違人紀。眾之所棄。罔或逃誅。李希烈蔑義背¶
恩。窮姦極暴。謂神器可以力取。謂生靈可以詐欺。志在凶¶
殘。躬行僭竊。罪無與比。法實難容。以君德不修。致人於禍。¶
究其端本。過實在予。不忍烝黎。重相攻戰。屢施詔命。務欲¶
懷柔。抑㣥帥奮發之誠。駐諸軍討逐之勢。不憚屈巳。期於¶
息人。希烈曾無悛心。益逞驕志。虐毒滋甚。吞噬無厭。惡貫¶
既盈。自厎夷滅。開府儀同三司御史中丞臨漳郡王陳仙¶
<pb:NFKB_QTW_p0463-01b>
奇。忠勇有餘。沉毅能斷。攄闔境受汚之憤。導三軍思順之¶
心。唱義一呼。㣥情響附。廓清氛祲。殲戮渠魁。驛書上聞。函¶
首入獻。方隅既乂。役戍其休。懸賞之科。是宜必信。其以仙¶
奇為檢校工部尚書兼蔡州刺史御史大夫充淮西節度。¶
仍賜實封五百戶。應淮西管內將士官吏百姓等。頃迫凶¶
威。遂從脅制。既誅元惡。俱是平人。除李希烈一家。其餘並¶
準前後赦敕原放。更無所問。其將士等。或本屬平盧。或久¶
鎮淮右。素推忠義。累著勳庸。果能叶志同謀。輸誠奉順。以¶ 
<pb:NFKB_QTW_p0463-02a>
茲節效。良有可嘉。委仙奇即以諸色官錢。優與宴勞。其中¶
首建謀議。同斬希烈人等。宜並條錄聞奏。節次襃賞。比年¶
以來。有潛圖效順。節義著明。計或未行。為賊屠害者。亦當¶
審加訪察。具事績以聞。如有子孫。仍並錄名聞奏。百姓等¶
久經淪陷。兼被傷夷。遐想凋殘。實足哀憫。除供當道軍用¶
外。宜給二年。應被希烈差點兵馬及團練子弟。並即放散。¶
其本額將士之中。有不樂在軍。願歸農業者。委節度刺史¶
量給逃死戶田宅。并借貸種糧。優給復終身。使之存濟。宜¶
令尚書左丞鄭叔則充淮西宣慰使。嗚呼。往欽哉。自希烈¶
<pb:NFKB_QTW_p0463-02b>
叛命。于今五年。王澤不通。下情亦阻。所宜宣我信令。以釋¶
危疑。敷我惠和。以慰疲瘵。滌清汚俗。咸與惟新。厎難一方。¶
以稱朕意。¶ 

** 重原宥淮西將士詔¶ 
:PROPERTIES:
:TITID: QTWTIT09676
:PERSID: QTWAUT1316
:END:

乃者希烈亂常。阻兵竊號。汚脅士眾。殘虐烝黎。朕志在好¶
生。誠深罪已。為人受恥。不忍加兵。惟茲一軍。代著忠節。果¶
殲元惡。不替舊勳。詢於眾情。就拜戎帥。人亦勞止。期於小¶
康。旋乖䘏下之方。重致喪身之禍。由朕薄德。俾人不寧。撫¶
臨萬邦。且愧且悼。猶賴將校士旅。秉其誠心。邦人不驚。軍¶ 
<pb:NFKB_QTW_p0463-03a>
部無撓。以茲節效。良有可嘉。所宜慰安。俾洽寬澤。應將士¶
吏人承前所有諸過犯。罪無輕重。一切釋放。曠然昭洗。咸¶
與惟新。其有先請受莊宅財物者。各以見管為主。將士衣¶
賜節料并家口糧賜等。一切並準舊例。以時給付。不得停¶
減。先令優與賞設。亦準元敕處分。務令豐厚。以稱朕懷。仍¶
加曉諭。各委知悉。¶ 

** 賑恤諸道將吏百姓等詔¶ 
:PROPERTIES:
:TITID: QTWTIT09677
:PERSID: QTWAUT1316
:END:

國之經制。儲畜備災。雖遇凶年。人無菜色。時或弛征散利。¶
務穡勸分。徙有以均無。因豐而補敗。救患之術。抑其次焉。¶
<pb:NFKB_QTW_p0463-03b>
自戍役繁興。兩河尤極。農桑日廢。井邑為墟。丁壯服其干¶
戈。疲羸委於溝壑。傷夷未復。荒饉薦臻。歷河朔而至于太¶
原。自淮沂而被于洛汭。蟲螟為害。雨澤[:#AS-8B70:⿰⺅⿱⿰夭夭心]時。稼穡卒痒。烝¶
黎重困。然猶徵賦不息。征役未寧。凍餒流離。寄命無所。興¶
言感悼。焚灼于懷。朕聞刑罰失中。虐沴斯作。致咎之本。在¶
予一人。萬姓何辜。遭罹其弊。兢兢惕畏。不敢遑安。庶蠲下¶
土之災。用答上天之戒。其宣武等軍宋亳陳州等節度。淄¶
青等州節度。河陽懷州節度。東都畿汝等州節度。潞美軍¶
澤潞磁邢等州節度。保寧軍節度。成德軍恒深趙等州節¶ 
<pb:NFKB_QTW_p0463-04a>
度。易定等州節度。每管各賜米五萬碩。所司即般運。都於¶
楚州分付。各委本道差官受領。賑給將士百姓等。務令均¶
洽。以惠困窮。屬軍費方殷。國儲尚歉。今所賜賑給。其數非¶
多。猶慮孤惸。或未周贍。穀價翔貴。何能自資。江淮之間。連¶
歲豐稔。迫於貢賦。頗亦傷農。收其有餘。濟彼不足。允孚發¶
斂之術。且叶變通之規。宜令度支於淮南浙江東西等道¶
量置場加價和糴米三五十萬碩。差官般運於諸道。減價¶
出糶。貴從權便。以利於人。無或勞煩。重予不德。方岳守將。¶
實朕股肱。䘏患分憂。與朕同體。宜即遣使。分道宣慰。勞勉¶
<pb:NFKB_QTW_p0463-04b>
將士。省問鄉閭。有可以救歲之凶災。除人之疾苦。各與本¶
道節度使商議。具以聞奏。必精必詳。用稱朕意。¶ 

** 優恤畿內百姓并除十縣令詔¶ 
:PROPERTIES:
:TITID: QTWTIT09678
:PERSID: QTWAUT1316
:END:

朕以薄德。託於人上。勵精思理。期致雍熙。鑒之不明。事或¶
乖當。百度多闕。四方靡寧。傷夷未瘳。而征役荐起。流亡既¶
甚。而賦斂彌繁。人怨聞上。天災降下。連歲蝗旱。蕩無農收。¶
惟茲近郊。遭害尤甚。豈非昊穹作沴。深儆予衷。跼蹐憂慚。¶
罔知攸措。今穀價騰踊。人情震驚。鄉閭不居。骨肉相棄。流¶
離殞斃。所不忍聞。公私之間。廪食俱竭。既無賑恤。猶復徵¶ 
<pb:NFKB_QTW_p0463-05a>
求。財殫力疲。繼以鞭箠。弛征則軍莫之贍。厚斂則人何以¶
堪。念茲困窮。痛切心骨。思所以濟。浩無津涯。補過實在於¶
增修。救患莫如於息費。致咎之本。既由朕躬。謝譴之誠。當¶
自朕始。宜令尚食每日所進膳各減一半。宮人等每月惟¶
供給糧米一千五百碩。其餘悉皆停省。年食支酒料宜減¶
五百碩。飛龍[:#AS-92F3:⿸广既]馬。從今已後至四月三十日已前。並減半¶
料。京兆府百姓應差科徵配。及和市和糴等諸色名目。事¶
無大小。一切並停。公私債負。容待蠶麥熟後徵收。百司非¶
至切之務。如追擾百姓及追勘徵收等色。府縣並不須承¶
<pb:NFKB_QTW_p0463-05b>
受。其尋常訴訟。非交相侵奪者。亦不得為理。百姓及諸色¶
人等。如能力行仁義。均減有無。賙貸貧人。全活數眾者。府¶
司具事跡聞奏。朕當授以官秩。蠲其征徭。如縣令勸導有¶
方。流庸克濟。至夏初已來。類例勘會。但戶口無減。田疇不¶
荒。亦以狀聞。量加優獎。百姓有迫於荒饉。全家逐食者。其¶
田宅家具樹木麥苗等。縣司並明立簿書印記。令所由及¶
近鄰人同檢校。勿容輒有毀損。及典賣填納差科。本戶却¶
歸。使令復業。夫致理之本。必在於親人。親人之任。莫切於¶
令長。導王者之澤。以被於下。求庶人之瘼。以聞於朝。得失¶ 
<pb:NFKB_QTW_p0463-06a>
之間。所係甚大。且一夫不獲。辜實在予。况百里之安危。萬¶
人之性命。付以長吏。豈容易哉。今甸內凋殘。亦已太甚。每¶
一興想。衋然傷懷。非慈惠不能䘏疲甿。非才術無以賑艱¶
食。臺郎御史。選重當時。得不分朕之憂。救人之弊。昨者詳¶
延㣥彥。親訪嘉猷。尚書司勳員外郎竇申等十人。咸以器¶
能。理道精心。究烝黎之疾苦。知教化之宗源。輟於周行。往¶
涖通邑。申可長安縣令。鄭珣瑜可檢校吏部員外郎兼奉¶
先縣令。韋武可檢校禮部員外郎兼昭應縣令。賈全可咸¶
陽縣令兼監察御史。霍琮可華原縣令兼監察御史。王倉¶
<pb:NFKB_QTW_p0463-06b>
可檢校禮部員外郎兼昭應縣令。李曾可盩厔縣令兼監¶
察御史。荀曾可三原縣令兼侍御史。李緄可富平縣令兼¶
殿中侍御史。其有散官封賜者並如故。應畿內縣令俸料。¶
宜準常參官例均融加給。涇陽縣令韋滌。潔已貞明。處事¶
通敏。有禦災之術。有字物之方。人不流亡。事皆辦集。惟是¶
一邑之內。獨無愁怨之聲。古之循良。何以過此。就加寵秩。¶
允叶前規。可檢校工部員外郎兼本官。仍賜緋魚袋。并賜¶
衣一襲。絹百匹。馬一匹。嗚呼。積行在躬。雖微必著。咨乃庶¶
尹。其惟欽哉。朕聞為君者必擇人而官。為臣者罔擇官而¶ 
<pb:NFKB_QTW_p0463-07a>
處。弛張繫於理。不繫於時。升降在乎人。不在乎位。朕方抑¶
浮華以敦教。稽言行以進人。非次之恩。以待能者。彰善黜¶
惡。期於必行。凡百君子。各宜自勉。¶ 

** 重優復興元府及洋鳳州百姓等詔¶ 
:PROPERTIES:
:TITID: QTWTIT09679
:PERSID: QTWAUT1316
:END:

朕巡狩山南。自春涉夏。師旅殷會。日費既廣。州閭杼軸。歲¶
計其空。東作妨時。西成罕望。雖黽勉從事。人不告勞。而憫¶
悼積衷。予實知愧。昨者減其租稅。優以復除。庶乎有瘳。汔¶
用小息。洎駕言旋軫。躬履畏途。絕磵縈迴。危棧綿亙。時經¶
霖雨。道阻且長。工徒造舟。縣人葺路。靡幼靡耋。莫獲寧居。¶
<pb:NFKB_QTW_p0463-07b>
而又齎負糗糧。供備頓舍。涉于千里。飫我六師。居人露處¶
以罔依。宿麥過時而不穫。覩茲妨奪。彌增感傷。前所復除。¶
未足酬䘏。式敷惠澤。以紓大勞。其興元府除先優復外。宜¶
更給復二年。鳳州全放今年稅。其興元府鳳州界內知頓¶
及修道路閣橋州縣官將士等。並委嚴震類例功效。具名¶
聞奏。量與甄獎。嗟乎。古先哲王。東征西怨。顧予不德。重以¶
勞人。補費錄勤。是有申命。長吏明加優諭。稱朕意焉。¶ 

** 誅李懷光後原宥河中將吏并招諭淮西詔¶ 
:PROPERTIES:
:TITID: QTWTIT09680
:PERSID: QTWAUT1316
:END:

自昔哲王。以道化下。不竭物以充欲。不勞人以樹威。億兆¶ 
<pb:NFKB_QTW_p0463-08a>
之心。如戴父母。兵革不試。四方來同。苟或昧於德綏。務以¶
力勝。士旅疲耗。烝黎困窮。幸以成功。豈云有補。李懷光久¶
從戎旅。頗著勤勞。拔於等倫。授以旄鉞。誓師河朔。奔難奉¶
天。有夷兇嫉惡之誠。有弭患釋圍之績。俾介元帥。仍升上¶
台。秉心匪彞。自厎不類。怙眾貪亂。附姦脅君。朕用再遷。幾¶
危宗廟。洎股肱宣力。賊泚就誅。率土之人。咸懷奮擊。朕獨¶
排㣥議。未忍加兵。命復官封。志期全貸。而乃昏迷不返。悖¶
慢逾彰。殘害使臣。侵敗畿甸。密邇京邑。人愁無聊。諭之不¶
悛。乃用致討。上帝悔禍。元臣協謀。克集茂勳。以夷大難。渠¶
<pb:NFKB_QTW_p0463-08b>
魁授首。餘眾革心。制勝以謀。兵無血刃。雖事非獲已。義在¶
救人。而本其所由。情深罪已。蓋以信誠未著。撫馭或乖。至¶
使功臣。陷於誅戮。謂之克敵。寧不愧心。然以懷光一家。法¶
當殲戮。念其昔居將相。嘗寄腹心。罪雖掛於刑書。功已藏¶
於王府。以干紀之跡。固合滅身。以赴難之勳。所宜有後。非¶
常之澤。俾洽幽明。雖屈彞章。庶旌往效。大夫君子。無我有¶
尤。宜以懷光一男為嗣。賜莊宅各一所。聽住京城。仍還懷¶
光首級及屍。任便收塟。其妻及諸子孫在室女等。並遞送¶
澧州。委李臯逐便安置。使得存立。其出嫁女及諸親戚。並¶ 
<pb:NFKB_QTW_p0463-09a>
宜釋放。應先陷河中將士等。皆嬰迫脅。無路申明。多是朔¶
方舊人。素蘊忠義。并幽州涇原將士。頃被朱泚脅從。收京¶
之時。奔竄在彼。究其本末。情有足矜。况能協力同謀。舉城¶
歸順。錄其成效。咸與惟新。宜一切洗雪。勿為瑕累。先有官¶
爵實封者。並許仍舊。其中首謀效順。事績著明者。委副元¶
帥條件聞奏。別加甄獎。河中及同州絳州百姓。並經陷賊。¶
又久屯軍。骨肉流離。生業廢棄。興言軫念。良用惻然。宜各¶
給復一年。京兆府奉先美原等縣。緣與同州接近。隨便供¶
運。杼軸既繁。流亡頗眾。委京兆尹即量事優恤。條件聞奏。¶
<pb:NFKB_QTW_p0463-09b>
仍加招輯。使各安存。河中保義軍保寧軍節度使并管內¶
諸軍行營兵馬副元帥河中保寧等軍節度度支營田觀¶
察處置等使銀青光祿大夫檢校司徒同中書門下平章¶
事兼太原尹北都留守北平郡王燧。惟嶽降生。鬱為時傑。¶
奉上勵匪躬之節。訓師懷盡敵之謀。略地無遺。攻城必拔。¶
發揚以威強寇。感激而服叛徒。嘉謀屢聞。能事畢備。朔方¶
河中同絳陝虢汴等州及管內諸軍副元帥河中絳州節¶
度觀察處置等使開府儀同三司行侍中兼河中尹咸寧¶
郡王瑊。鑒識精明。宇量宏博。秉義率眾。推誠待人。堅制不¶ 
<pb:NFKB_QTW_p0463-10a>
奪之心。亟陳必勝之略。輯睦士旅。安慰流庸。盛德克彰。崇¶
功允集。惟乃二帥。一其誠心。奉行天誅。同獎王室。有崇讓¶
之美。有禁暴之能。元惡既除。全城厎定。是加寵命。以答崇¶
勳。燧可兼侍中。仍與一子五品正員官并階。餘並如故。瑊¶
可檢校司空。仍與一子五品正員官并階。餘並如故。華州¶
潼關鎮國軍節度使開府儀同三司檢校右僕射并華州¶
刺史上柱國武康郡王駱元光邠寧慶等州刺史御史大¶
夫上柱國許昌郡王韓遊[:#AS-9061:⿰王褱]鄜坊丹延等州節度觀察使¶
檢校兵部尚書兼御史大夫上柱國東平郡王唐朝臣等。¶
<pb:NFKB_QTW_p0463-10b>
並節著艱危。功成討伐。鎮于衝要。隱若長城。取彼兇殘。進¶
無堅陣。比義同德。廓清方隅。宜增食于真封。且延榮于蔭¶
子。可各賜實封二百戶。仍與一子六品正員官并五品階。¶
餘並如故。應諸道諸軍同討懷光將士等。一自征役。淹歷¶
歲時。被服干戈。略無寧息。賴茲勤効。是有成功。宜並賜三¶
十萬端匹。以充宴賞。仰度支即般次送赴。並各放歸本道。¶
仍令所司敘錄。即超資與改轉。其中大將及功效殊尤者。¶
委所司速具名銜聞奏。先與處分。其先在河中將士。亦宜¶
依例賜錢宴賞。如本是奉天定難功臣。準條合給賞者。度¶ 
<pb:NFKB_QTW_p0463-11a>
支即排比支付。嗚呼。自國家多難。二紀于茲。朕嗣位七年。¶
連兵五載。追惟往事。悔恨于懷。今二孽既誅。諸方甫定。哀¶
彼淮右。獨為匪人。其帥不龔。其眾何罪。朕晨夕惕慮。念之¶
甚詳。罷征討則阻命止於數州。窮戰爭則流禍及於天下。¶
利病之勢。較然相懸。俾人罹殃。寧我忍恥。今勳賢列鎮。疆¶
理有經。縱未偃戈。足以保境。況天地之大。無所不容。豈令¶
是邦。猶隔朝化。因茲大慶。使洽鴻恩。諸道應與淮西接連。¶
宜且各守封境。非被侵軼。不須進討。仍委所在長吏。明加¶
招諭。宣布朕懷。李希烈若能歸降。待以不死。其餘將士官¶
<pb:NFKB_QTW_p0463-11b>
吏百姓等。一切並與洗滌。與之更新。先有官封。亦皆仍舊。¶
如能去逆效順。因事建功。理當甄升。以示裦勸。其所以優¶
賞科條。並準前敕處分。朕思與海內。去危圖安。有過自新。¶
雖大必宥。朗然明信。彰示兆人。期爾庶邦。自求多福。無有¶
遐邇。咸使聞知。¶ 

** 議減鹽價詔¶ 
:PROPERTIES:
:TITID: QTWTIT09681
:PERSID: QTWAUT1316
:END:

三代立制。山澤不禁。天地材利。與人共之。王道寖微。強霸¶
爭騖。於是設祈望之守。興榷管之法。以佐兵賦。以寬地征。¶
公私之間。猶謂兼澤。歷代遵用。遂為典常。自頃寇難薦興。¶ 

<pb:NFKB_QTW_p0463-12a>

已三十載。服干櫓者。農耕盡廢。居里閭者。杼軸其空。革車¶
方殷。軍食屢調。人多轉徙。田畝汙萊。乃專煑海之利。以為¶
贍國之術。度其所入。歲倍田租。近者軍費日增。榷價日重。¶
至有以穀一斗。易鹽一升。本末相踰。科條益峻。念彼貧匱。¶
何能自滋。五味失和。百疾生害。以茲夭斃。實為痛傷。嗚呼。¶
朕丕承列聖之緒。遐覽前王之典。既不克靜事以息用。又¶
不獲弛禁以便人。征利滋深。疲甿致困。予則不恤。其誰省¶
憂。應江淮并峽內榷鹽。宜令中書門下及度支商議。裁減¶
<pb:NFKB_QTW_p0463-12b>
估價。兼釐革利害。速具條件聞奏。削去苛刻。止塞姦訛。務¶
於利人。必稱朕意。¶ 

** 賜京畿及同華等州百姓種子賑給貧人詔¶ 
:PROPERTIES:
:TITID: QTWTIT09682
:PERSID: QTWAUT1316
:END:

春陽布和。萬物暢茂。實兆庶樂生之日。農夫致力之時。今¶
茲吾人。則異於是。迫以荒饉。愁怨無憀。有離去井疆。業於¶
庸保。有乞丐途路。困於死亡。鄉閭依然。煙火斷絕。種餉既¶
乏。農耕不興。若東作[:#AS-8B70:⿰⺅⿱⿰夭夭心]時。西成何望。為人父母。得不省憂。¶
雖國計猶虛。公儲未贍。濟人之急。寧俟盈豐。罄其有無。庶¶
拯艱厄。京兆府百姓。並宜賜種子二萬碩。同華州各賜三¶
千碩。陝虢兩州賜四千碩。委州長吏即於度支計會請受。¶ 

<pb:NFKB_QTW_p0463-13a>

差公清仁恤之吏。與縣令親至村閭。隨便給付。仍加勸課。¶
勿失農時。應諸倉所有遠年粟麥。宜令節度更分二萬碩。¶
京兆尹即差官逐便般載。賑賜貧人。先盡鰥寡孤惸目下¶
不濟者。務令均給。全活流庸。嗚呼。朕德之不敷。誠之不感。¶
上帝降割。寧丁厥躬。元元何辜。罹此災害。思欲拯救。未知¶
其方。長人之官。寄任斯重。所宜極慮。與我同憂。勉敷惠和。¶
以育疲瘵。佇聞良術。稱朕意焉。¶ 

** 賜將士名奉天定難功臣詔¶ 
:PROPERTIES:
:TITID: QTWTIT09683
:PERSID: QTWAUT1316
:END:
¶
<pb:NFKB_QTW_p0463-13b>

國家受天明命。平一宇內。自武德迄于天寶。百四十載。海¶
內無事。崇德廣化。澤浸生人。時洽和平。俗登富教。鰥寡孤¶
惸。咸得其所。鳥獸魚鼈。亦罔不寧。凡今有生。實賴亭育。羯¶
虜伺間。盜起幽燕。率土之人。莫保性命。肅宗以神武戡大¶
難。先朝以仁德紹興運。區域再造。億兆再康。室家離析而¶
復安。子孫煦嫗而相長。勞來安集。垂三十年。則我列聖之¶
於天下。惠澤深矣。朕以寡昧。祗膺寶歷。常恐不克負荷。罔¶
敢怠荒。道有未明。事多乖謬。㣥情壅而不達。大信鬱而不¶
彰。兩河之間。㣥盜連禍。朕務除大患。靡憚暫勞。是以興有¶
征之師。問千紀之罪。昨以涇原士徒。將赴汝郊。失於撫綏。¶ 

<pb:NFKB_QTW_p0463-14a>

致使潰叛。朱泚乘釁。因構異圖。肆其狼心。誘我蟊賊。謂君¶
可叛。謂天可欺。縱恣凌悖。無所愧畏。朕失守宮闕。出次郊¶
畿。九廟震驚。萬姓奔駭。內省思咎。外顧懷慙。罪實在予。不¶
敢自蔽。意者宗社降祐。大儆于朕躬。夙夜殷憂。庶乎有補。¶
實賴股肱心膂。勵從戎之節。方岳將校。集勤王之師。赴難¶
如歸。見危思奮。堅貞勵操。何日忘之。平巨猾者。必仗㣥雄。¶
賞茂績者。不限彞典。保勳庸於帶礪。傳爵邑於子孫。崇功¶
美名。與國終始。其諸軍使應到奉天縣將士等。宜並賜名¶
<pb:NFKB_QTW_p0463-14b>
奉天定難功臣。食實封者。子孫相繼。代代無絕。身有過犯。¶
遞減罪二等。子孫有過犯。遞減罪一等。當戶應有差科徭¶
役。一切蠲免。其功臣己後雖衰老疾患。不任軍旅者。當分¶
糧賜等。並與全給。身死之後。回給家口。十年勿絕。如有能¶
梟擒朱泚者。即以朱泚在身官爵授之。仍加實封二千戶。¶
朱泚所有田宅財物。悉並充賜。其梟擒賊大將已下。并節¶
級特加優寵。仍各與實封。應梟擒人所有田宅財物。亦使¶
賜之。其餘立功應合授官給賞。並準今年七月敕處分。其¶
今日已前身死王事者。追贈官爵。亦稱奉天定難功臣。子¶
孫為功臣之家。應合襲封減罪蠲免差役等。一切同例。宣¶ 
<pb:NFKB_QTW_p0463-15a>
告中外。令知朕懷。建中四年十一月二十三日。¶ 

** 改梁州為興元府升洋州為望州詔¶ 
:PROPERTIES:
:TITID: QTWTIT09684
:PERSID: QTWAUT1316
:END:

自昔多虞。順時而動。古公避狄。兆永祚於岐下。高帝徙蜀。¶
建雄圖於漢中。王蹟所興。子孫是奉。覩遷居於遐阻。知致¶
君之艱難。矧天下為家。不常厥邑。王者所至。四方會同。崇¶
號設都。於是乎在。朕遭罹寇難。播越梁岷。烝庶煩於供億。¶
武徒勤於扞衞。凡百執事。各奉厥司。人皆競勸。物以豐給。¶
嘉乃成績。予懷不忘。今大憝已除。京邑甫定。將旋法駕。展¶
敬園陵。眷于是邦。復我興運。宜其崇大。以示將來。古者天¶
<pb:NFKB_QTW_p0463-15b>
子省方。則問耆年。䘏百姓。以頒慶賜。以茂勳勞。用宏布澤¶
之恩。式慰來蘇之望。宜改梁州為興元府。其署置官資望。¶
一切與京兆河南府同。南鄭縣升為赤縣。諸縣並升為畿¶
縣。見在州縣官各令終考秩。至考滿日放選。依本資處分。¶
耆壽與板授五品官。仍並賜緋。先已賜緋。並賜紫。典正等¶
各賜勳五轉。百姓除先減放稅錢外。更給復一年。洋州宜¶
升為望州。見任州官亦並令終考秩。并諸縣官等各減兩¶
選。無選可減者各加三階。應山南西道節度下將士。除扈¶
從迎駕已經改官者。餘並即與甄敘。嗚呼。古先哲王。東征¶ 
<pb:NFKB_QTW_p0463-16a>
西怨。顧予不德。重予勤人。撫心咎已。良增愧歎。宣示有眾。¶
明知朕懷。¶ 

** 奉天遣使宣慰諸道詔¶ 
:PROPERTIES:
:TITID: QTWTIT09685
:PERSID: QTWAUT1316
:END:

古者天子巡狩之義。以考國典。以觀人風。在時多虞。或所¶
不暇。乃命卿士。使于四方。問人疾苦。廉吏善惡。苟副所任。¶
則如親臨。在理平之時。尚資勤恤。當喪亂之際。得無省憂。¶
朕以不敏。肆于人上。撫馭失道。誠感未孚。寇盜繁興。阻兵¶
拒命。哀哉臣庶。陷于匪人。顧茲田疇。鞠為茂草。不念柔復。¶
遽命徂征。徵發兵甲。萬里必至。暴露營壘。連年不息。冒于¶
<pb:NFKB_QTW_p0463-16b>
鋒刃。繼以死傷。[:#AS-87E7:⿻焭丶]嫠無依。父母廢食。存者積思家之怨。歿¶
者倍異鄉之痛。又以軍費滋廣。公儲不充。厚取於人。罔率¶
厥典。科條互設。誅斂無常。農工廢棄其生業。商賈咨嗟於¶
道路。軍營日益。閭井日空。凋瘵日窮。徭役日甚。以財力之¶
有限。供求取之無涯。暴吏肆威。鞭笞督責。嗷嗷黔首。控告¶
何依。怨氣上騰。咎徵斯應。疫癘薦至。水旱相乘。罪非朕躬。¶
誰任其責。朕自嗣位。迨今六年。連兵不解。已踰四稔。雖本¶
非獲已。義在濟人。而事乃重勞。敢忘咎已。皆以朕之寡昧。¶
居安忘危。致寇之由。實在於此。予則不德。人亦何辜。愧恨¶ 
<pb:NFKB_QTW_p0463-17a>
積中。痛心疾首。昨者改元施令。悔往布新。將反側獲安。則¶
干戈日弭。賦役差減。則眾庶就康。還定流亡。與之休息。猶¶
懼思慮未周于庶務。誠感未達于遐方。一理失中。一夫不¶
獲。則何以謝天譴。致人和。俾代予言。其在良弻。宜令門下¶
侍郎同中書門下平章事蕭復充山南東西鄂岳荊南江¶
西淮南浙江東西嶺南福建等道宣慰安撫使。嗚呼。往率¶
乃職。敬敷朕命。慰勉征戍。勞徠困窮。訪其所安。察其所弊。¶
淹滯必達。寃濫必申。無憚幽遠而不被。無略細微而不恤。¶
洎乎編甿比屋。咸若朕之躬親。股肱惟良。予則有賴。其諸¶
<pb:NFKB_QTW_p0463-17b>
道將士。並準今年正月一日制。嚴備疆界。勿使侵擾。仍各¶
令本使本將。速具名銜等聞奏。悉與甄敘。其殊功勁節。超¶
越常倫。別條狀績。當特優獎。百姓除每年兩稅定額外。自¶
餘徵率。一切並停。課勸農桑。各令安業。寇難既定。漸息干¶
戈。朕當躬先簡約。庶務節省。兩稅之內。亦更減除。其諸道¶
事緣急切須處分者。即與所在節度觀察使商議裁度。務¶
合便宜。其餘利害。還日條奏。朕當詳省。以擇厥中。宣布遠¶
邇。咸使聞知。¶ 

** 收復京師遣使宣慰將吏百姓詔¶ 
:PROPERTIES:
:TITID: QTWTIT09686
:PERSID: QTWAUT1316
:END:

<pb:NFKB_QTW_p0463-18a>

朕獲承先顧。付以大器。懼德不類。貽列聖羞。虔恭惕厲。罔¶
敢暇逸。將欲立法齊一。致俗和平。小信未孚。眾心遂阻。事¶
理乖當。百度失中。君臣之間。鬱堙不達。致寇雖深於罪已。¶
興戎猶昧於省躬。期靖亂以濟人。反勞師而黷武。行者被¶
殺傷之苦。居者重齎送之勞。四海騷然。靡有寧處。京輦之¶
下。杼軸亦空。環列之中。遣戍殆盡。略內以勤遠。居安而忘¶
危。賊臣誘姦。乘間竊發。豺狼穢于宮闕。士庶陷于塗炭。作¶
威肆戮。仇視我人。萬姓嗷嗷。呼天罔告。有殞踣以抗節。有¶
<pb:NFKB_QTW_p0463-18b>
脅從以假命。且一夫不獲。辜實在予。朕君臨萬邦。作人父¶
母。既不克覆育。又從而咎之。其心愧恥。一食三歎。退舍內¶
訟。介于梁岷。庶乎有瘳。以答譴戒。皇天悔禍。宗社降靈。腹¶
心爪牙。奮謀宣力。元惡稔慝。脫身逃遁。餘黨歸誠。率眾欵¶
附。埽氛沴而闢閶闔。翦鯨鯢以清郊原。函夏載寧。室家相¶
慶。非將士夾輔王室。非卿士交修予違。軍旅叶心。畢命盡¶
敵。豈伊寡昧。克復興運。戡定大難。載感予懷。宜令吏部侍¶
郎班宏充上都宣慰使。勞問將士。撫綏烝黎。招輯流亡。慰¶
安反側。朕續整飭法駕。擇日還京。告謝于祖宗。請罪于天¶
地。策勳行賞。大報忠烈。銘功永代。與國同休。明宣朕懷。咸¶ 
<pb:NFKB_QTW_p0463-19a>
使知悉。¶ 

** 平淮西後宴賞諸軍將士放歸本道詔¶ 
:PROPERTIES:
:TITID: QTWTIT09687
:PERSID: QTWAUT1316
:END:

朕纂奉丕業。託于人上。仁不被物。義不勝姦。頌聲蔑聞。暴¶
亂連起。叛臣希烈。竊據淮沂。誠則彼夫無良。亦由朕之不¶
德。撫御之道。失之於初。師旅一興。綿聯莫解。服勞者從役¶
不暇。受汚者無路自新。旱蝗相承。穀糴翔貴。兵氓餒死。十¶
室九空。通邑化為邱墟。遺骸遍于原野。每念於此。傷心涕¶
流。且自昔勞師。靡有不悔。以虞舜之聖。屈於苗人。漢武之¶
強。弊於戎虜。矧乎德猶不逮。力或未全。我其永懷。求巳自¶
<pb:NFKB_QTW_p0463-19b>
警。乃者下哀痛之詔。布寬大之恩。普天載新。殊死必宥。然¶
尚勞師旅。作扞邊陲。有累歲棄離家室。有經時不解甲冑。¶
忠雖為國。咎實在予。君人若斯。寧不知愧。賴節將士旅。一¶
其誠心。奮發武威。慎固疆宇。遠人思服。元惡就誅。烝黎方¶
致於安寧。役戍永期於休息。懋官以旌善。錫宴以勞旋。賞¶
不踰時。式遵彞典。都統檢校司空同中書門下平章事劉¶
從一。宜與子孫一人五品正員官。鄭滑節度使檢校尚書¶
右僕射李澄檢校兵部尚書曲環檢校戶部尚書李臯兼¶
御史大夫樊澤等。並與子孫一人七品正員官。都防禦使¶ 
<pb:NFKB_QTW_p0463-20a>
工部尚書御史大夫賈耽都團練使檢校左散騎常侍兼¶
御史大夫盧元卿兼御史大夫張建封等。並與子孫一人¶
八品正員官。檢校司空同中書門下平章事李抱真。檢校¶
司空同中書門下平章事李納。檢校尚書右僕射同中書¶
門下平章事韓滉。檢校工部尚書御史大夫田緒。咸遣士¶
旅。遠赴行營。同討不庭。厥有成績。抱真納滉宜並與子孫¶
一人七品正員官。緒與子孫一人八品正員官。應與淮西¶
接界州縣本界鎮守及諸道赴行營將士等。宜共賜物三¶
十萬端匹。以充賞設。度支即約據界首及行營軍額。分配¶
<pb:NFKB_QTW_p0463-20b>
定數。逐便支送。仍委本道都統節度防禦都團練使即條¶
錄功第名銜聞奏。並與甄敘。其行營將士。仍各放歸本道。¶
明加宣諭。令悉朕懷。¶ 

** 授王武俊李抱真官封并招諭朱滔詔¶ 
:PROPERTIES:
:TITID: QTWTIT09688
:PERSID: QTWAUT1316
:END:

三公之職。論道經邦。序五行之和。任百事之理。歷代崇重。¶
不常厥官。天祚皇家。茂生才傑。比義齊列。同寅協恭。以德¶
允台階之望。以勳當井賦之賜。聿應並命。式副具瞻。開府¶
儀同三司檢校司空同中書門下平章事使持節恒州諸¶
軍事守恒州剌史充成德軍恒冀深趙等州節度觀察處¶ 
<pb:NFKB_QTW_p0463-21a>
置等使琅邪郡王王武俊。秉志沉密。臨事能斷。忠而致力。¶
勇且有仁。奮發之初。渠魁即戮。危疑之際。大節首彰。開府¶
儀同三司檢校尚書左僕射同中書門下平章事潞州大¶
都督府長史昭義軍澤潞磁邢等州節度觀察處置度支¶
營田等使上柱國符陽郡王李抱真。質重氣和。內精外朗。¶
智窮變化。守必以常。學本明誠。動有攸利。謀猷屢告。規益¶
孔多。皆戮力盡瘁。志匡王室。陳師鞠旅。同討不庭。仗大義¶
而萬眾叶心。體至公而千里同契。合軍於呼吸之際。決策¶
於指揮之間。并轡載馳。執桴親鼓。兇徒殄殪。河右廓清。國¶
<pb:NFKB_QTW_p0463-21b>
家無北顧之虞。姦慝阻南侵之計。時乃同德。厥功茂焉。敷¶
五教而阜人。均九土以居眾。俾爾更踐。備揚洪休。乃加真¶
實。以貽後嗣。武俊可檢校司徒同中書門下平章事。抱真¶
可檢校司空同中書門下平章事。賜實封五百戶。嗚呼。古¶
人有言曰。惟理亂。在庶官。矧惟輔臣。與國同體。明朕德命。¶
爾其欽承。朕嗣位不明。輕費尚力。謂武可以靖暴慢。謂刑¶
可以懲姦邪。德之不修。亂是用長。士馬疲耗。烝庶流離。罪¶
非朕躬。誰任其咎。自去歲遭變。再經播遷。歷山川之險艱。¶
知軍旅之勞苦。惟省前過。悔恨盈懷。追遠事而不及。庶後¶ 
<pb:NFKB_QTW_p0463-22a>
圖之可補。以九廟為重。而不憚屈身。以百姓為心。而不專¶
私欲。苟可以保安社稷。休息甲兵。宏濟蒼生。蠲省徭賦。含¶
垢忍恥。予無難焉。朱滔受任薊門。累著誠績。委遇既重。封¶
秩亦崇。臣節中虧。自貽伊阻。洎賊泚僭竊上京。兄弟之親。¶
在法無赦。朕以罪不相及。情有可原。待以如初之誠。廣其¶
自新之路。執迷不復。固敗是求。蹙喪而歸。既困方悟。累獻¶
欵疏。深陳懇誠。省之惻然。良用憫歎。雖將相嫉惡之志。固¶
所難容。以君上懷柔之情。未忍拒絕。且善莫大於改過。德¶
莫盛於好生。叛而伐之。服而舍之。銷難愛人。實惟朕志。宜¶
<pb:NFKB_QTW_p0463-22b>
委武俊抱真開示大信。明加曉諭。若誠心益固。善蹟克彰。¶
朕當掩舋錄勳。與之昭雪。宣告眾庶。咸使聞知。¶ 

** 招諭淮西將吏詔¶ 
:PROPERTIES:
:TITID: QTWTIT09689
:PERSID: QTWAUT1316
:END:

朕臨御已來。連兵不息。自經播越。方歷險難。耳聞鼙鼓之¶
聲。目視殺傷之苦。由是覺悟。悔於興師。既省巳以知非。亦¶
欲人之遷善。至乃歲有再赦。事有屢言。務於撫綏。不憚煩¶
冗。冀朕之誠信日布。冀人之患難日除。每議用兵。惻然不¶
忍。而賊臣希烈。煽禍滔天。虐用其人。仇視厥眾。狼心多忌。¶
梟性無親。以芟伐立威。以猜刻為志。朝為昵比。夕為仇讎。¶ 

<pb:NFKB_QTW_p0463-23a>

肆其芟夷。蔑若草芥。馮陵汝海。流血盈川。侵軼浚郊。積骸¶
徧野。農耕廢業。井邑成墟。積彼妖氛。發為災癘。蕭條千里。¶
無復人煙。朕哀彼生靈。陷于塗炭。苟存拯物。不難屈身。故¶
於首春。特布新令。赦其殊死。待以初誠。使臣纔越於郊畿。¶
巨猾己聞於僭竊。酷烈滋甚。吞噬無厭。將相大臣。咸懷憤¶
激。繼陳章疏。固請除討。朕以所行天誅。本去人害。兵戈既¶
接。玉石難分。言念忠良。遭罹脅制。雖欲却陳臣節。厥路無¶
由。受汚終身。銜冤沒代。淪胥以逞。誠足痛傷。宜令諸道節¶
<pb:NFKB_QTW_p0463-23b>
度使。每欲進軍。先加曉諭。今所致討。唯止元兇。其餘脅從。¶
一切不問。如能去逆效順。因事建功。明設科條。以示裦勸。¶
其以一州降者。便授刺史。封異姓王。賜實封五百戶。以一¶
萬人已上降者。授刺史。封國公。賜實封三百戶。其餘各據¶
功效。節級甄升。列爵建官。以俟能者。朗然明信。朕不食言。¶
宣示遠人。各令知悉。¶ 

** 招諭河中詔¶ 
:PROPERTIES:
:TITID: QTWTIT09690
:PERSID: QTWAUT1316
:END:

朔方諸軍應在河中絳州朝邑將士等。並以義烈繼代。勳¶
業冠時。艱虞以來。常濟國難。肅宗代宗。再復京邑。皆是朔¶
方將士之功。去歲朕在奉天。兇黨攻逼。解圍赴急。亦賴此¶ 
<pb:NFKB_QTW_p0463-24a>
軍。言念爪牙。情均骨肉。濟朕危厄。感之豈忘。頃以懷光背¶
恩。自生猜阻。熒惑將士。汚脅忠良。朕頻降詔書。再三曉諭。¶
皆被懷光隱匿。兼亦志有加誣。朕之誠懷。竟未宣布。夙夜¶
自愧。寢食不安。時屬嚴凝。屢頒衣賜。豈以懷光一人拒命。¶
遂令將士俱不沾恩。朕於功臣。義存終始。其朔方及諸軍¶
應在河中絳州朝邑將士等。今年春冬衣賜。並準二月二¶
十一日敕。緣赴奉天解圍功臣等第給錢物。宜令所司并¶
許計料別收貯。待道路通流。即當時支遣。其有歸順者續¶
給。其將士等。有先賜實封。一切準元敕。並州給牒。委馬燧¶
<pb:NFKB_QTW_p0463-24b>
渾瑊逐分送付。其差人請受。仍明加宣諭招撫。務令忠義¶
之士。各悉朕意。¶ 

** 甄獎陷賊守節官詔¶ 
:PROPERTIES:
:TITID: QTWTIT09691
:PERSID: QTWAUT1316
:END:

沮勸二柄。國之大綱。獎善懲違。固不可廢。頃者賊臣構亂。¶
京邑震騷。惟茲土人。奔竄無所。或從其誘脅。遂染汚名。或¶
守以純誠。竟全貞節。昨所司奏議。但舉刑章。坐累者各已¶
條疏。守節者並未甄異。忠正而不報。豈朕意焉。應在京百¶
司及京兆府長安萬年兩縣。去年十月三日見在職事官。¶
在城陷於賊中潛藏。不受逆命。并諸色前資官。被偽署官¶ 
<pb:NFKB_QTW_p0463-25a>
爵。頻遭迫脅。首末不出。事跡昭著。眾所明知者。並委御史¶
臺訪察。勘覈其事。勿容虛濫。仍限今月內。具名銜事跡聞¶
奏。五品已上及常參官已受替者。委中書門下與處分。六¶
品已下各減三選。不拘考例聽集。其未得資被替。非時放¶
選。仍稍優與處分。如已喪亡者。並與追贈。使恩加存歿。以¶
稱朕懷。¶ 

** 令百寮議大禮期日詔¶ 
:PROPERTIES:
:TITID: QTWTIT09692
:PERSID: QTWAUT1316
:END:

朕自遷越。旋於京師。將欲請罪祖宗。告謝天地。所司擇日。¶
行有期矣。議者多以大盜之後。人勞匪居。懼愆歲功。請俟¶
<pb:NFKB_QTW_p0463-25b>
農隙。若俯順㣥議。則私懷不安。將祗率典章。又疲甿重擾。¶
夙夜憂惕。罔知所裁。宜令中書門下與常參官即詳議。折¶
衷聞奏。¶ 

** 令諸道募靈武鎮守人詔¶ 
:PROPERTIES:
:TITID: QTWTIT09693
:PERSID: QTWAUT1316
:END:

朕以寡德。君臨兆人。憂四鄙之不寧。懼一物之失所。降心¶
以懷戎狄。期息征徭。極慮以綏烝黎。冀遂安輯。今諸夏岳¶
牧。咸能撫封。九姓可汙。薦克敦好。寰瀛之內。其謂小康。愛¶
人雖發於朕心。濟理實由於藩輔。豈惟菲薄。所致於茲。然¶
獨吐蕃負恩。背盟棄約。尚勞師旅。備禦西陲。亦賴方岳同¶ 
<pb:NFKB_QTW_p0463-26a>
心。簡練傑俊。助其防鎮。遏彼奔衝。數年以來。邊境寧謐。乃¶
眷靈武。實惟雄藩。扼東牧之咽喉。控北門之管鍵。軍懸寇¶
邇。地遠勢孤。雖無交切之虞。須建久安之策。朕屬慮於此。¶
殆今累年。晨思廢餐。暮想忘寐。征兵益戌。則憚其勞師。移¶
人實邊。又念其離土。朕欲令萬姓。各遂所安。抑而使人。情¶
有不忍。中懷結鬱。罔知所從。古人有言。主憂臣憤。今朕憂¶
矣。將相牧守。得不與我同其慮哉。此乃忠臣盡規之時。勇¶
士建功之日。苟宏良算。必有其人。宜令諸道節度觀察使¶
各於本管諸色人中。募能赴靈武鎮守者。取其情願。重設¶
<pb:NFKB_QTW_p0463-26b>
賞科。仍須精選驍雄。薄閑(一作廣延)武藝。便以本道諸色錢物¶
給付。仍優厚裝朿。發赴上都。每道各據所管州縣多少通¶
計。每州所募。多不得過五十人。少不減三十人。若欲將家¶
口相隨。便給資糧同發遣。如有戶貫在州者。蠲免本戶差¶
科。其官健到日。朕當超資與官。至鎮便替。朕之此意。非務¶
廣兵。欲使四方驍雄。俱到塞上。壯邊城士旅之氣。杜戎醜¶
窺伺之心。方岳信臣。所當相悉。勿令騷擾。副我憂人。¶ 

** 安撫淮西歸順將士百姓敕¶ 
:PROPERTIES:
:TITID: QTWTIT09694
:PERSID: QTWAUT1316
:END:

李希烈首亂淮濆。又侵滎汴。兇威所及。罔不脅從。百姓既¶ 
<pb:NFKB_QTW_p0463-27a>
罹於網羅。將士兼質其家口。哀我眾庶。銜冤莫伸。雖欲歸¶
降。何有自達。朕為人父母。不克保安。遂使忠良。橫遭脅汚。¶
興言憫悼。思惻深衷。今王師四臨。所至[:#AS-8864:⿺克寸]捷。將士百姓。欵¶
附甚多。或棄其鄉園。或捐其家族。脫身効節。良有可嘉。特¶
宜撫綏。以獎誠效。應淮西界內及鄭汴等州將士歸順者。¶
委所在節度防禦等使便與收管。切加存恤。優給資糧。仍¶
各具名銜聞奏。當與甄獎。并給遣衣賜。其百姓從賊界內¶
歸順者。亦委所在觀察使刺史量以本道諸色錢物賑給。¶
令得存濟。如情願便住者。即配與死戶田宅。使營生業。若¶
<pb:NFKB_QTW_p0463-27b>
欲赴諸州縣者。隨其所之。當時給文牒發遣。不得止遏。所¶
至之處。準前優賞。率土之內。莫非王臣。雖陷冠中。諒非獲¶
已。但能效順。即是平人。務於招綏。副朕所恤。¶ 

** 不許諸軍侵擾敕¶ 
:PROPERTIES:
:TITID: QTWTIT09695
:PERSID: QTWAUT1316
:END:

李希烈阻兵淮右。虐害烝人。朕哀憫無辜。橫遭脅制。若興¶
師行伐。則玉石俱焚。所以頻下詔書。再三開諭。曾無悛草。¶
但益憑陵。忠勇之徒。皆思奮激。朕悔於征伐。務在含容。以¶
一夫無良。遂百姓罹禍。安人忍恥。初是素懷。今東作方興。¶
麥秋在近。儻行侵擾。深害農功。一方之人。實足矜憫。應與¶ 
<pb:NFKB_QTW_p0463-28a>
淮西接界州縣。各委本道都統節度都防禦團練等使。明¶
申前敕。嚴設隄防。務使農人。遂其耕穫。賊若不先侵軼。但¶
自保守封疆。勿令越境。暴犯田苗。及有侵掠。務宣朝化。以¶
洽遠人。仍於所在界首。明加招諭。咸令知悉。¶ 

** 放淮西生口歸本貫敕¶ 
:PROPERTIES:
:TITID: QTWTIT09696
:PERSID: QTWAUT1316
:END:

遷徙家鄉。分離骨肉。有生之酷。莫甚於斯。朕撫育兆人。庶¶
臻理道。懲過不可以不罰。原情不可以不矜。將推內恕之¶
心。用廣自新之路。應從李希烈作亂以來。諸道所有擒獲¶
淮西生口。配隸嶺南黔中等道。宜一切釋放歸本道。其投¶
<pb:NFKB_QTW_p0463-28b>
降人等權於諸州縣安置者。亦任各從所適。¶ 

¶
