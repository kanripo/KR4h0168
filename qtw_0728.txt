#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0727-29a> ¶
#+PROPERTY: JUAN 0728
欽定全唐文卷七百二十八¶ 

<pb:NFKB_QTW_p0728-01a>

* 封敖¶ 
:PROPERTIES:
:PERSID: QTWAUT1756
:END:

敖字碩夫。渤海蓨人。元和十年進士。太和中拜中書舍人。¶
宣宗朝歷禮部吏部侍郎。封渤海男。拜興元節度使。為左¶
散騎常侍。大中十一年拜太常卿。出為淄青節度使。進戶¶
部尚書卒。¶ 

** 授王宰高承恭田牟三道節度使制¶ 
:PROPERTIES:
:TITID: QTWTIT14653
:PERSID: QTWAUT1756
:END:

門下。朕常日出視朝。與三四宰臣百辟卿士。詳求理本。期¶
臻大和。矧軍旅之事。豈忘念慮。古者命將。必登壇告廟。推¶
<pb:NFKB_QTW_p0728-01b>
轂授脤。所以示專征之任也。况許昌宜祿鄜畤。三鎮之重。¶
一時所難。誠當注意之求。俱承並命之選。銀青光祿大夫¶
檢校工部尚書兼御史大夫充邠寧節度觀察處置等使¶
上柱國太原郡開國公食邑三千戶王宰。誠貫金石。秀鍾¶
山河。文該禮義之源。武服鈐符之奧。銀青光祿大夫檢校¶
右散騎常侍兼右金吾衛大將軍御史大夫充右街使上¶
柱國渤海郡開國公食邑二千戶高承恭。心澄水鏡。嚴奪¶
秋霜。幼知仁義之方。壯慕功名之業。朝散大夫豐州刺史¶
檢校工部尚書兼御史大夫賜紫金魚袋田牟。風雲應兆。¶ 

<pb:NFKB_QTW_p0728-02a>

鵰鶚當秋。素懷搏擊之威。夙負騫騰之志。而皆公台令嗣。¶
勳閥才人。奉嚴訓以承家。推大忠而許國。游心百氏。有志¶
四方。知山川險易之形。識古今興亡之道。累更任用。咸著¶
聲猷。或屏衛四郊而西戎修舉。或誰何右仗而緹騎整嚴。¶
或安靜朔陲而虜塵載息。吾之用汝。不愧知人。今以忠武¶
師徒。始終誠節。南征北伐。每聞盡瘁之誠。破敵摧堅。必茂¶
策勳之典。洎乎新平捍疆場之要。洛郊當控帶之衝。固其¶
金湯。利彼牙爪。凡為展効。皆竭忠誠。爾其為吾申惠慈。布¶
<pb:NFKB_QTW_p0728-02b>
膏澤。懷忠伏順者延其賞。窮羸孤瘵者加其恩。使人人知¶
吾待爾之心。其厚若是。勿獨以皷鼙之壯。號令之嚴。報于¶
朝廷。是曰為政。服我休命。爾其戒哉。舊秩新恩。同登八座¶
之貴。搖旌展斾。分榮十乘之行。宰可本官充陳州節度使。¶
承恭可檢校工部尚書充邠寧節度使。牟可守本官充鄜¶
坊節度使。¶ 

** 授史憲忠涇原節度使制¶ 
:PROPERTIES:
:TITID: QTWTIT14654
:PERSID: QTWAUT1756
:END:

門下。旌善所以勸人。毓才所以任事。其有誠明夙著。績效¶
兼聞。舉其風猷。以示甄擢。况貴擁旄鉞。榮分土疆。苟非僉¶
諧。豈在良選。正議大夫檢校左散騎常侍隴州刺史充本¶ 
<pb:NFKB_QTW_p0728-03a>
州防禦使上柱國賜紫金魚袋史憲忠。生知臣節。幼學兵¶
符。氣高風雲。聲振河朔。許國之心既壯。忘家之義已明。忠¶
必盡于君臣。情可斷于昆弟。秉是名節。服吾周行。使寵榮¶
陽。旋歷環衛。稱職之論。流芳可聽。日者輟于牙爪。守在邢¶
隴。戎事既肅。氓心用安。求瘼而承醫盡痊。折煩而迎刃先¶
解。頗謂良牧。真為才人。今以涇上右軍。平原善地。左接甸¶
服。右連蕃疆。固酆鎬之金湯。窒犬戎之巢穴。是以擢自郡¶
邸。陟于齋壇。曳尚書之履聲。舉將軍之戎律。爾其靜我邊¶
鄙。撫我師徒。嚴如秋霜。愛若冬日。於戲。亞夫之營細柳。叔¶
<pb:NFKB_QTW_p0728-03b>
度之化潁川。彼之何人。茲實望爾。憲臺華省。節制澄清。敬¶
服寵光。勉揚茂効。可檢校工部尚書充涇原等節度使。¶ 

** 授劉礎鄜坊節度使制¶ 
:PROPERTIES:
:TITID: QTWTIT14655
:PERSID: QTWAUT1756
:END:

門下。渭州之北。泰山之東。乃眷雕陰。實曰鄜畤。兵甲完勁。¶
賦輿殷繁。扼朔塞之咽喉。為鎬京之管鑰。苟非勳賢令嗣。¶
術業聞人。則不可列彼土疆。授之鈇鉞。式舉成命。其惟至¶
公。銀青光祿大夫檢校左散騎常侍兼左金吾衛大將軍¶
御史大夫左街使上柱國彭城縣開國公食邑三百戶劉¶
礎。唯爾先父。在長慶中。自幽陵舉斾歸國。志誠白日。節高¶ 
<pb:NFKB_QTW_p0728-04a>
青雲。艱難已來。勳績無對。果有令嗣。何嘗乏賢。而礎居然¶
將才。蔚有公望。孫吳之機變。學則能通。頗牧之功名。企而¶
必及。踐歷中外。周旋寵榮。拖朝服而休問洋洋。握郡符而¶
理聲籍籍。動有餘裕。行多去思。洎官奉誰何。力勤巡檄。有¶
勞夙夜。備竭忠公。是用旌其器能。爰在推擇。寵以維翰。榮¶
以建牙。擁紅斾以臨戎。宣皇風而問俗。十乘在列。雙旌啟¶
行。節制連營。澄清屬郡。長冬官之峻秩。冠柏署之崇班。無¶
以貴自矜。無以善自伐。勉樹爾德。克揚家聲。敬之戒之。無¶
忝休命。可檢校工部尚書兼御史大夫充鄜坊等州節度¶
<pb:NFKB_QTW_p0728-04b>
使。¶ 

** 授崔元式太原節度使石雄河中節度使制¶ 
:PROPERTIES:
:TITID: QTWTIT14656
:PERSID: QTWAUT1756
:END:

門下。築壇命將。在選攸難。建斾臨戎。為榮斯極。况幷汾有¶
豐沛之舊。蒲絳居關輔之雄。擢其才能。付我憂寄。河中節¶
度使檢校右散騎常侍御史大夫上柱國博陵縣開國男¶
食邑三百戶崔元式。族茂鼎甲。器合珪璋。明當察毫。智必¶
周物。所莅之職。居然有聲。晉絳行營諸軍節度使銀青光¶
祿大夫檢校工部尚書武威縣開國男食邑三百戶石雄。¶
業擅韜鈐。志堅金石。勇無前敵。義必忘身。所舉之鋒。何往¶ 
<pb:NFKB_QTW_p0728-05a>
不利。况佩服榮顯。作時津梁。或劇職名藩。累聞于尤績。或¶
南征北伐。常紀于殊勳。龔黃之接武尚優。廉白之差肩無¶
媿。爾其懿效。吾乃宣言。陟明之命。是曰彞憲。噫。并部叛卒。¶
已見成擒。壺關狡童。尚偷餘息。干戈未偃。飛輓猶勞。爾其¶
外訓甲兵。內康黎庶。誅妖剪怪。勳庸勿讓于他人。布渥行¶
恩。愷悌俾流于鄰壤。儀曹起部。長憲尹京。俱成提劍之榮。¶
各重擁旄之任。敬服寵命。佇聞休聲。元式可檢校禮部尚¶
書充太原節度使。雄可守本官充河中節度使仍晉絳行¶
營諸軍征討等使。¶ 
¶
<pb:NFKB_QTW_p0728-05b>

** 授崔龜從嶺南節度使制¶ 
:PROPERTIES:
:TITID: QTWTIT14657
:PERSID: QTWAUT1756
:END:

門下。庾嶺之南五諸侯。而番禺總其襟帶。他管之務。豈相¶
侔焉。琛賮叢湊。蕃夷交錯。非廉平之操不可以勵其風。非¶
幹敏之才不可以齊其俗。副我所任。惟時之良。中散大夫¶
前宣州觀察使崔龜從。襟靈坦夷。器局沈厚。溫玉外朗。澄¶
瀾中深。慎言克保其樞機。養德善周其藩屏。早藉重價。歷¶
登華資。望高綸綍之工。才見版圖之極。常鎮關輔。人懷去¶
思。試操銓衡。刃有餘利。洎乎重剖符竹。初命廉車。江左奧¶
區。宣為右地。一去臨莅。五更炎凉。風猷溢聞。課第居最。陟¶ 
<pb:NFKB_QTW_p0728-06a>
明之典。誰實爾先。吾以登齋壇。授戎柄。百越稽顙。雙旌建¶
牙。可謂宦遊峻途。儒者極致。旌爾懿効。服吾寵光。况儀曹¶
居八座之榮。副相冠柏臺之首。重以朝命。崇其使車。爾宜¶
廣施惠慈。遠去珠玉。無使伯周獨擅名于合浦。隱之未繼¶
美于貪泉。佇聞淑聲。用益休命。可檢校禮部尚書兼御史¶
大夫充嶺南節度等使。¶ 

** 授盧商東川節度使制¶ 
:PROPERTIES:
:TITID: QTWTIT14658
:PERSID: QTWAUT1756
:END:

門下。入則掌邦計。操利權。績雖綿于歲時。事不虧于國用。¶
經費之道。吾所委焉。出則築齋壇。授戎柄。才可寄于分閫。¶
<pb:NFKB_QTW_p0728-06b>
令可信于貞師。節度之雄。吾將付也。苟非全器。孰謂當人。¶
正議大夫戶部侍郎兼御史中丞范陽郡開國子食邑五¶
百戶賜紫金魚袋盧商。天生才能。必稟忠厚。心鏡融朗。情¶
田坦夷。固道德于藩籬。服仁義之干櫓。早以文行。備由班¶
資。休問溢于臺閣。善政行于封部。先朝輟自廷尉。牧于長¶
洲。治成歌謠。聲達輦轂。亟長憲署。委登廉車。總十連之阜¶
殷。澄六郡之風俗。由是徵自藩服。歷居劇權。貳秋曹而無¶
留獄。大京兆而有餘地。及授其征賦。較其盈虛。屬武車在¶
郊。軍食繼輓。役其心慮。所効則勤。均以勞逸。用旌久次。梓¶ 
<pb:NFKB_QTW_p0728-07a>
潼據梁蜀之險。紅斾飾皷鼙之嚴。仗茲變通。允乃文武。訓¶
以戎事。修其政經。遠俗俟爾而安。皇風俟爾而暢。布政佇¶
聞于盈耳。服榮無忝於建牙。題劒儀曹。持綱憲府。用光朝¶
寄。式壯戎麾。可檢校禮部尚書兼御史大夫東川節度使。¶ 

** 授李執方陳許節度使盧宏宣易定節度使制¶ 
:PROPERTIES:
:TITID: QTWTIT14659
:PERSID: QTWAUT1756
:END:

門下。節制之重。難其任者。莫不貴擁旄鉞。榮分疆土。連營¶
申號令之嚴。列郡舉澄清之化。况許國為河洛之屏。中山¶
當朔漠之衝。時維重藩。吾實注意。將命其帥。必資才人。義¶
武軍易定節度使銀青光祿大夫檢校吏部尚書上柱國¶
<pb:NFKB_QTW_p0728-07b>
李執方。道茂宗枝。葉光任用。武有成筭。文多據經。卬卬其¶
姿。倜儻負丈夫之氣。中大夫檢校工部尚書兼秘書監賜¶
紫金魚袋盧宏宣。名重詞苑。價高朝行。青雲有聲。白玉無¶
玷。落落其狀。雍容得君子之風。而皆明當察毫。智必周物。¶
大小惟叩。方員靡常。求瘼而咨爾良醫。折繁而宜爾利器。¶
常踐顯任。俱流淑聲。或執金吾而勤晝巡夜警之績。或尹¶
京兆而著擒奸擿伏之名。輦轂之下。風稜甚舉。人有懷矣。¶
予常賴之。類其勞能。宜在推獎。比者河橋作鎮。元武董戎。¶
訓練有律于貞師。惠化頗行于問俗。回遷易水。入拜蓬山。¶ 

<pb:NFKB_QTW_p0728-08a>

耀武庫之戈矛。煥麟臺之圖籍。綽有令望。宜承寵光。建牙¶
三煥其雙旌。授鉞再榮于十乘。天官舊貫。人部新曹。同假¶
正卿。分兼大憲。式示登壇之貴。用申列土之榮。勉服官常。¶
無忝休命。執方可檢校吏部尚書兼御史大夫充陳許節¶
度使。宏宣可檢校戶部尚書充易定節度使。¶ 

** 批宰臣賀下誅回鶻德音表¶ 
:PROPERTIES:
:TITID: QTWTIT14660
:PERSID: QTWAUT1756
:END:

省表具知。回鶻背棄恩親。犯擾邊鄙。梟音不息。獸性難馴。¶
自號天驕。常為國患。比者雖聞困弱。尚肆猖狂。朕念以親¶
<pb:NFKB_QTW_p0728-08b>
姻。隱忍而已。良思忌器。難决用師。曾無悔禍之詞。屢有干¶
誅之狀。戎臣奮志。甲士齊心。用奇而果建殊勳。决勝而且¶
無遺策。今則公主歸止。元兇遁逃。罪惡既盈。誅夷難逭。用¶
頒制命。以正典刑。每思除害之言。豈以佳兵為念。故非獲¶
已。有愧賀章。¶ 

** 批百寮賀王宰破陽城賊表¶ 
:PROPERTIES:
:TITID: QTWTIT14661
:PERSID: QTWAUT1756
:END:

省表具知。討彼狡童。萃乎戍卒。星霜既換。牛馬未遑。每軫¶
勞懷。渴聞捷報。今者王宰麾下。大破賊徒。廣治砦既已平¶
除。陽城縣復見誅滅。自茲乘勝。足以震威。蕩定有期。凱旋¶
可待。外禦多忠臣之力。內謀有賢相之籌。豈無成功。亦復¶ 
<pb:NFKB_QTW_p0728-09a>
何慮。所賀知。¶ 

** 批宰臣賀石雄破賊陣表¶ 
:PROPERTIES:
:TITID: QTWTIT14662
:PERSID: QTWAUT1756
:END:

省表具知。有名之伐。義勇爭登。干紀之兇。幽明共戮。逆順¶
之理。何嘗不然。况內有賢相之謀。外多良將之力。舉則必¶
勝。動皆成功。吉語屢聞。(闕六字)來獻相繼于道涂。斬級申威。¶
每盈于原野。畜產兵仗。所獲蓋多。武力軍聲。殊為善陣。想¶
其危亟。坐見清平。卿義極謨猷。道光翼贊。推功之賀。懷愧¶
良多。所賀知。¶ 

** 批宰臣賀正月一日河中陳許行營破回鶻表¶ 
:PROPERTIES:
:TITID: QTWTIT14663
:PERSID: QTWAUT1756
:END:
¶
<pb:NFKB_QTW_p0728-09b>

省表具知。回鶻恃衆忘恩。棄盟犯境。朕以勳親是念。討伐¶
未行。而乃尚肆梟音。敢回狼顧。恣行驅刦。渝見奔衝。戰士¶
等蓄銳多時。奮身自効。猶鬬之獸。何足以枝梧。成擒之虜。¶
幸獲于逃遁。蜂蠆自滅。馬牛皆歸。此實上帝威靈。輔臣謀¶
畧。豈予薄德。所可致焉。循省賀章。良多愧慰。所賀知。¶ 

** 批宰臣賀太原破回鶻奪得太和公主表¶ 
:PROPERTIES:
:TITID: QTWTIT14664
:PERSID: QTWAUT1756
:END:

省表具知。朕聞匈奴為中國之患者久矣。爰自漢魏。迄于¶
周隋。制控之謀。罕見其術。暨乎國朝。以懷柔之道。稍致和¶
寧。然猶邊兵遠屯。貴主下嫁。國用且費。人心未甘。昨者回¶ 
<pb:NFKB_QTW_p0728-10a>
鶻以失國為詞。塞相託。朕懸知矯詐。且示含容。旋肆梟音。¶
屢聞狼顧。虜騎唐突。羽書飛馳。方命戎臣。各嚴師律。可汗¶
不知藏匿。尚敢猖狂。繇是我武張天威震。貔貅之勇。蹔奮¶
其威稜。犬彘之微。豈煩于牙齒。邊塵掃蕩。公主歸還。豈獨¶
壯于茲辰。實可超于遠古。此皆上元降佑。九廟垂休。台輔¶
元臣。咨謀允叶。不然。予之寡昧。何以致焉。順美之詞。省章¶
多愧。所賀知。¶ 

** 批敬昕謝上表¶ 
:PROPERTIES:
:TITID: QTWTIT14665
:PERSID: QTWAUT1756
:END:

省表具知。卿蹈履中和。修潔大雅。推經笥而微言如貫。聽¶
<pb:NFKB_QTW_p0728-10b>
文韻而清音不窮。亟稱才能。歷踐華顯。洎尹正洛汭。臨戎¶
孟津。治行推高。號令有律。遽遷白馬。重擁青幢。接畛素洽¶
于謌謠。先聲載揚于道路。既聞至止。當慰予懷。所謝知。¶ 

** 批盧鈞謝上表¶ 
:PROPERTIES:
:TITID: QTWTIT14666
:PERSID: QTWAUT1756
:END:

省表具知。負才畧者不辭于難事。付重難者思得于才人。¶
朕以上黨雄軍。壺關重寄。劉悟始以勳力。授之旌旄。而擁¶
鄆州兇孽之餘。汙潞府忠良之俗。苛法脅衆。偽言欺天。洎¶
從諫襲有父兵。坐邀朝命。嘯聚姦惡。稔成悖兇。狡豎何知。¶
㣥逆相濟。以卿端厚可以鎮俗。誠明可以訓戎。舉二鎮之¶ 
<pb:NFKB_QTW_p0728-11a>
旌旗。滌五州之汙染。果有變節。翻為吾人。今元兇盡誅。舊¶
風可復。已知到鎮。用深慰懷。善撫傷夷。務矜凋瘵。俟爾報¶
政。副予所知。¶ 

** 批鄭涯謝上表¶ 
:PROPERTIES:
:TITID: QTWTIT14667
:PERSID: QTWAUT1756
:END:

省表具知。卿道茂搢紳。望高班列。夷澹自處。端莊有嚴。直¶
如朱絃。清比嘉玉。內庭西掖。留重價于雄文。憲府南宮。藹¶
餘芳于嘉話。出入更踐。便蕃寵榮。所莅有聲。溢于聞聽。是¶
用授之鈇鉞。鎮以荊蠻。壓江漢之上游。總吳蜀之都會。苟¶
非良幹。其誰付焉。知已下車。故多勞止。勉宏政術。必副憂¶
<pb:NFKB_QTW_p0728-11b>
勤。所謝知。¶ 

** 與吐蕃贊普書¶ 
:PROPERTIES:
:TITID: QTWTIT14668
:PERSID: QTWAUT1756
:END:

皇帝舅敬問贊普外甥。尚屈立熱論拱熱等至。得書并物。¶
具悉。外甥雄武挺生。英威特立。本邦奉化。鄰國推賢。修仁¶
義以保名。仗誠明而遂物。櫜弓匣劍。無聞戰伐之音。被野¶
緣原。不廢耕耘之具。儻非理化。孰見和寧。足觀盛業興行。¶
人心率服。以茲觀政。深用慰懷。朕自守丕基。敬遵前訓。君¶
臨四海。子育萬方。誠信必及于豚魚。恩澤不遺于草木。况¶
外甥親臨極分。歲月滋深。雖山河阻修。而音耗鄭重。疆分¶ 
<pb:NFKB_QTW_p0728-12a>
二境。地合一家。載覽來章。具悉深旨。所欲務存久要。頗見¶
良圖。但能各重其歡。各厚其俗。戎車息駕。烽火不飛。共保¶
封疆。兩均休戚。質神明而不惑。覽日月而長明。宜體至懷。¶
永綏多福。承前朝覲人數。界首素有常儀。公家之事。難于¶
違越。昨者尚屈立熱等到鳳翔。隨從共七十人。準舊例只¶
合十人入朝。今緣兩國和好。不同元和已前。遂令三十五¶
人赴闕。自今已後。所遣使須遵舊例。不得剩更差人。勿令¶
交馬之後。妄有論請。拱熱等還蕃。有少物數如別錄。¶ 

** 與南詔清平官書¶ 
:PROPERTIES:
:TITID: QTWTIT14669
:PERSID: QTWAUT1756
:END:
¶
<pb:NFKB_QTW_p0728-12b>

勅段琮傍段酋琮獨揀楊遷趙文奇蒙善政李守約等。各¶
蘊器能。夙懷忠義。宣功爾室。贊理本邦。禮樂具修。車書必¶
會。勵輸忠之節操。披嚮化之誠明。亟涉道途。遠尊職貢。威¶
儀就列。同慶于三朝。筐篚充庭。有勤于萬里。道光殊俗。禮¶
慕華風。克成君長之賢。深見佐臣之美。勞忠可尚。鑒寐寧¶
忘。勉守令圖。用慰遐矚。得前嶲州錄事參軍陳元舉男播¶
狀稱。父及弟妹等二十七人。自太和三年沒落在彼。未蒙¶
追索。詳其語旨。切在感傷。朕思骨肉之情。人倫所極。家鄉¶
一異。音耗兩亡。生死莫知。幽明同怨。為人君長。深用軫憂。¶ 

<pb:NFKB_QTW_p0728-13a>

今與豐祐書中具言其事。卿等職當毗贊。義重君臣。執之¶
何補于良圖。歸之尤重于交好。想同參議。用解幽寃。今賜¶
卿少信物。具如前數。¶ 

** 與渤海王大彞震書¶ 
:PROPERTIES:
:TITID: QTWTIT14670
:PERSID: QTWAUT1756
:END:

勅渤海王大彞震。王子大昌輝等自省表陳賀。并進奉事。¶
具悉。卿代襲忠貞。器資仁厚。遵禮義而封部和樂。持法度¶
而渤海晏寧。遠慕華風。聿修誠節。梯航萬里。任土之貢獻¶
俱來。夙夜一心。朝天之禮義克備。龍庭必會。鯷域何遙。言¶
<pb:NFKB_QTW_p0728-13b>
念嘉猷。豈忘寤嘆。勉宏教義。常奉恩榮。今因王子大昌輝¶
等迴國。賜卿官告及信物。至宜領之。及副王長史平章事¶
等各有賜物。具如別錄。¶ 

** 與契丹王鶻戌書¶ 
:PROPERTIES:
:TITID: QTWTIT14671
:PERSID: QTWAUT1756
:END:

勅契丹王鶻戌。大首領末荷得等至。省所朝賀及進馬。具¶
悉。卿英雄挺出。忠信生知。威令可固于封疆。誠素必彰于¶
禮義。情深向闕。志切輸忠。萬里趨風。表堅明之節操。元辰¶
稱賀。見罄盡之忠勤。想屬再三。寧忘寤寐。將綏多福。勉守¶
令圖。今賜卿少物。至宜領之。以下及男等并兵馬使屯勅¶
史梅落達磨縣令等各有賜物。具如別錄。末荷等各賜¶ 
<pb:NFKB_QTW_p0728-14a>
官告。想宜知悉。春寒。卿比平安好否。兵馬使以下並各存¶
問之。遣書指不多及。¶ 

** 第二書¶ 
:PROPERTIES:
:TITID: QTWTIT14672
:PERSID: QTWAUT1756
:END:

勅契丹王鶻戍。某至。省所進馬事。具悉。卿才雄沙漠。氣勁¶
燕山。忠良自稟于生知。毅勇豈資于時習。禮備正朔。誠懸¶
表章。職責聿修。遠致右牽之獻。威儀就列。常嘉左袵之風。¶
節及元正。慶均多福。永遵令善。無替前勞。相屬之懷。寤興¶
為念。今賜卿少物。至宜領之。¶ 

** 太清宮祈雪青詞¶ 
:PROPERTIES:
:TITID: QTWTIT14673
:PERSID: QTWAUT1756
:END:
¶
<pb:NFKB_QTW_p0728-14b>

維年月日。嗣皇帝臣稽首大聖祖高上大道金闕元元天¶
皇大帝。伏以百穀實生靈之本。萬姓為國家之基。言念老¶
農。常思薄德。今時雪罕降。宿麥是憂。同雲未施。嘉穀何望。¶
臣祇膺景運。亭育兆人。德不動天。言徒罪己。粢盛慮闕于¶
明薦。災沴恐及于生靈。誠竭齋莊。禮虔夙夜。伏惟元功不¶
宰。至道無言。垂福祐于㣥生。假膏濡之德澤。謹遣尚書兵¶
部侍郎高元裕啟告以聞。謹詞。¶ 

** 祈雨青詞¶ 
:PROPERTIES:
:TITID: QTWTIT14674
:PERSID: QTWAUT1756
:END:

維年月日。嗣皇帝臣稽首大聖祖高上大道金闕元元天¶ 
<pb:NFKB_QTW_p0728-15a>
皇大帝。臣猥奉顧託。獲臨宇宙。四海之寧晏。萬物之生成。¶
必繫厥躬。敢忘其道。是用虔恭大業。寅畏上元。勵無怠無¶
荒之憂勤。期一風一雨之調順。苟或愆候。常多愧心。今三¶
伏之時。五稼方茂。稍渴膏潤。未為愆陽。而憂勞所牽。念慮¶
已及。恭持丹懇。上瀆元功。冀宏清淨之源。溥施霑濡之澤。¶
粢盛必遂。煩燠可消。將展敬于精誠。俟降靈于霶霈。謹遣¶
吏部侍郎韋湛啟告以聞。謹詞。¶ 

** 慶陽節玉晨觀歎道文¶ 
:PROPERTIES:
:TITID: QTWTIT14675
:PERSID: QTWAUT1756
:END:

莫高者天。莫大者道。天以不言而信。道以不宰而功。元關¶
<pb:NFKB_QTW_p0728-15b>
潛契於虛無。祕籙廣傳於妙有。由是自我聖祖。達吾神孫。¶
微言載流。真教不墜。膏濡動植。亭育生靈。豈獨鍊氣谷神。¶
保元恬淡而已。伏惟仁聖文武至神大孝皇帝陛下生知¶
至道。宿應上元。紹列聖之皇圖。冠㣥仙於紫府。光承景運。¶
溥濟含靈。凝旒而道用沖深。端拱而元風淡泊。伏以今月¶
十一日。皇帝降誕之辰。女道士等焚香行道。敬修功德。伏¶
惟聖壽山固。皇恩海深。將四序而周行。與三光而長燭。天¶
覆地載。何得而名。道護神扶。臻乎無極。¶ 

** 憲宗忌日玉晨觀歎道文¶ 
:PROPERTIES:
:TITID: QTWTIT14676
:PERSID: QTWAUT1756
:END:

<pb:NFKB_QTW_p0728-16a>

清淨無為之謂道。是非有作之謂名。道知其源。名亦歸正。¶
由是㣥生遂性。咸臻妙有之功。四氣順時。自契不言之信。¶
洪鑪假喻。大塊無形。載厚地以繁滋。覆高天而悠久。伏以¶
今月二十七日。憲宗皇帝忌。女道士等齋戒精修。焚香虔¶
懇。伏願追蹤元運。息駕黃庭。保聖祚於無疆。降神功於有¶
截。日月所照。福祐同霑。¶ 

** 立春日玉晨觀歎道文¶ 
:PROPERTIES:
:TITID: QTWTIT14677
:PERSID: QTWAUT1756
:END:

夫道本無為。雖強名而不離清淨。功歸不宰。運陰陽而必¶
<pb:NFKB_QTW_p0728-16b>
致乎生成。今四氣環周。三光燭耀。勾萌盡達。閉蟄皆驚。和¶
風競發於年華。元造豈知其日用。女道士等奉為皇帝稽¶
首齋戒。焚香莊嚴。伏惟冥鑒照臨。神功保衞。精誠上感。至¶
道潛通。高明廣被於無窮。福祐庶垂於有感。南山比壽。將¶
聖祚而齊隆。東海量恩。與天波而長潤。旁沾動植。溥救幽¶
陰。咸保乂寧。永綏多福。¶ 

** 懿安皇太后哀冊文¶ 
:PROPERTIES:
:TITID: QTWTIT14678
:PERSID: QTWAUT1756
:END:

維大中二年歲次戊辰夏五月己未朔二十一日己卯。懿¶
安皇太后崩于興慶宮冷井殿。旋殯于大內兩儀殿之西¶
階。粵十一月丁未朔二十六日壬午。遷座于景陵之別寢。¶ 

<pb:NFKB_QTW_p0728-17a>

命太尉具陳。祖饋殿廷。禮也。池紼就列。神攢啟封。晴霜拂¶
禁。曙月彎空。叶龜謀之吉兆。儼蜃衞于行宮。皇帝孝本自¶
天。禮期踰節。仰遺令之是稟。抑宸衷而敢越。宵載既備。祖¶
庭爰設。緬行珮之徂征。駐轀輈之去轍。顧謂簡冊。克揚休¶
烈。臣敖奉詔。敢獻文曰。¶ 

大圓清升。大方渾凝。日正陽德。月司陰職。人倫既分。伉云¶
儷云。自甿之卑。達帝之尊。有國有家。以君以親。光光母后。¶
列列門冑。鼎允中榮。天枝外秀。河祥岳祉。蘭香玉美。汾陽¶
<pb:NFKB_QTW_p0728-17b>
之孫。昇平之子。有命既集。來嬪帝宮。奉維城之中饋。光戚¶
里之華容。赫赫憲皇。龍潛未躍。貽孫鍾紫極之慶。知子奉¶
青宮之樂。惟后之明。執禮而行。莊敬必嚴于父道。盥潄將¶
俟乎鷄鳴。及二聖歸真。三光正色。日朗黃道。月盈霄極。中¶
興是贊。陰教維則。時詠肅雍。功推輔翼。服澣濯以警其華¶
煥。讓封拜以誠乎謙抑。蘋藻潔蠲于宗廟。葛藟吟諷于宮¶
掖。高禖有慶。大電膺祥。誕元良而立極。纘丕構而圖昌。于¶
是養素便殿。齋心洞房。宸嚴捧負。孝道輝光。噫馳飇兮未¶
幾。迅朝露兮何常。人代之推遷莫極。仙家之日月猶長。婦¶
事三朝。母臨五葉。禮益上載。恩方下接。無何秘籙求真。空¶ 
<pb:NFKB_QTW_p0728-18a>
門悟劫。追弓劍之悠遠。感霜露之履涉。謂十地兮可躋。謂¶
丹梯兮可躡。金屋不知其長往。彤管空遺乎舊法。嗚呼哀¶
哉。姜嫄讓德。任姒推名。仰符軒耀。俯順坤靈。容範不邀乎¶
箴史。婉娩自恊乎柔明。終厭浮代。期歸福庭。謝明時于清¶
禁。即修夜之元扃。嗚呼哀哉。蘭殿靈嚴。椒房幽寂。日下珠¶
簾。塵生粉壁。禁樹暮兮煙慘。宮瓦寒兮霜白。瞻象設兮如¶
在。捧褘褕兮成昔。嗚呼哀哉。車書畢會。容衞周陳。黃山指¶
路。清渭臨津。姑射之雲霓自遠。鮒隅之簫鼓空聞。想冥冥¶
于寥廓。徒望望于逡巡。嗚呼哀哉。天上無歸。人間一別。盼¶
<pb:NFKB_QTW_p0728-18b>
三清之縹緲。畱四德之昭晰。詩著陰陽之詠。書徵卜筮之¶
說。啟叶吉于新阡。爽同歸于故穴。雖壽宮相望。參差陵樹¶
之煙。而仙路有期。繾綣瑤池之月。嗚呼哀哉。¶ 

* 龎嚴¶ 
:PROPERTIES:
:PERSID: QTWAUT1757
:END:

嚴字子肅。壽州壽春人。第進士。舉賢良方正第一。拜拾遺。¶
累遷駕部郎中知制誥。累遷太常少卿。大和五年權京兆¶
尹卒。¶ 

** 對賢良方正能直言極諫策¶ 
:PROPERTIES:
:TITID: QTWTIT14679
:PERSID: QTWAUT1757
:END:

問。皇帝若曰。蓋聞舜禹之有天下也。起於側微。積德累勤。¶ 

<pb:NFKB_QTW_p0728-19a>

多歷年所。未經盛聖之慮。豈有遺哉。然猶好問察言。勤求¶
賢士。蓋以承天之任重。憂人之志深也。况朕長於深宮。涉¶
道日淺。奉列聖之鴻緒。撫萬㝢之矜人。夙夜嚴恭。不敢有¶
懈。實懼燭理未究。省躬未明。所以詳求讜言。以補不逮。子¶
大夫是宜發所蘊畜。沃予虛懷。當極意正詞。勿有所隱。昔¶
王政之興。必臻於康泰。霸道所立。猶致於富強。我國家提¶
封溢于三代。酌憲兼於百王。無堯湯之災。積祖宗之理。而¶
人未蕃庶。俗尚彫訛。家無葢藏。公闕儲蓄。卒乘之數。貨幣¶
<pb:NFKB_QTW_p0728-19b>
之資。統而校之。莫繼前代。豈率土生殖。變于古歟。將阜時¶
政令。戾於今歟。固已揣摩。必窮利病。明徵末失之漸。具陳¶
興盛之謨。且文武兼學以成身。士農迭居以豐業。故家給¶
足以固本。才周足以應時。近古各循一端。不相資用。致令¶
從事異心。難於成課。去秩無守。輕為惰遊。指明共貫之方。¶
訢合二途之利。永言化理。期酌厥中。施為或差。得失斯遠。¶
將修睦勸善。則在下難知。將任數馭情。則人心益偽。思聞¶
指要。得合誠明。精別比周之情。敷詳忠厚之道。知人則哲。¶
從古攸慎。九徵恐泥。五事難精。或望可服人。而才非周物。¶
或言皆詣理。而行或乖方。宜陳取舍之端。用彰真偽之辨。¶ 

<pb:NFKB_QTW_p0728-20a>

至于朝廷之闕。四方之弊。詳延而至。可得直書。退有後言。¶
朕所不取。子大夫其勉之。¶ 

對。臣言。臣少從師學。講論載籍。為皇為帝為王為霸之所¶
行。理亂興衰之所由起。迨壯歲而以身處窮賤。又得農桑¶
工賈之利病。人情風俗之厚薄。思願一發於明天子之前。¶
鬱抑於中。無因自致。乃月正日。陛下有事於南郊迴。御丹¶
鳳樓赦天下。臣與百姓咸觀。列在大陸之南。祥風北來。時¶
聆德音。乃聞有直言極諫之召。私自快喜。得進所志於今¶
<pb:NFKB_QTW_p0728-20b>
日也。今蒙陛下親策於赤墀之下。懼以燭理未究。省躬未¶
明。乃使臣極意正詞。勿有隱諱。臣其敢不直不極。而有闕¶
陋哉。臣生三十年。實沐唐化。恨無以自效於日月之下。乃¶
逢昌運。獲進箴言。願增天高。以益地厚。懇迫激切。不知所¶
裁。謹昧死上對。制策曰。昔王政之興。必臻於康泰。霸道所¶
立。猶致於富強。國家提封溢於三代。酌憲兼乎百王。無堯¶
湯之災。積祖宗之理。而人未蕃庶。俗尚雕訛。家無葢藏。公¶
闕儲蓄。卒乘之數。貨幣之資。統而校之。莫繼前代。豈率土¶
生植。變於古歟。將阜時政令。戾於今歟。固已揣摩。必窮利¶
病。明徵末失之漸。具陳興盛之謨。臣聞以道化者皇。以德¶ 
<pb:NFKB_QTW_p0728-21a>
教者帝。以禮樂刑政理者王。夫以處天下之尊。舉四海之¶
力。為皇為帝。為王為霸。致之一也。猶反掌之易。而况人之¶
誠偽。時之厚薄。必由上而下者乎。帝王之道。高不降於天。¶
厚不取於地。遠不致於四夷。師友輔弼而已矣。師友輔弼。¶
豈有他求哉。賢哲忠信而已矣。是以古之聖帝明王。念天¶
地之無全功也。不自尊其德。仰日月之有薄蝕也。不自是¶
其明。必求賢哲。置諸左右。然後德尊而益至。臣日獻其謨。¶
君日行之。臣日聞其過。君日改之。其始也。一善出於臣。其¶
終也。百善歸於君。以為皇者師。帝者友。卒未聞師聖於皇。¶
<pb:NFKB_QTW_p0728-21b>
而友明於帝。後之王者。其或不然。臣有所獻。或慮乎美歸¶
於下。是以言有所不聽。臣有所替。或慮乎惡彰於己。是以¶
過有所不去。然則曰。諫我之曲。彼必正乎。曾不知疾之在¶
身。必飲醫工之藥。而醫工未必免病也。飲其藥者。或有效¶
焉。必待其筋力異於人。顏色殊於眾。而後飲其藥。則疾之¶
根本。得不為深乎。今陛下邁皇帝之聖。輔弼有師友之賢。¶
所謂聖賢相逢。而上古之理可得而致。猶慮乎人未蕃庶。¶
俗尚雕訛。則理不優於三王。德不超於五帝。其致之哉。誠¶
有道焉。臣願陛下詳觀典圖。舜禹所以待夔契者何如哉。¶ 

<pb:NFKB_QTW_p0728-22a>

殷之成湯。周之文武。所以臣伊呂周召者何如哉。貞觀所¶
以任房杜者何如哉。開元所以用姚宋者何如哉。其所以¶
致堯舜成湯文武之名。貞觀開元之理何如也。今陛下自¶
即位以來。舜禹之心。已刑于四海矣。陛下尊敬師傅。拔用¶
忠良。謫棄奸貪。發散滯積。皆舜禹之心也。臣願陛下尊敬¶
之不廢其道。拔用之不廢其言。謫棄之今復用之。散發之¶
今勿斂之。夏書曰。靡不有初。鮮克有終。陛下能終之。又何¶
憂葢藏不瞻於下人。儲蓄有闕於公府。鑄鋒銷鏑。卒乘之¶
<pb:NFKB_QTW_p0728-22b>
數可減于後時。薄賦節用。貨幣之資可益於前代。末失之¶
漸。莫甚於賢不任而政不修。興盛之謨。莫先于復開元而¶
履貞觀。則三代之康泰。可翹足而致。彼五霸富強之術。安¶
足為陛下道哉。制策曰。且文武兼學以成功。士農迭居以¶
豐業。故家給足以戀本。才周可以應時。近古各循一端。不¶
相資用。致令從事異心。難成考課。去秩無守。輕為惰游。指¶
明共貫之方。訢合二途之利者。臣以為文武之道雖不同。¶
士農之業雖各異。而要歸于修其職業而濟于時也。今之¶
所謂文者何哉。文采而已。所謂武者何哉。騎射而已。欲求¶
兼學。其可得乎。經緯古今。文之業也。用之於武。武之德也。¶ 

<pb:NFKB_QTW_p0728-23a>

禁暴戢兵。武之業也。用之于文。文之輔也。不修其本而事¶
其末。欲求其備。其可得乎。今苟各視其才以授其任。亦可¶
以濟天下之務矣。是以仲尼有四科以廣其道。漢高有三¶
傑以成其功。所以不求備于人。故能創業於前代。垂教于¶
無窮者也。士農迭居以豐業。今所以輕為惰游者。國家自¶
幽薊兵興。人無土著。士者農者。遷徙不常。慕政化則來。苦¶
苛暴則去。祿有厚薄。在桑土不均。則知去秩者無守。不為¶
惰游者。何所歸乎。陛下端心克己於上。任賢使能於下。則¶
<pb:NFKB_QTW_p0728-23b>
文武各得其任。士農各安其業矣。寧慮家有不給。才有不¶
周之患乎。制策曰。永言化理。期酌厥中。施為或差。得失斯¶
遠。將修睦勸義。則在下難知。將任數馳情。則人心益偽。思¶
聞旨要。得合誠明。旌別比周之義。敷詳忠厚之道。陛下以¶
修睦勸義為念。而以難知益偽為慮。豈耳目之臣未盡得¶
賢乎。何憂歎之深也。自中代已降。淳樸既漓。賢不肖混淆。¶
莫能酌辨。臣以為天下之事。統而計之。善而不可以為惡¶
者。十一二焉。惡而不可以為善者。十一二焉。其間六七之¶
多。率中人也。法令修明。則賢人多也。懲勸不精。則貪冒眾¶
也。必在上有所施行。而在下有所承流者乎。且陛下左右¶ 
<pb:NFKB_QTW_p0728-24a>
惟賢。所進惟賢。則四目明。四聰達。不難知矣。陛下左右非¶
賢。所進非賢。則偽行堅。偽言辨。心益偽矣。今陛下必擇忠¶
賢。居之左右。以為耳目。以為腹心矣。任忠賢所進者。復何¶
疑乎。誠若是。則管夷吾鮑叔牙友。進之不為比。祁奚祁午¶
父。進之不為私。是在陛下有所任之而已。制策曰。知人則¶
哲。從古攸慎。九徵恐泥。五事難精。或望可服人。而才非周¶
物。或言皆詣理。而行則乖方。宜陳取舍之端。用明真偽之¶
辨者。陛下清問及此。非念切求賢取士之道乎。夫求賢取¶
士。所以備官也。設官所以分理眾務也。夫得一尺之木。將¶
<pb:NFKB_QTW_p0728-24b>
斵以用之。必使匠者。有一塊之土。將埏而器之。必使陶者。¶
今陛下選人以仁。天下皆歸於仁矣。選人以義。天下皆歸¶
於義矣。夫理天下者。必以仁與義矣。今朝廷用人不以仁。¶
而憫默低柔。進人不以義。而因循持疑。言有不符於行。才¶
有不足於用矣。陛下雖欲精五事。五事何術而精。雖欲法¶
九徵。九徵焉得而法。若是求眾務之理者。是以材與陶。以¶
土與匠。而求器用之得也。不亦難乎。今朝廷開取士之門。¶
不為不廣。其中選擇精詳。望為俊彥者。通於進士。中外之¶
重。擢清秩選於是者十八九。誠有才有器。亦盡萃於中。然¶ 
<pb:NFKB_QTW_p0728-25a>
而所采者浮華之名。所習者雕蟲之技。是以主教化者不¶
道皇王之術。官牧守者不知疾病之源。豈其有任事之才¶
而無任事之智乎。蓋藝非而職異也。臣聞古者有豢龍之¶
官。夫龍神妙不測。變化無窮。而能節其嗜欲。察其動息。擾¶
而制之。無所不得者。蓋代襲其官。述修其業也。楚人之操¶
舟。冀人之乘馬。豈盡性哉。必習而善矣。今縱未能大更其¶
事。苟明殿最考績之科。驅天下之人於修效飭行之地。假¶
如任某官著某行。立某事。舉某善。雪某寃。必擢而遷之。又¶
能著某行。立某事。舉某善。雪某寃。又擢而遷之。蔑然無聞。¶
<pb:NFKB_QTW_p0728-25b>
不待罪而黜之。則下無蔽善黨惡之情矣。下無蔽善黨惡¶
之情。則賢者不進於朝廷。復何往也。安有言行相乖。才望¶
不稱者乎。制策曰。至於朝廷之闕。四方之弊。詳延而至。可¶
得直書。退有後言。朕所不取者。臣陳帝王之道於前矣。陛¶
下又垂問以朝廷之闕。四方之弊。豈不欲躋人於善道。補¶
政之闕遺哉。臣又陳取士任賢之道矣。陛下誠能任賢於¶
上。待人於下。朝廷豈有闕而不修。四方焉有弊而不去。何¶
必備繁細之事。以干聰明者矣。夫有天下者。莫不欲使人¶
富。使人壽。使人遷善。使人無惡。統四夷於荒外。正百事於¶ 
<pb:NFKB_QTW_p0728-26a>
朝廷。夫欲人之富。莫若厚耕殖。欲人之壽。莫若和陰陽。欲¶
人遷善。莫若明勸賞。欲人無犯。莫若慎刑罰。服四夷莫若¶
修文德。正百事莫若任忠賢。忠賢不任。雖日親眾務。百事¶
莫得而正。文德不修。雖日致干戈。四夷莫得而服。刑罰不¶
慎。雖日殺千人。奸盜莫得而止。勸賞未明。雖日爵千人。禮¶
樂莫得而修。寃濫未盡雪。陰陽莫得而和。浮屠未盡去。耕¶
殖莫得而厚。此六者。政之大端也。伏惟陛下念之。抑臣又¶
聞非知之艱。行之惟艱。陛下懼化之未光。懼德之未洽。懼¶
一物之失所。懼眾政之有乖。訪遺闕於下臣。張條目於清¶
<pb:NFKB_QTW_p0728-26b>
問。凡前強對者。莫不備陳所得。則陛下知之不難矣。在行¶
之何如耳。臣又以天下之事。小大萬端。陛下深居九重。廣¶
有四海。安得勞心神于思慮之外。極聖明於視聽之表。臣¶
願陛下為一事必師于古。行一道必法於天。明日月之光。¶
正星辰之位。降雨露之澤。振雷霆之威。內得夔龍。掌萬機¶
之務。外選方召。視百事之成。利於上者必慮於害人。懌於¶
志者必求諸非道。則天下之望慰。微臣之志塞矣。謹對。¶ 

¶
