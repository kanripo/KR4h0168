#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID KR4H0168
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:KR4h0168_NKFB_0732-22a> ¶¶¶¶
#+PROPERTY: JUAN 0733
欽定全唐文卷七百三十三¶ 

<pb:KR4h0168_NKFB_0733-01a>

* 韋端符¶ 
:PROPERTIES:
:PERSID: QTWAUT1788
:END:

端符。穆宗朝官拾遺。¶ 

** 衛公故物記¶ 
:PROPERTIES:
:TITID: QTWTIT14757
:PERSID: QTWAUT1788
:END:

三年冬。端符於三原令座中揖其㣥官。有客曰某丞李。謂¶
端符曰。是衛公之冑也。其家傳賜書與他服器十餘物者。¶
訖讌。端符即丞居為客謁。丞延入就列。端符因跪請曰。籍¶
君僕射公之嗣。固願見僕射公之烈之多。其事辭雖史記¶
或闕。畧具天下耳舌矣。聞君世傳文帝詔與公服物者。願¶
<pb:KR4h0168_NKFB_0733-01b>
得以觀。丞慘慘曰諾。即其家傴僂躍步。奉賜書一亟他物¶
一器出。發視。有玉帶一。首末為玉十有三。方者七。挫兩隅¶
者六。每綴環焉。為附而固者以金。丞曰。傳云環者。列佩用¶
也。玉之粹者若含怡然。澤者若渙釋然。公擒蕭銑時。高祖¶
所賜于闐獻三帶。其一也。素錦袍一。其襟袂促小。裁製絕¶
巧密。光爛爛如波。旁出紫文。綾襖一。促製小袖如袍。其為¶
文林樹於上。其下有馳馬射者。又雜為狻猊虎貙橐駞者。¶
靴袴一。往來為鈎屬鎖劍文。疑非華人所為也。自始傳於¶
今。莫能名其物。象笏一。差狹。不類今笏者。佩筆一。奇木為¶ 
<pb:KR4h0168_NKFB_0733-02a>
管韜。刻餙以金。別為金環以限難其間韜者。火鏡二。大觿¶
一。小觿一。[:#AS-8B72:⿱竹卞]囊二。椰杯一。蓋常佩於玉帶環者十三物。已¶
亡其五。其存者八。文帝為兒時。與公子某年上下。文帝命¶
居宮中。侍吾兒戲。即賜以皇子服物。黃綾袍。緋綾裙。皆為¶
龍鸞文。素錦襖。綷五彩為花若鳥者。素錦半袖。小笏。皆緻¶
巧功良。今工之為不能也。文帝賜書二十通。多言征討事。¶
厚勞苦。信必威賞而已。其兵事節度皆付公。吾不從中理¶
也。既公疾。親詔者數四。其一曰。有晝夜視公病中老嫗。令¶
一人來。吾欲熟知公起居狀。丞曰。權文公視此詔。常泣曰。¶
<pb:KR4h0168_NKFB_0733-02b>
君臣之際。乃如是耶。端符既畢觀。中若有物擊惻其心者。¶
於玉帶。見遠方致物。而上不專有。以賜有功也。於文錦眾¶
物。見其時之工。志功不志靡也。於賜公子以皇子衣服。見¶
視臣如友而猶兒也。於詔征討。見擇將材付將職也。上嘗¶
不曲制其事。旁他可動哉。於問公疾。見上答憫公。如家人¶
之視子姓也。公之勞烈如是其大。固有以感之。獨推期運。¶
吾不信也。丞曰。子觀吾故物。異他人之觀。一似動色隱心¶
者。於霜露變時。每閱省是物。人雅謂子工文辭。幸為記。吾¶
得觀。以慰吾慕思也。故曰記衛公故物。¶ 

<pb:KR4h0168_NKFB_0733-03a>

** 兩戒¶ 
:PROPERTIES:
:TITID: QTWTIT14758
:PERSID: QTWAUT1788
:END:

窮者宜有以樂乎。果宜有以樂也。窮者宜有以懼乎。果宜¶
有以懼也。樂者何。樂吾之窮。非吾之修也。樂吾之不苟就¶
偷取也。樂吾寢道之安。腹義之飽。而不更富貴也。樂吾之¶
自反而縮。偃偃而居。蕩蕩而行也。樂吾之善擇善蹈。而無¶
所移流也。樂舉如是也。樂可涯乎哉。故曰窮者果宜有以¶
樂也。懼者何。懼吾之窮。時不能也。懼吾之道。終不能施設¶
也。懼利澤不下於人也。懼吾之榮名淑譽。不冒聞於天。上¶
<pb:KR4h0168_NKFB_0733-03b>
以為父母寵大。懼吾之無以與親戚為厚也。懼吾之無以¶
與鄉黨賢友俱有之也。懼舉如是也。懼可弭乎哉。故曰窮¶
者果宜有以懼也。達者宜有以樂乎。果宜有以樂也。達者¶
宜有以懼乎。果宜有以懼也。樂者何。樂吾之達。上不欺乎¶
君。下不愧乎人。樂吾之乘良食腴。有以得之也。樂吾能蹈¶
古之達者之道。以匡戴於上也。樂吾之進而能思。有心為¶
報也。樂吾之穀祿豐多。而不能為積藏。有以與戚愛為厚¶
也。樂吾之不大其家。而養來天下賢士。可以繼續吾祖道¶
也。樂吾之奉養祠祀。率父母所教育。而居有之。以為潔甘¶
薌馨也。樂吾之功利流布於人。而國人指名。以榮父母之¶ 
<pb:KR4h0168_NKFB_0733-04a>
善教誨也。樂上有以倚也。樂下有以仰也。樂似先古之為¶
令子孫也。樂垂後世為賢祖考也。樂古之人非無吾道。而¶
有合不合。吾適有之而有合之。樂舉如是也。樂可涯乎哉。¶
故曰達者宜有以樂也。懼者何。懼吾之所以達。無曲折便¶
邪以得之乎。懼吾雌顏飴辭態媚嬖御以得之乎。懼吾飛¶
聲竄跡。盜取衆好以得之乎。懼吾之得位。無急夷而讓病¶
乎。懼吾無嗜豐盈而迷位如郵乎。懼吾不恤居職而早計¶
後來乎。懼吾無激詭譎詐以取譽乎。懼吾無攜實傳藝為¶
雀集狙黠乎。懼舉如是也。懼可忘乎哉。故曰達者宜有以¶
<pb:KR4h0168_NKFB_0733-04b>
懼也。窮者宜有其所以樂。無其所以懼。古之人有之。顏子¶
是也。凡所以病疾於道擇去之鮮矣。而又得聖人為之依。¶
旦夜熟復所理以為樂。所謂懼者。獨不得功利下於人耳。¶
辱有所歸也。歸乎有國有人者也。與吾之俱生之人無達¶
也。懼於我何哉。達者宜有其所以樂。無其所以懼。古之人¶
有之。周公是也。以家為周。抱負稚主。以究成天下矣。凡所¶
以養天下者。宜舉置之以為樂。而一無所以懼。代之希顏¶
子而道周公者。有其所以有。無其所以無哉。苟不至焉。宜¶
兩有所戒。作兩戒。¶ 

<pb:KR4h0168_NKFB_0733-05a>

** 君子無榮辱解¶ 
:PROPERTIES:
:TITID: QTWTIT14759
:PERSID: QTWAUT1788
:END:

所謂榮與辱者。賢不肖之辨也。朝暮之所存也。君子小人¶
所以異道而殊名也。君子無榮辱。小人有辱而無榮。志意¶
修。術業明。德行備飾。是榮之自內者也。由之而爵列尊。穀¶
祿厚。無擇而不宜。是榮之自外者也。君子有諸內而外者¶
至焉。猶是藝之耨之鎛之。水澤以時。而苖之猥大者也。而¶
世謂之榮。是果不足為君子榮也。以至貴於天下立國家。¶
偃然若固有之者。彼修之非一日也。得之誠有術也。吾所¶
<pb:KR4h0168_NKFB_0733-05b>
以待之無愧也。又何榮乎哉。阨窮詈侮。暴怒橫逆。以至於¶
擊悴逐磔。世所謂之辱者。是又果不足為君子辱也。問其¶
逢何物也。其遭何時也。吾之所以不容。用吾之所修。可於¶
堯禹孔子。而不可於斯時也。吾又何辱乎哉。君子無榮。非¶
不榮也。所以為榮者。出於吾道耳。異乎世之所謂幸而榮¶
者也。謂種而收者幸。可乎。君子無辱。非不辱也。吾之道大。¶
彼不足用。吾之說粹。彼不足聞。辱誠有所在也。猶河海之¶
不可內於㘭涔也。是豈河海辱哉。故曰君子無榮辱。由是¶
為說也。小人有辱無榮。曲哆險詭。突誕嫉賊。是辱自內者¶
也。由之而得刑殺流放。是亦有諸內而外者至焉。是猶薉¶ 
<pb:KR4h0168_NKFB_0733-06a>
蕪之欝[:#AS-8DBB:⿰⺡⿱止⿰]之而蓬亂疽結也。謂飯茹死者不幸。可乎。幸而¶
售姦容邪。盜有位勢。則當時之賢者。陰指而默笑之。憤之¶
甚者。筆之於書。以示戒於後。視其所處。如鼠之肥肆於廩¶
也。豕之腯澤於欄也。其榮乎哉。故曰小人有辱無榮也。小¶
人之有辱無榮。內外備至。而不容說焉。然則就是說。吾又¶
有明焉。君子非有榮者。有仁義之榮。而無勢任之榮也。在¶
吾之修者堯禹孔子。吾將坦蕩蕩而君師之。立其朝。躋其¶
堂。恬而有之。流千萬世。鼻口吾芳醲。故曰有仁義之榮也。¶
若勢與任。吾又惡取哉。得之吾不屑也。流千萬世不遂者。¶
<pb:KR4h0168_NKFB_0733-06b>
稱道而自信焉。惡在乎得與否也。故曰無勢任之榮也。若¶
小人則無適而不辱也。學者述道。行吾說而審取焉。君子¶
小人分矣。¶ 

** 寄言上篇¶ 
:PROPERTIES:
:TITID: QTWTIT14760
:PERSID: QTWAUT1788
:END:

孺子道成人之言。父母必憐誇焉。非直父母也。鄉人亦異¶
而指之矣。是何也。非所以期孺子也。待以孺子而言成人¶
也。則父母憐之。如鄉人指異。即有魁然成人而事孺子。是¶
何人哉。其所以待之視之。用何心也。移是而言。小人不能¶
為君子固也。陷乎罪誅。非暴逆狠戾。而窘於咽喉之空。尺¶ 
<pb:KR4h0168_NKFB_0733-07a>
寸之膚。受之不仁。仁人不憫憐之也。今有一鄉之吏。遇孺¶
子把弄土塗。折挽草木。則呵而批之曰。何爾也。成人者有¶
妄毀淫取。顧不敢動睫而過之。是誠不了一鄉矣。吾欲世¶
之大人。無獨見鄉吏之不了一鄉。而不自見所不理。無喝¶
怒於孺子之為。而恬視魁然成人。挽折大草。淫取大物者。¶
本其所以待之之心。從而校之。天下幾蘇息。¶ 

** 寄言下篇¶ 
:PROPERTIES:
:TITID: QTWTIT14761
:PERSID: QTWAUT1788
:END:

今有人負病於此。則其親戚者憂之。聞善醫。則不遠燕越¶
而求之。欲其病之速瘳。若噓毛掇葉之易。是直智無所施¶
<pb:KR4h0168_NKFB_0733-07b>
耳。然則憂者雖甚。不能為也。善為者又非所憂也。不憂非¶
薄人也。非其他耳。彼誠善醫也。安得人人而憂之。必居其¶
地而恥不能。則將悉其技而為之。與憂者之心不異。故病¶
甚憂戚之。得善為之醫。則幾乎平理矣。不得善醫者。百十¶
旦夜坐環之。而藥謀無所曉。其去死喪幾何。故曰憂不能¶
為。技不習也。為者不必憂。非其地也。必得善為之者。處憂¶
之之地。然後知病之間也不日矣。昔之為天下國家而病¶
者。豈無善之者耶。不得處憂之之地耳。漆室女誠憂矣。不¶
能為魯也。鴟夷子嘗工為越矣。陶朱公則視猶涉者之視¶ 
<pb:KR4h0168_NKFB_0733-08a>
車。使嘗得善為天下國家者。處憂之之地。何敗亡之有。¶ 

* 楊紹復¶ 
:PROPERTIES:
:PERSID: QTWAUT1789
:END:

紹復。左僕射於陵子。擢進士第。登宏詞科。終中書舍人。¶ 

** 授周敬復尚書右丞制¶ 
:PROPERTIES:
:TITID: QTWTIT14762
:PERSID: QTWAUT1789
:END:

勅。百事根本。在文昌官。綱轄不修。則庶人墮矣。是以選擢¶
之際。常難其人。不有精才。孰膺茲任。江南西道都團練使¶
觀察處置等使檢校右散騎常侍周敬復。以精遠之詞。早¶
登科籍。以深奧之學。遂列顯名。振風績於南宮。奮華輝於¶
翰苑。聲猷實著。名以事高。厥德允修。在公不倦。俾贊丞於¶
<pb:KR4h0168_NKFB_0733-08b>
都座。庶警策於周行。振舉朝倫。有望於爾。可尚書右丞。¶ 

* 韋充¶ 
:PROPERTIES:
:PERSID: QTWAUT1790
:END:

充。長慶中官倉部員外郎。¶ 

** 筆賦¶ 
:PROPERTIES:
:TITID: QTWTIT14763
:PERSID: QTWAUT1790
:END:

筆之健者。用有所長。惟茲載事。或表含章。雖發跡於衆毫。¶
誠難㯋脫。苟容身於一管。豈是鋒鋩。進必願言。退惟處默。¶
隨所動以授彩。寓孤貞而保直。修辭立句。曾無點畫之虧。¶
游藝依仁。空負詩書之力。恐無成之見擲。常自束以研精。¶
擇才而丹青不間。應用而工拙偕行。所以盡心於學者。嘗¶ 
<pb:KR4h0168_NKFB_0733-09a>
巧於人情。惟首出筒中。長憂挫銳。及文成紙上。或冀知名。¶
以其提挈不難。發揮有自。縱八體之俱寫。亦一毫而不墜。¶
何當入夢。終期暗以相親。儻用臨池。詎欲辭於歷試。今也¶
文章具舉。翰墨皆陳。秋毫似削。寶匣以新。但使元禮之門。¶
不將點額。則知子張之手。永用書紳。夫如是。則止有所。託¶
有因。然後錄名之際。希數字於依仁。¶ 

** 漢武帝勒兵登單于臺賦(以旌旗千里深入黠虜為韻)¶ 

:PROPERTIES:
:TITID: QTWTIT14764
:PERSID: QTWAUT1790
:END:

漢興五葉。帝曰孝武。氣蓋㣥方。威加醜虜。謂八表可以臣¶
<pb:KR4h0168_NKFB_0733-09b>
服。謂四夷可以力取。所以發王者之師於中原。登單于之¶
臺於北土。乃徵騎卒。爰整虎貔。將馳大駕。用建靈旗。電耀¶
星奔。忽東西而沸渭。虯騰龍騁。紛左右以葳蕤。出乎關山¶
之外。乘乎肅殺之時。始也歷涿郡之墟。涉西河之水。踐匈¶
奴之絕域。蹂長城之故壘。洪塵坌乎三邊。白刃森乎萬里。¶
追風躡影之騎。蔚以先登。執弓挾矢之徒。紛然四起。帝於¶
是奮師旅。縱窺臨。雲浮層構。霜激雄心。鼙鼓之聲。自陰山¶
而雷動。旌旗之色。從大漠以煙深。故得遠瞰龍城。旁分馬¶
邑。俯雲路以周覽。窮地形之可襲。悠悠四塞。辨古戌之微¶
茫。一一遼天。見征鴻之出入。既而虜不敢犯。兵亦言旋。將¶ 
<pb:KR4h0168_NKFB_0733-10a>
雪恥於平城之下。冀歸功於高廟之前。殊不知天下一家。¶
不必耀威靈於億兆。域中無事。何煩誇被練之三千。况彼¶
讋㣥胡。恣專殺。且非示一人之恩信。亦何以制九夷之桀¶
黠。徒使五原之下。感戎馬之蕭蕭。四海之中。識兵車之軋¶
軋。未若我國家無私為用。不戰為名。外設受降之壘。內懸¶
進善之旌。俾四方之通泰。致九有之文明。豈徒與西戎北¶
狄。較戰而論兵。¶ 

** 郊特牲賦(以繭栗之微貴乎誠[:#AS-81DA:⿱⿰売⽎心]為韻)¶ 

:PROPERTIES:
:TITID: QTWTIT14765
:PERSID: QTWAUT1790
:END:
¶
<pb:KR4h0168_NKFB_0733-10b>

天實至尊。物難致味。所以郊祀之展禮惟重。犧牲之用犢¶
有為。故能昭德馨。導生氣。叶上帝精明之感。必因誠以告¶
虔。示下土恭謹之心。有以小而為貴。由是選才斯始。稟命¶
有歸。固資於至敬之薦。不在乎充身之肥。盡黑黃蒼赤之¶
形。舉書其數。用齒角皮毛之狀。具體而微。苟山川之不舍。¶
曷天地以相違。當其大禮既陳。泰壇斯踐。形殊歸獸。角若¶
獨繭。羈縻忽至。初無悚於肇牽。觳[:#AS-FBEF:●](士[:#AS-FBEC:●]¶ 
[:#AS-FEEA:●]
[:#AS-FBEC:●]角)[:#AS-FBED:●]束[:#AS-FBF0:●]方來。終有悲於餘喘。肅然之¶
內。蠢爾如生。委質未分於天理。亡軀終狥於物情。足以上¶
祇明命。下達精誠。乾乾之意不虧。因必之於心敬。戢戢之¶
儀斯異。亦何假於楅衡。可以薦明時。可以撰吉日。¶ 

<pb:KR4h0168_NKFB_0733-11a>

天子以之合禮而具備。有司用此陳儀而罔失。殺身之際。¶
雖有補於馨香。登俎之時。固無慙於榛栗。斯可以見至德¶
在斯。入用惟時。實禮之大者。在信以成之。介葛雖聞於早¶
辨。莊周誠得而興悲。是故聖人制禮作樂。必資後學。分隆¶
殺於輕重之心。辨等儀於長短之角。彼賓客者滿尺。宗廟¶
者盈握。曾何足以表於齋莊。固未可以彰其忠慤。方今四¶
海既定。小信咸孚。郊天祀地之禮將展。博碩肥腯之用奚¶
無。所以下臣稽首而歌曰。惟吾君之德也。與天地之巍乎。¶ 
¶
<pb:KR4h0168_NKFB_0733-11b>

** 庾氏子碎玉賦(以聖人捐寶以息爭端為韻)¶ 

:PROPERTIES:
:TITID: QTWTIT14766
:PERSID: QTWAUT1790
:END:

人無善惡。利乃交爭。故懲忿者無如於立義。感物者必在¶
於推誠。所以庾氏子能捐片璧。遂息兩情。誠聖人之閫域。¶
見智士之縱橫。當其愛惡所逼。長短相賊。意各是非。事難¶
姑息。乃曰碎我此寶。成君之德。苟有易心。固無難色。傍窺¶
利害。遂生一决之心。下視錐刀。不顧千金之直。於是置諸¶
厚地。投此攻堅。隨形騞若。應手琤然。萬點星分。善價之心¶
俱死。二疑冰釋。力爭之意都捐。斯乃大讓所加。連城非寶。¶
棄此十德。欲求諸道。不然。安得勵不貪之志。在彼斯須。堅¶
必斷之謀。於予懷抱。卓哉奇士。克已喻人。解紛以道。出義¶ 
<pb:KR4h0168_NKFB_0733-12a>
於身。故得割所愛。成乃仁。不以利為用。而以德為隣。況乎¶
雪彩飛揚。霜華奔迸。折裂無幾。堅貞失性。如散天之氣。忽¶
若斷虹。碎含璧之圓。皆如破鏡。此既棄寶。彼焉息競。則當¶
路者誠可以稽疑。立教者固宜於希聖。彼機忘於絕絃。難¶
解於弄丸。亞父碎斗而增恚。海客鍛珠而成難。徒生一理。¶
未息兩端。曷若格物於恥。勸人為美。究其道不徒然。想其¶
心非率爾。誠哉莊生之說。吾固知其有以。¶ 

** 餘霞散成綺賦(以題為韻)¶ 

:PROPERTIES:
:TITID: QTWTIT14767
:PERSID: QTWAUT1790
:END:
¶
<pb:KR4h0168_NKFB_0733-12b>

試一望兮。雲晚而山晴。白日欲沒兮。紅霞始生。含江天之¶
霽潤。籠烟景之虛明。發光華而不定。若組織之相成。陽文¶
陰漫。乍合乍散。離披晃朗。錯雜陵亂。麗雲日之幾重。鋪綺¶
繡之千段。翻光倒景。擢[:#AS-FEED:●]¶ 
[:#AS-FBEC:●]圅萏於湖中。舒豔騰輝。¶
攢螮蝀於天畔。照萬象於晴初。散寥天於日餘。吐丹氣於¶
青嶂。為金光於碧虛。越女浣紗。恥鮮明之莫及。巴姬濯錦。¶
慙光彩之不如。攢紅散紫。參差邐迤。狀㣥飛之鸞鳳。類叢¶
生之花蘤。始一變而舒霞。終一變而成綺。當是時也。則有¶
才子去國。遊人別家。汎濫秋景。徘徊霽華。惜賞心之日暮。¶
悵游目於天涯。積九秋之懷抱。對茲夕之烟霞。仰丹霄之¶
愁斷。想赤¶ 
<pb:KR4h0168_NKFB_0733-13a>
水之路賒。能不沉吟徙倚。臥坐興嗟。況復雲景迴午。蒼涼¶
愁暮。思攄懷以振藻。返疑憂而失趣。空吟謝客之詩。遐思¶
公孫之賦。¶ 

** 東風解凍賦(以立春之日冰凍銷釋為韻)¶ 

:PROPERTIES:
:TITID: QTWTIT14768
:PERSID: QTWAUT1790
:END:

三陽布。萬物新。攝提建月。勾芒御辰。惟東風之解凍。明下¶
土而知春。於是嗣木德。游水濱。坼凅冱。開奫淪。始自震而¶
發跡。終習坎而成仁。原夫其始也。出大塊。乘新律。度晴川。¶
經暖日。積習習之淑氣。散峩峩之素質。順流而委。想銀河¶
<pb:KR4h0168_NKFB_0733-13b>
之漸傾。逐吹以分。訝瑤池之漸失。飄然既至。颯爾攸興。潛¶
融積溜。暗斷輕冰。自太簇之氣生。功因入律。悅中流而瓦¶
解。聲若裂繒。不疾不徐。如考如擊。動輕凘於皎潔。上游鱗¶
於磧礫。未分蘋末。疑馮夷之剖蚌胎。稍辨波心。若荊山之¶
流玉液。意同攻陷。勢若刳剔。何虎嘯之威方微。信狐疑之¶
心已釋。羊角既止。蟬翼潛銷。表一歲發生之候。當三春啟¶
蟄之朝。鼓怒斯至。徘徊遽飄。拂圓折之時。初疑破鏡。迸亂¶
流之處。盡若迴潮。斯以見寒暑不[:#AS-8B70:⿰⺅⿱⿰夭夭心]。推遷屢急。何一氣之¶
自噫。信百川而皆及。導仁為煦。决滯之義則深。以德而和。¶
陷堅之功斯立。當其晴流漸泮。麗景初馳。飄忽既及。凝滯¶ 
<pb:KR4h0168_NKFB_0733-14a>
無遺。狀曉河雲卷之初。忽其明矣。若太素氣分之際。難可¶
辨之。是知天地既春。欣榮者衆。將以遂於㣥性。不獨釋於¶
積凍。然後驅飛廉。命羲仲。俾風日之可遊。冀臨川而必中。¶ 

** 鞭石成橋賦(以秦皇舊跡至今尚存為韻)¶ 

:PROPERTIES:
:TITID: QTWTIT14769
:PERSID: QTWAUT1790
:END:

石雖至大兮。水亦能受。以水浮石兮。其功難就。何異術之¶
得中。忽成橋於海右。是必窮怪力。極宇宙。將觀光於暘谷。¶
亦誇功於周舊。在昔嬴氏。八表初吞。言巡日域。遂瞰海門。¶
感召初牽。以表迴山之力。崚嶒斯至。皆呈見血之痕。誠陰¶
<pb:KR4h0168_NKFB_0733-14b>
陽之不測。與天地而長存。當其大駕臨流。㣥官列位。皇威¶
赫其斯震。巨石屹以前至。豈惟韞玉。皆符投水之姿。不俟¶
造舟。自叶濟川之利。所以驅汗漫。走嶙峋。架巨壑。越通津。¶
始峩峩而驟轉。忽蕩蕩而惟新。岳立星馳。異成名於隕宋。¶
神扶鬼助。若受命於強秦。故得勢壓長源。影分高浪。似迫¶
官刑之急。如搆凌波之壯。萬靈卻走。藹朝景以先驅。五色¶
爭臨。杳如虹之可望。硉矹初定。崢嶸不讓。烏鵲未足以比¶
倫。黿鼉故難其想尚。萬變千化。杳杳茫茫。將持峻極。以配¶
靈長。投跡皆因於水府。推功可謝於媧皇。嗟乎。代異人殊。¶
山空地寂。邈矣前事。依然故跡。對江海之上。終感逝川。在¶ 
<pb:KR4h0168_NKFB_0733-15a>
陵谷之中。徒為怪石。則知帝王之道。貴乎居深。日月之異。¶
難可窺臨。馳騁固傷於至德。亂神終歎於非今。¶ 

** 華山為城賦(以因形設險坤德所為為韻)¶ 

:PROPERTIES:
:TITID: QTWTIT14770
:PERSID: QTWAUT1790
:END:

地控強秦。路惟分陜。有太華之作固。若崇墉之生險。絕壑¶
中抱。重巒外掩。倚雲漢而匝野屏開。跨金方而當空黛染。¶
千尋壁立。萬雉雲屯。龍盤日月。虎視乾坤。大河自北而東。¶
呀為濬洫。穹谷從中而斷。豁若重門。誠百二之光宅。見九¶
五之天尊。偉夫襟帶皇都。咽喉上國。磅礡乎崤函之外。隱¶
<pb:KR4h0168_NKFB_0733-15b>
軫乎豐鎬之側。所以羅㣥象。吞八極。展萬祀而成在衆心。¶
冠三秦而位居一德。况乎天地初霽。雲霞四披。紅塵滅影。¶
碧落標奇。宿霧市之氣。尚凝烟闕。聳蓮峯之色。不讓文陴。¶
顧萬夫之莫向。信六國而奚為。岌岌神才。言言天設。連岸¶
抱九州之路。壯氣折諸侯之節。蕭蕭歸馬。想飲窟之初還。¶
隱隱輕雷。訝鳴鼓之不歇。天包地束。鳥過雲輕。萬仞垂峭。¶
千峯入冥。髣髴虹蜺。盡識旌旗之色。依稀星月。皆分弧矢¶
之形。疑其發跡混茫。孕茲重阻。假巨靈拔山之力。衛王者¶
登龍之所。不然。安得不費一錢。不勤一旅。削成而千里共¶
峻。作鎮而一人可禦。是宜堯為君而舜為臣。道為主而德¶ 
<pb:KR4h0168_NKFB_0733-16a>
為隣。與天地之人共守。使海內之士咸賓。夫如是。則東夷¶
之與北狄。雖欲窺而何因也。¶ 

* 劉從諫¶ 
:PROPERTIES:
:PERSID: QTWAUT1791
:END:

從諫。澤潞節度使悟子。悟卒。從諫主畱後。寶歷中為昭義¶
節度使。太和初進司空。封沛國公。七年加同中書門下平¶
章事。進檢校司徒兼太子太師。會昌三年卒。年四十一。贈¶
太傅。¶ 

** 奏論二蕭真偽¶ 
:PROPERTIES:
:TITID: QTWTIT14771
:PERSID: QTWAUT1791
:END:

臣聞造偽以亂真者。匹夫知之尚不可。况天下皆知乎。執¶
<pb:KR4h0168_NKFB_0733-16b>
疎以為親者。在匹夫之家尚不可。况處大國之朝乎。臣受¶
國恩深。奉公心切。知有此色。安敢不言。伏惟皇帝陛下仁¶
及萬方。孝敦九族。而推心無黨。惟理是求。微臣所以不避¶
直言。切論深事。伏見金吾將軍蕭本。稱是太后親弟。受此¶
官榮。今喧然國都。殆聞藩府。自上及下。異口同音。皆言蕭¶
宏是真。蕭本是偽。臣傍聽衆論。遍察㣥情。咸思發明。以正¶
名分。今年二月。其蕭宏投臣當道。求臣上聞。自言比者福¶
建觀察使唐扶及監軍劉行立具審根源。已曾論奏。其時¶
屬蕭本得為外戚。來自左軍。臺司既不敢研窮聖意。遂勒¶ 
<pb:KR4h0168_NKFB_0733-17a>
還鄉里。自茲議論。轉益沸騰。臣亦令潛問左軍。榷論大體。¶
而士良推至公之道。發不黨之言。蓋蕭本自度孤危。妄有¶
憑恃。伏以名居國舅。位列朝班。而真偽不分。中外所恥。切¶
慮皇太后受此罔惑。已有恩情。若含垢於一時。終取笑於¶
千古。伏乞追蕭宏赴闕。與蕭本對推。細詰根源。必辨真偽。¶ 

** 請王涯等罪名表¶ 
:PROPERTIES:
:TITID: QTWTIT14772
:PERSID: QTWAUT1791
:END:

涯等儒生。荷國榮寵。咸欲保身全族。安肯搆逆。訓等實欲¶
討除內臣。兩中尉自為救死之謀。遂至相殺。誣以反逆。誠¶
恐非辜。設若宰相實有異圖。當委之有司。正其典刑。豈有¶
<pb:KR4h0168_NKFB_0733-17b>
內臣擅領甲兵。恣行剽刦。延及士庶。橫被殺傷。流血千門。¶
僵尸萬計。搜羅枝蔓。中外恫疑。臣欲身詣闕庭。面陳臧否。¶
恐并陷孥戮。事亦無成。謹當修飭封疆。訓練士卒。內為陛¶
下心腹。外為陛下藩垣。如姦臣難制。誓以死清君側。¶ 

* 羅劭權¶ 
:PROPERTIES:
:PERSID: QTWAUT1792
:END:

劭權字昭衡。擢進士第。¶ 

** 刳木為舟賦(以濟川資匠理國求賢為韻)¶ 

:PROPERTIES:
:TITID: QTWTIT14773
:PERSID: QTWAUT1792
:END:

昔王者以濟衆為先。念舟航之未具長川。謂運斤之人。必¶
能造物。選合抱之木。遂使攻堅。既而削彼鱗皴。定茲繩墨。¶ 

<pb:KR4h0168_NKFB_0733-18a>

短長大小。任規模之巧心。高下重輕。稱波瀾之巨力。原夫¶
造其舟而利其用。亦由求其理而安其國。剞劂斯休。舳艫¶
已流。小周穆黿鼉之駕。契高宗舟楫之求。德合國風。暗動¶
揚帆之勢。人歌帝力。爰成鼓栧之謳。濟物不得無其舟。行¶
化不得無其相。運智既由乎明主。操舟亦因乎哲匠。器無¶
不具。實均大造之功。道無不通。宛叶蒼生之望。必也主意¶
渺瀰。用汝猶疑。不顧斧斤之妙。不求擁腫之資。則思涉之¶
人。恨無航而空歎。未濟之士。欲行水而何期。且刻之求劍¶
<pb:KR4h0168_NKFB_0733-18b>
者其意細微。用之稱象者誠非大計。曷若濟巨川而是念。¶
命良工而立制。欲使蠻夷之類。慕化而有路斯來。商賈之¶
徒。通貨而乘流遠逝。利涉之道彌彰。拯溺之功潛契。以此¶
利物。何物不利。以此濟人。何人不濟。由是皇恩遠被。鴻化¶
旁流。潛通四海之路。皆因一葉之舟。用之則行。豈隨波而¶
上下。利有攸往。當與道而沉浮。今我后契道臨人。端默求¶
理。思通大水。濟川之具雖多。樂得長材。刳木之心未已。則¶
知從古之君。為舟於水。若葦杭於河廣之內。似芥葉於㘭¶
堂之裏。方之於今。未足喻其大而擬其美。¶ 

* 袁不約¶ 
:PROPERTIES:
:PERSID: QTWAUT1793
:END:

<pb:KR4h0168_NKFB_0733-19a>

不約字還朴。長慶三年進士。李固言在成都。辟為幕官。加¶
檢校侍郎。¶ 

** 胡越同舟賦(以所思同濟寧患異心為韻)¶ 

:PROPERTIES:
:TITID: QTWTIT14774
:PERSID: QTWAUT1793
:END:

胡越異方兮言語不通。邂逅相遇兮扁舟之中。訝形殊而¶
類別。偶泝浪而乘風。邈矣兩鄉。懷土之情則異。飄然一葉。¶
濟川之計斯同。始也各自天涯。俱來波際。指遙程於空闊。¶
紛遠思而容裔。南冠朔服。俄泛泛以相親。孤棹片帆。杳悠¶
<pb:KR4h0168_NKFB_0733-19b>
悠而未濟。安危目擊。休戚心期。當波瀾之起處。是肝膽之¶
呈時。水害若防。不獨文身之俗。風高儻便。豈惟嘶馬之思。¶
去乃夷猶。來何處所。不遠南北。宛為儔侶。投足而乍憐遙¶
集。共軫風濤。思鄉而何暇哀吟。且虞悠阻。迹也既狎。心焉¶
匪寧。搖烟蕩水。泛梗飄萍。在浩渺之難測。况沿洄之不停。¶
容與安流。每欣欣而會意。縱橫駭浪。咸惴惴以忘形。蓋以¶
風水多虞。因依不間。來非類聚。雖慙泛洛之仙。情匪貌親。¶
誠無敵國之患。殊方何遠。合志何深。因託質於刳木。遂忘¶
言於斷金。向若不同其利。無得而尋。長嗟[:#AS-92F9:⿰帛⿱丿糸]邈。莫嗣徽音。¶
則朔野慕射雕之悍。炎洲樂拾翠之心。復安得同其憂患¶
而計其浮沉哉。於是察其事。嘉其意。諒極暌而乃合。非棄¶ 
<pb:KR4h0168_NKFB_0733-20a>
同而即異。永懷共濟之誠。信無往。而不利。¶ 

* 盧簡求¶ 
:PROPERTIES:
:PERSID: QTWAUT1794
:END:

簡求字子臧。宣武軍節度使宏正子。長慶元年進士。大中¶
時拜涇原渭武節度使檢校左散騎常侍上柱國范陽縣¶
男。徙義武。又徙鳳翔河東。咸通初以太子少師致仕。五年¶
卒。年七十六。贈尚書左僕射。¶ 

** 禪門大師碑陰記¶ 
:PROPERTIES:
:TITID: QTWTIT14775
:PERSID: QTWAUT1794
:END:

會昌壬戌歲。簡求既撰大師碑銘。是月藏真身於法堂之¶
西南隅。琬玉將刻。遭值難事。塔石圯坼。福地洿瀦。今天子¶
<pb:KR4h0168_NKFB_0733-20b>
紹開洪基。保定景福。以為生靈遷善。本乎化導之功。帝道¶
無為。雅契空寂之理。申明像教。以福㣥生。遂班示縣道。崇¶
煥寺宇。余時分符吳郡。昕公實來。因以奉錢。即其故處。言¶
興版築。肇畫規模。而檀施景隨。嘗功百態。楚材山委。郢匠¶
星馳。俄而詔自九天。慶傳百郡。委廉使裁創新規。金容玉¶
毫。華藏寶剎。凝輝呈瑞。雲矗山橫。長廊四周。繚垣千步。巍¶
巍巨墖。揭乎其中。周環重軒。金碧盡飾。非神功法力。曷以¶
臻於此邪。於維大師。兼視報化。傳燈演法。垂七十年。拔出¶
於苦途者。何啻萬人。迎意而有得者。亦云數輩。物飽慈誘。¶ 

<pb:KR4h0168_NKFB_0733-21a>

人懷永思。雖法身不隔於存沒。而遺迹願畱於景像。昕公¶
五行潛秀。六度圓成。啟有為而悟無為。來無從而去無至。¶
智機元應。心匠不疲。茲寺也。闢一乘之妙門。為多士之福¶
地。感通宸聽。爰錫寶題。猗歟韙哉。莫大之功也。¶ 

** 杭州鹽官縣海昌院禪門大師墖碑¶ 
:PROPERTIES:
:TITID: QTWTIT14776
:PERSID: QTWAUT1794
:END:

粵若大師示滅之四月。院主僧法昕萃諸門人。授簡於簡¶
求曰。若之師深索禪悅。為本宗之門人。前時來謁我師。一¶
言有得。今將以是月十七日。謹護法器。藏於靈龕。紀徽烈¶
<pb:KR4h0168_NKFB_0733-21b>
於樂石者。非子而誰歟。簡求於義諦無文字之解。辭不得¶
已。乃粗舉其要以備用焉。師諱齊安。知者謂帝系之英。高¶
門之出。先人因難播越。故師生於海汀郡焉。深避世榮。終¶
祕族氏。尊其雅尚。故亦不書。在胎而夢日兆祥。既孕而神¶
光下燭。數歲。有異僧款門召見。摩其頂曰。鳳穴振儀。龍宮¶
藏寶。紹隆之業。其在斯乎。及丱。亟請出家。父母呵止之。師¶
曰。祿利之養。止於親爾。冥報之利。不其遠耶。珪組之榮。止¶
於家爾。濟拔之利。不其廣耶。父母感悅而順聽。遂依於本¶
郡雲宗禪師。雖勤勞謙默。和光同塵。而螢月殊輝。鷄鶴異¶
態矣。當年受具。乃詣南岳知嚴律師。外檢律儀。內照實相。¶ 

<pb:KR4h0168_NKFB_0733-22a>

非修非證。雅會真詮。後聞南康之龔工山大寂大師。隨化¶
度人。慈緣幽感。裹足振錫。不日而至。本師奇而悅之。乃以¶
辨惠暢其指歸。俾於剎那而登妙覺。及大寂蛻去。盡力送¶
終。後遊他方。爰宏般若。且曰。胎卵濕化。無非佛種。行住坐¶
臥。皆是道場。方便隨迎。各安性類。妙心法眼。其有限乎。元¶
和末。師春秋已逾七十。而居於越蕭山之法樂寺。寺古製¶
陋。垣屋靡完。補壞扶傾。不克晏坐。時昕於海昌放生池壖¶
廢地肇葺禪居焉。修廊大殿。彩壁層甍。罛罶自屏。鱗介咸¶
<pb:KR4h0168_NKFB_0733-22b>
若。昕謙不自有。延請我師。慕學之徒從而至者。日比百數。¶
迨今委化。年整二紀。釋子仰食。信士檀施。秔稌糗餌。蔬果¶
飴糖。無精粗之分別。無凶札之隆殺。星馳阜積。莫辨誰何。¶
非冥報勝因。何以臻此。師不言寒暑。不下堂廡。無畱盼。無¶
傾聽。如此者蓋有年矣。每五日開法。四座屏氣。直心示體。¶
引經證心。法外無言。叩之即應。不分迷悟。矧勝負之機耶。¶
不有定慧。矧是非之相耶。與夫顯神通而振道業者。固相¶
遠也。而又法身魁岸。相好莊嚴。眉毛紺垂。顱骨圓聳。望之¶
者如仰高華而揖滄溟。曾不測乎高深者也。於戲。德由天¶
縱。為傳教之法雄。道實生知。蓋積習於聖位。聆其風者皆¶ 
<pb:KR4h0168_NKFB_0733-23a>
曰不可思議。粵以會昌壬戌歲十二月二十一日。泊然宴¶
寂。俄爾示滅。先時而竹柏盡死。至是而精彩益振。爰有清¶
響扣戶。祥光滿室。如環佩之鏗鳴。若劍㦸之交射。示現之¶
相。豈由於我哉。嗟乎。流禪河於法海。寧有盡期。詮㣥品於¶
三乘。同歸聖果。今也徒瞻妙相。永閟輝容。橋壞元津。雲霾¶
瑞日。學徒信士。哀可既乎。是用追采遺言。重宣教旨。銘曰。¶ 

人心常靈。法證常明。定慧一相。有無俱名。於此有得。自師¶
歸寂。近取諸身。胡云不識。五千尊經。何限奧義。迷者見文。¶
悟者見意。見者無住。指即是處。醫病未除。徒勞迴顧。我行¶
<pb:KR4h0168_NKFB_0733-23b>
慈悲。示爾蚩蚩。無鑿高原。自有清池。大師之言。一一真詮。¶
不疑不怖。同歸善緣。¶ 

* 李甘¶ 
:PROPERTIES:
:PERSID: QTWAUT1795
:END:

甘字和鼎。長慶末進士。又登制科。太和中累官侍御史。貶¶
封州司馬。¶ 

** 薦楊牢書¶ 
:PROPERTIES:
:TITID: QTWTIT14777
:PERSID: QTWAUT1795
:END:

執事之部孝童楊牢。父茂卿。從田氏府。趙軍反。殺田氏。茂¶
卿死。牢之兄蜀。三往索父喪。慮死不果至。牢自洛陽走常¶
山二千里。號伏叛壘。委髮羸骸。有可憐狀。讐意感解。以尸¶ 
<pb:KR4h0168_NKFB_0733-24a>
還之。單縗冬月。往來太行間。凍膚皸瘃。銜哀雨血。行路稠¶
人為牢泣。歸責其子。以牢勉之。牢為兒踐操如此。未聞執¶
事唁而書顯之。豈樹風扶教意耶。且鄉人能齧疽刳䏶。急¶
親之病。皆一時決耳。猶蒙表其閭。脫之徭。上有大禮。則差¶
問以粟帛。今河北驕叛。萬師不能攘。而牢徒步請尸仇手。¶
與夫舍腐忍瘡者孰多。牢絕乳即能詩。洛陽兒曹壯於牢¶
者。皆出其下。牢之贖喪。潞帥償其費。其葬也。滑帥賻之財。¶
斯執事之事。他人既篡之矣。即有稱牢於上者。執事能無¶
恨其後乎。¶ 
¶
<pb:KR4h0168_NKFB_0733-24b>

** 寓衛人說¶ 
:PROPERTIES:
:TITID: QTWTIT14778
:PERSID: QTWAUT1795
:END:

於衛有人焉。汙㣥潔獨。師聖友賢。不明於諸子。間或從孟¶
軻遊。在貧逃官。將仕不妻。宜若狂然。鄉之君子以言譎曰。¶
若雖不明於諸子。然且從軻。軻為書曰。仕非為貧也。而有¶
時乎為貧。娶妻非為養也。而有時乎為養。今聞若推養於¶
弟。避媒竄祿。聖耶孟軻邪。俱不識也。對曰。此吾母也。吾母¶
教我曰。無以貧故不擇官。不擇官滋汝以偷也。無以養故¶
不擇婚。不擇婚滋汝以累也。孝在便吾心也。孝不在便吾¶
身也。愉愉授枕者便吾身也。孳孳受道術者便吾心也。若¶ 
<pb:KR4h0168_NKFB_0733-25a>
便然。汝不見馬牛羊豨乎。同費芻豢也。馬牛則免也。羊豨¶
則不免。無他。牛以耕免。馬以駕免。豈惟芻豢為然。人有大¶
焉。汝當勤其道者也。我對曰。某聞會盟則牲馬。宗廟則犧¶
牛。如此不以免。柰何。吾母嗟曰。汝誠得列於會盟。薦於宗¶
廟。雖不免。吾言讙。我固受教於吾母矣。不然。我何以得專¶
此。如牽人言而戾母心。不知其子也。鄉之君子退曰。吾聞¶
曾子能養志者也。若人曾子哉。¶ 

** 竄利說¶ 
:PROPERTIES:
:TITID: QTWTIT14779
:PERSID: QTWAUT1795
:END:

吾竄乎。奚竄。吾竄利也。利所趨也。所竄也。吾將為吾之所¶
<pb:KR4h0168_NKFB_0733-25b>
為也。吾豈為人之所為也哉。今是頑人。曾無不忍之心。然¶
常獨有忍心者。由害於利也。且謂螻螾大於麋鹿。則許之¶
乎。聲不許也。然人顧而遭螻螾。則迂足而活之。過而傷螻¶
螾。則失聲而痛之。顧而見麋鹿。則援弓而逐之。幸而中麋¶
鹿。則失聲而喜之。忍於大者。不忍於小者。何歟。麋鹿利於¶
口腹也。螻螾不利也。故居於利。則雖麋鹿忍也。不居於利。¶
則螻螾不忍也。然則覊於利而忍於麋鹿者。獨小人耶。長¶
人有甚焉。長人則果忍於人矣。烏有是哉。前有將官兵以¶
誅恒蔡叛者。不十餘戰而能殺萬人則師喜。不能殺萬人¶ 
<pb:KR4h0168_NKFB_0733-26a>
則師恥。豈翅忍乎。從有侈富而刦死者。有怨曠而姦死者。¶
有饑寒而道路死者。有加兵死之數。今是長人。固有不忍¶
之心。然獨時有忍心者。亦由害於利也。是故利滋博者。忍¶
滋多也。吾方與之角利。將在所不忍乎。故曰吾竄乎。奚竄。¶
吾竄利也。如此。俛讀倚詠。孳孳於策試者。竄而非邪。然吾¶
之所竄。竄乎心也。不竄乎身。昔者趙狐正晉先盟五合諸¶
侯。傳曰生不及利。彼豈竄吾身哉。¶ 

** 叛解¶ 
:PROPERTIES:
:TITID: QTWTIT14780
:PERSID: QTWAUT1795
:END:

或曰。申恒何讐而叛。解曰。盜賊富家讐乎。且惏其財而強¶
<pb:KR4h0168_NKFB_0733-26b>
索之。若寃其主也。申習盜。恒習賊。差乎。解曰。害財曰盜。以¶
盜害人曰賊。天下有士家之有紵粟也。天下有相家之有¶
子弟也。申憑葉縣。非盜歟。恒驚宰相。非賊歟。或曰。有盜一¶
金。費十金而可捕。為之乎。有賊一夫。殺十夫而可磔。行之¶
乎。今三年兵之。非十金而捕。如費何。萬人死之。非十夫而¶
磔。如殺何。解曰。以金為輕而不捕。則窮人家家謀盜矣。富¶
人家家遇盜矣。以一夫為寡而不磔。則壯夫人人為賊矣。¶
懦夫人人被賊矣。是故盡天下之盜者。三年為蚤也。勝天¶
下之賊者。萬人為少也。或曰。吾聞勇夫重閉。盍鍵乎。解曰。¶ 

<pb:KR4h0168_NKFB_0733-27a>

天雨垣敗。盜賊乘之。門之閉耶。曰。以彼習叛之巧也。贖而¶
吏之何如。解曰。盜賊欲巧。吏不欲擾。如贖娼而為妻也。為¶
娼且淫。為妻且禁乎。¶ 

** 濟為瀆問¶ 
:PROPERTIES:
:TITID: QTWTIT14781
:PERSID: QTWAUT1795
:END:

北諸侯來朝。過溫。溫令送於溫。指問水名。令曰濟也。侯曰。¶
豈濟瀆邪。令復曰然。侯曰。河吾望也。其橫千里。渾猛。如漲。¶
無風或毀船殺人。得清淇洹漳之水不加深。別為九河不¶
加狹。彼所以為瀆也。今盡濟水之力。載數石之舟。廣不能¶
<pb:KR4h0168_NKFB_0733-27b>
橫。深不能浮。而曰與河同靈等秩。吾不識先生班祀之意¶
也。令曰。濟南去數十里過河矣。寡介如此。馳狂濁中。未嘗¶
波渝氣奪。別河而潛積沙。連塊千里。不壓不翳。益壯其流。¶
帥汶而東。終能發山輸海。此其所以為瀆也。今河負其強¶
大。自積石不捷趨海。往來戎狄間。脇涇渭灃漆汾洛伊沁¶
之水。以滋其暴決。愁民生。中土患。勢逆曲多。窮始歸海。此¶
皆濟水所羞也。執事豈以大為賢乎。侯默然。¶ 

¶
