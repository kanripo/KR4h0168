#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0745-24a> ¶¶
#+PROPERTY: JUAN 0746
欽定全唐文卷七百四十六¶ 

<pb:NFKB_QTW_p0746-01a>

* 劉蕡¶ 
:PROPERTIES:
:PERSID: QTWAUT1851
:END:

蕡字去華。昌平人。寶歷二年進士。大和二年策試賢良極¶
諫。以忤宦官被黜。誣以罪。貶柳州司戶參軍卒。昭宗朝贈¶
左諫議大夫。¶ 

** 對賢良方正直言極諫策¶ 
:PROPERTIES:
:TITID: QTWTIT14987
:PERSID: QTWAUT1851
:END:

問。朕聞古先哲王之理也。元默無為。端拱司契。陶甿心以¶
居簡。凝日用於不宰。立本以厚下。推誠而建中。繇是天人¶
通。陰陽和。俗躋仁壽。物無疵癘。噫盛德之所臻。敻乎其莫¶
<pb:NFKB_QTW_p0746-01b>
可及已。三代令王。質文迭救。而巧偽滋熾。風流寖微。自漢¶
魏已降。足徵益寡。朕顧昧理道。祇荷丕構。奉若謨訓。不敢¶
荒寧。任賢惕厲。宵衣旰食。詎追三五之遐軌。庶紹祖宗之¶
鴻緒。而心有所未達。行有所未孚。由中及外。闕政斯廣。是¶
以人不率化。氣或堙厄。災旱竟歲。播植愆時。國廩罕蓄。乏¶
九年之儲。吏道多端。微三載之績。京師諸夏之本也。將以¶
觀理。而豪猾踰檢。大學明教化之源也。期於宣化。而生徒¶
多惰業。列郡在乎頒條。而干禁或未絕。百工在乎按度。而[:#AS-886A:●¶
]巧或未衰。俗隳風靡。積訛成蠹。其擇官濟理也。聽人以¶ 
<pb:NFKB_QTW_p0746-02a>
言。則枝葉難辨。御下以法。則恥格不形。其阜財發號也。生¶
之寡而食之眾。煩於令而鮮於理。思欲究此繆盭。致之治¶
平。茲心浩然。若涉泉水。故前詔有司。博延㣥彥。佇啟宿懵。¶
冀臻時雍。子大夫皆識達古今。志在康濟。造庭待問。副朕¶
虛懷。必當箴主之闕。辨政之疵。明綱條之所紊。稽庶富之¶
所急。何術斯革於前弊。何澤斯惠於下土。何施而理古可¶
近。何道而和氣可充。推之本源。著於條對。至若夷吾輕重¶
之權。孰輔於理。嚴尤底定之策。孰叶於時。元凱之考課何¶
先。叔子之克平何務。推此龜鑑。擇乎中庸。期在洽聞。朕將¶
<pb:NFKB_QTW_p0746-02b>
親覽。¶ 

對。褐衣小臣蕡。沐浴齋戒。伏於彤庭之下。謹頓首上言皇¶
帝陛下。臣誠不佞。有匡國致君之術。無位而不得行。有犯¶
顏敢諫之心。無路而不得達。但懷憤抑[:#AS-8470:⿱⿲木缶木⿱冖]。思有時而一發¶
耳。常欲與庶人議於道。商旅謗於市。得通上聽。一悟主心。¶
雖被妖言之罪。無所悔焉。况逢陛下以至德嗣興。以大明¶
垂照。詢求過闕。咨訪謨猷。下制中外。舉能直言極諫者。臣¶
既辱斯舉。專承大問。敢不悉意以言。至於上之所忌。時之¶
所禁。權幸之所諱惡。有司之所予奪。臣愚不識。伏惟陛下¶ 
<pb:NFKB_QTW_p0746-03a>
少加優容。不使聖朝有讜直而受戮者。乃天下之幸也。非¶
臣之所望也。謹昧死以對。伏以聖策有思先古之理。念元¶
默之化。將欲通天人以濟俗。和陰陽以煦物。見陛下慕道¶
之深也。臣以為哲王之理。其則不遠。惟陛下致之之道何¶
如耳。伏以聖策有祇荷丕構而不敢荒寧。奉若謨訓而罔¶
有怠忽。見陛下憂勞之至也。若夫任賢惕厲。宵衣旰食。宜¶
黜左右之纎佞。進股肱之大臣。若夫追蹤三五。紹復祖宗。¶
宜鑒前古之興亡。明當時之成敗。心有所未達。以下情蔽¶
而不得上通。行有所未孚。以上澤壅而不能下達。欲俗之¶
<pb:NFKB_QTW_p0746-03b>
化也。在修已以先之。欲氣之和也。在遂性以道之。救災旱¶
在致乎精誠。廣播植在視乎食力。國廩罕蓄。本乎冗食尚¶
繁。吏道多端。本乎選用失當。豪猾踰檢。由中外之法殊。生¶
徒惰業。由學校之官廢。列郡干禁。由授任非人。百工淫巧。¶
由制度不立。伏以聖策有擇官濟治之心。阜財發號之嘆。¶
見陛下教化之本也。且進人以行。則枝葉安有難辨乎。防¶
下以禮。則恥格安有不形乎。念生寡而食眾。則可罷斥。惰¶
游。念令煩而理鮮。要在察其行否。博延㣥彥。願陛下必納¶
其言。造廷待問。則小臣其敢愛死。伏以聖策有求賢箴闕¶ 
<pb:NFKB_QTW_p0746-04a>
之言。審政辨疵之令。見陛下咨訪之心勤也。遂小臣屏奸¶
豪之志。則弊革於前。守陛下念康濟之言。則惠敷於下。邪¶
正之道分。而治古可近。禮樂之方著。而和氣克充。至若夷¶
吾之法。非皇王之權。嚴尤所陳。無最上之策。元凱之所先。¶
不若唐堯考績。叔子之所務。不若虞舜舞干。且俱非大德¶
之中庸。未可為上聖之龜鑑。又何足為陛下道之哉。或有¶
以繫安危之機。兆存亡之變者。臣請披瀝肝膽。為陛下別¶
白而重言之。臣前所言哲王之理。其則不遠者。在陛下慎¶
思之。力行之。始終不懈而已。臣謹按春秋。元者氣之始也。¶
<pb:NFKB_QTW_p0746-04b>
春者歲之始也。春秋以元加於歲。以春加於正。明王者當¶
奉若天道。以謹其始也。又舉時以終歲。舉月以終時。春秋¶
雖無事必書。首月以存時。明王者當奉若天道。以謹其終¶
也。王者動作。始終必法於天者。以其運行不息也。陛下既¶
能謹其始。又能謹其終。懋而修之。勤而行之。則可以執契¶
而居簡。無為而不宰矣。廣立本之大業。崇建中之盛德矣。¶
又安有三代循環之弊。而為巧偽滋熾之漸乎。臣故曰惟¶
陛下致之之道何如耳。臣前所謂若夫任賢惕厲。宵衣旰¶
食。宜黜左右之纎佞。進股肱之大臣。實以陛下誠憂勞之¶ 
<pb:NFKB_QTW_p0746-05a>
至也。臣聞不宜憂而憂者國必衰。宜憂而不憂者國必危。¶
今陛下不以家國存亡之計。社稷安危之策。而降於清問。¶
臣未知陛下以為布衣之臣。不足與定大計耶。或萬幾之¶
勤。而聖慮有所未至也。不然。何宜憂者而不先憂乎。臣以¶
為陛下之所慮者。宜先憂宮闈將變。社稷將危。天下將傾。¶
海內將亂。此四者乃國家已然之兆。故臣謂聖慮宜先及¶
之。夫帝業既艱難而成之。胡可容易而守之。昔太祖肇其¶
基。高祖勤其績。太宗定其業。元宗繼其明。至於陛下。二百¶
有餘載矣。其間明聖相因。擾亂繼作。未有不委用賢士。親¶
<pb:NFKB_QTW_p0746-05b>
近正人。而能紹興徽烈者也。或一日不念。則顛覆大器。宗¶
廟之恥。萬古為恨。臣謹按春秋。人君之道。在體元以居正。¶
昔董仲舒為漢武帝言之略矣。其所未盡者。臣得為陛下¶
備而陳之。夫繼故必書即位。所以正其始也。終必書所終¶
之地。所以正其終也。故君者。所發必正言。所履必正道。所¶
居必正位。所近必正人。臣又按春秋。閽寺弒吳子餘祭。書¶
其名。春秋譏其疎遠賢士。昵近刑人。有不君之道矣。伏惟¶
陛下思祖宗開國之勤。念春秋繼故之戒。將明法度之端。¶
則發正言而履正道。將杜篡弒之漸。則居正位而近正人。¶ 

<pb:NFKB_QTW_p0746-06a>

遠刀鋸之殘。親骨鯁之直。輔臣得以專其任。庶寮得以守¶
其官。柰何以褻近五六人。總天下之大政。外專陛下之命。¶
內竊陛下之權。威攝朝廷。勢傾海內。㣥臣莫敢指其狀。天¶
子不得制其心。禍稔蕭牆。奸生帷幄。臣恐曹節侯覽。復生¶
於今日矣。此宮闈之所以將變也。臣謹按春秋。魯定公元¶
年春。王不書正月者。春秋以為先君不得正其終。則後君¶
不得正其始。故曰定無正也。今忠賢無腹心之寄。閽寺專¶
廢立之權。陷先帝不得正其終。致陛下不得正其始。况皇¶
<pb:NFKB_QTW_p0746-06b>
儲未建。郊祀未修。將相之職不歸。名分之宜不定。此社稷¶
之所以將危也。臣謹按春秋。王札子殺召伯毛伯。春秋之¶
義。兩下相殺不書。而此書者。重其尊王命也。夫天之所授¶
者在君。君之所操者在命。操其命而失之者。是不君也。侵¶
其命而專之者。是不臣也。君不君。臣不臣。此天下所以將¶
傾也。臣謹按春秋。晉趙鞅以晉陽之兵叛入於晉。書其歸¶
者。以其能逐君側之惡人。以安其君。故春秋善之。今威柄¶
陵夷。藩臣跋扈。或有不達人臣之節。首亂者以安君為名。¶
不究春秋之微。稱兵者以逐惡為義。則政刑不由乎天子。¶
征伐必自於諸侯。此海內所以將亂也。故樊噲排闥而雪¶ 
<pb:NFKB_QTW_p0746-07a>
涕。袁盎當車以抗詞。京房發憤以殞身。竇武不顧而畢命。¶
此陛下皆明知之耳。臣謹按春秋。晉狐射姑殺陽處父。書¶
襄公殺之者。以其君漏言也。襄公不能固陰重之機。處父¶
所以及戕賊之禍。故春秋非之。夫上漏其情。則下不敢盡¶
意。上洩其事。則下不敢盡言。故傳有造膝詭詞之文。易有¶
失身害成之戒。今公卿大臣。非不欲為陛下言之。慮陛下¶
必不能用之。陛下既忽之而不用。必洩其言。臣下既言之¶
而不行。必嬰其禍。適足以鉗直臣之口。而重奸臣之威。是¶
以欲盡其言。則有失身之懼。欲盡其意。則有害成之憂。故¶
<pb:NFKB_QTW_p0746-07b>
低徊鬱塞。以俟陛下感悟。然後盡其啟沃耳。陛下何不以¶
聽朝之餘。明御便殿。召當時賢相。與舊德老臣。訪持變安¶
危之謀。求定傾救亂之術。塞陰邪之路。屏褻狎之臣。制侵¶
陵迫脇之心。復門戶掃除之役。戒其所宜戒。憂其所宜憂。¶
既不得理於前。當理於後。不得正其始。當正其終。則可以¶
虔奉典謨。克承丕構。終任賢之效。無旰食之憂矣。臣前所¶
謂若夫追蹤三五。紹復祖宗。宜鑒前古之興亡。明當時之¶
成敗者。臣聞堯舜之為君而天下大理者。以其能任九官¶
四岳十二牧。不失其舉。不二其業。不侵其職。居官惟其能。¶ 

<pb:NFKB_QTW_p0746-08a>

左右惟其賢。元凱在下。雖微而必舉。四凶在朝。雖強而必¶
誅。考其安危。明其取舍。至秦之二代。漢之元成。咸願措國¶
如唐虞。致身如堯舜。而終敗亡者。以其不見安危之機。不¶
明取舍之道。不任大臣。不辨奸人。不親忠良。不遠讒佞。伏¶
願陛下察唐虞之所以興。而景行於前。鑒秦漢之所以亡。¶
而戒懼於後。陛下無謂廟堂無賢相。庶官無賢士。今綱紀¶
未絕。典刑猶在。人誰不欲致身為王臣。致時為昇平。陛下¶
何忽而不用之邪。又有居官非其能。左右非其賢。其惡如¶
<pb:NFKB_QTW_p0746-08b>
四凶。其詐如趙高。其奸如恭顯者。陛下又何憚而不去之¶
邪。神器固有歸。天命固有分。祖宗固有靈。忠臣固有心。陛¶
下其念之哉。昔秦之亡也。失於強暴。漢之亡也。失於微弱。¶
強暴則賊臣畏死而害上。微弱則姦臣擅權而震主。臣伏¶
見敬宗皇帝不虞亡秦之禍。不剪其萌。伏惟陛下深軫亡¶
漢之憂。以杜其漸。則祖宗之鴻緒可紹。三五之遐軌可追¶
矣。臣前所謂陛下心有所未達。以下情塞而不得上通。行¶
有所未孚。以上澤壅而不得下浹者。且百姓有塗炭之苦。¶
陛下無由而知。則陛下有子惠之心。百姓無由而信。臣謹¶
按春秋。書梁亡不書取者。梁自亡也。以其思慮昏而耳目¶ 
<pb:NFKB_QTW_p0746-09a>
塞。上出惡政。人為寇盜。皆不知其所以然。以其自取滅亡¶
也。臣聞國君之所以尊者。重其社稷也。社稷之所以重者。¶
存其百姓也。苟百姓之不存。則雖社稷不得固其重。苟社¶
稷不重。則雖國君不得保其尊。故理天下者。不可不知百¶
姓之情也。夫百姓者。陛下之赤子。陛下宜命慈仁者親之¶
育之。如保傅焉。如乳哺焉。如師之教導焉。故人之於上也。¶
敬之如神明。愛之如父母。今或不然。陛下親近貴倖。分曹¶
建署。補除卒吏。召致賓客。因其貨賄。假其氣勢。大者統藩¶
方。小者為牧守。居上無清惠之政。而有饕餮之害。居下無¶
<pb:NFKB_QTW_p0746-09b>
忠誠之節。而有奸欺之罪。故人之於上也。畏之如豺狼。惡¶
之如讐敵。今四海困窮。處處流散。饑者不得食。寒者不得¶
衣。鰥寡孤獨者不得存。老幼疾病者不得養。加以國權兵¶
柄。專在左右。貪臣聚斂以固寵。奸吏夤緣而弄法。寃痛之¶
聲。上達於九天。下入於九泉。鬼神為之怨怒。陰陽為之愆¶
錯。君門九重。而不得告訢。士人無所歸化。百姓無所歸命。¶
官亂人貧。盜賊並起。土崩之勢。憂在旦夕。即不幸因之以¶
師旅。繼之以凶荒。臣以謂陳勝吳廣。不獨生於秦。赤眉黃¶
巾。不獨生於漢。臣所以為陛下發憤扼腕。痛心泣血也。如¶ 
<pb:NFKB_QTW_p0746-10a>
此則百姓有塗炭之苦。陛下何由而知之乎。有子惠之心。¶
百姓安得而信之乎。致使陛下行有所未孚。心有所未達¶
者。固其然也。臣聞昔漢元帝即位之初。更制七十餘事。其¶
心甚誠。其稱甚美。然紀綱日紊。國祚日衰。奸兇日強。黎元¶
日困者。以其不能擇賢明而任之。失其操柄也。自陛下御¶
宇。憂勤兆庶。屢降德音。四海之內。莫不抗首而長息。自喜¶
復生於死亡之中也。伏願陛下慎終如始。以塞萬方之望。¶
誠宜揭國權以歸其相。持兵柄以歸其將。去貪臣聚斂之¶
政。除奸吏夤緣之害。惟忠賢是近。惟正直是用。內寵便辟。¶
<pb:NFKB_QTW_p0746-10b>
無所聽焉。選清慎之官。擇仁惠之長。毓之以利。煦之以和。¶
教之以孝慈。導之以德義。去耳目之塞。通上下之情。俾萬¶
國歡康。兆人蘇息。則心無所不達。而信無所不孚矣。臣所¶
言欲人之化也。在修己以先之者。臣聞德以修己。教以導¶
人。修己也。則人不勸而自至。導人也。則人敦行而率從。是¶
以君子欲政之必行也。故以身先之。欲人之從化也。故以¶
道御之。今陛下先之以身。而政未必行。御之以道。而人未¶
從化。豈不以立教之旨。未盡其方耶。夫立教之方。在乎君¶
以明制之。臣以忠行之。君以知人為明。臣以匡時為忠。知¶ 
<pb:NFKB_QTW_p0746-11a>
人則任賢而去邪。匡時則固本而守法。賢不任則重賞不¶
足以勸善。邪不去則嚴刑不足以禁非。本不固則人流。法¶
不守則政散。而欲教之使必至。化之使必行。不可得也。陛¶
下能斥奸邪不私其左右。舉賢正不遺其疎遠。則化洽於¶
朝廷矣。愛人以敦本。分職而奉法。修其身以及其人。始於¶
中而成於外。則化行於天下矣。臣前所謂欲氣之和也。在¶
遂性以導之者。當納人於仁壽也。夫欲人之仁壽也。在乎¶
立制度。修教化。夫制度立則財用省。財用省則賦斂輕。賦¶
斂輕則人富矣。教化修則爭競息。爭競息則刑罰清。刑罰¶
<pb:NFKB_QTW_p0746-11b>
清則人安矣。既富則仁義興焉。既安則壽考生焉。仁壽之¶
心感於下。和平之氣應於上。故災害不作。休祥薦臻。四方¶
底寧。萬物咸遂矣。臣前所言救災旱在致乎精誠者。臣謹¶
按春秋。魯僖公一年之中。三書不雨者。以其人君有恤人¶
之志也。魯文公三年之中。一書不雨者。以其人君無恤人¶
之心也。故僖致精誠而不害物。文無憫恤而變成災。陛下¶
誠能有恤人之心。則無成災之變矣。臣前所言廣播植在¶
視乎食力者。臣謹按春秋。君人者必時視人之所勤。人勤¶
於力則功築罕。人勤於財則貢賦少。人勤於食則百事廢。¶ 

<pb:NFKB_QTW_p0746-12a>

今財食與人力皆勤矣。願陛下廢百事之用。以廣三時之¶
務。則播植不愆矣。臣前所謂國廩罕蓄。本乎冗食尚繁者。¶
臣謹按春秋。臧孫辰告糴於齊。春秋譏其國無九年之蓄。¶
一年不登而百姓饑。臣願斥游惰之徒以督其耕植。省不¶
急之務以贍其黎元。則廩蓄不乏矣。臣前所言吏道多端。¶
本乎選用失當者。由國家取人不盡其材。任人不明其要¶
故也。今陛下之用人也。求其聲而不求其實。故人之趨進¶
也。務其末而不務其本。臣願覈考課之實。定遷序之制。則¶
<pb:NFKB_QTW_p0746-12b>
多端之吏道息矣。臣前所言豪猾踰檢。由中外之法殊者。¶
以其官禁不一也。臣謹按春秋。齊桓公盟諸侯不書日。而¶
葵邱之盟特以日者。美其能宣天子之禁。率奉王官之法。¶
故春秋備而書之。夫官者五帝三王之所建也。法者高祖¶
太宗之所制也。法宜畫一。官宜正名。今又分外官中官之¶
員。立南司北司之局。或犯禁於南。則亡命於北。或正刑於¶
外。則破律於中。法出多門。人無所措。實由兵農勢異。而中¶
外法殊也。臣聞古者因井田以制軍職。間農事以修武備。¶
提封約卒乘之數。命將在公卿之列。故兵農一致。而文武¶
同方。可以保乂邦家。式遏亂略。暨太宗皇帝肇建邦典。亦¶ 
<pb:NFKB_QTW_p0746-13a>
置府兵。臺省軍衛。文武參掌。居閑歲則櫜弓力穡。將有事¶
則釋耒荷戈。所以修復古制。不廢舊物。今則不然。夏官不¶
知兵籍。止於奉朝請。大將不主兵事。止於養勳階。軍容合¶
中官之政。戎律附內臣之職。首一戴武弁。嫉文職如仇讎。¶
足一蹈軍門。視農夫如草芥。謀不足以剪除奸兇。而詐足¶
以抑揚威福。勇不足以鎮衛社稷。而暴足以侵軼里閭。覊¶
紲藩臣。干陵宰輔。隳裂王度。汨亂朝經。張武夫之威。上以¶
制君父。假天子之命。下以馭英豪。有藏奸觀釁之心。無仗¶
節死難之義。豈先王經文緯武之旨耶。臣願陛下貫文武¶
<pb:NFKB_QTW_p0746-13b>
之道。均兵農之功。正貴賤之名。一中外之法。還軍伍之職。¶
修省署之官。近崇貞觀之規。遠復成周之制。自邦畿以刑¶
於萬國。始天子而達於諸侯。則可以制豪猾之強。而無踰¶
檢之患矣。臣前所言生徒惰業。由學校之官廢者。葢以國¶
家貴其祿而賤其能。先其事而後其行。故庶官乏通經之¶
學。諸生無修業之心矣。臣前所言列郡干禁。由授任非人¶
者。臣以為刺史之任。理亂之根本繫焉。朝廷之法制在焉。¶
權可以抑豪猾。恩可以惠孤寡。強可以禦奸寇。政可以移¶
風俗。其將校有曾經戰陣。及功臣子弟。各請隨宜酧賞。如¶ 
<pb:NFKB_QTW_p0746-14a>
無理人之術者。不當任此官。則絕干禁之患矣。臣前所言¶
百工淫巧。由制度不立者。臣請以官位祿秩。制其器用車¶
服。禁以金銀珠玉。錦繡雕鏤。不蓄於私室。則無蕩心之巧¶
矣。臣前所言辨枝葉者。在考言以詢行也。臣前所言形於¶
恥格者。在道德而齊禮也。臣前所謂念生寡而食眾。可罷¶
斥游惰者。已備之於前矣。臣前所謂令煩而理鮮。要在察¶
其行否者。臣聞號令者。乃理國之具也。君審而出之。臣奉¶
而行之。或虧益止畱。罪在不赦。今陛下令煩而理鮮。得非¶
持之者為所蔽欺乎。臣前所言博延㣥彥。願陛下必納其¶
<pb:NFKB_QTW_p0746-14b>
言。造庭待問。則小臣豈敢愛死者。臣聞晁錯為漢晝削諸¶
侯之策。非不知其禍之將至也。忠臣之心。壯夫之節。苟利¶
社稷。死無悔焉。今臣非不知言發而禍應。計行而身戮。蓋¶
所以痛社稷之危。哀生人之困。豈忍姑息時忌。竊陛下一¶
命之寵哉。昔龍逢死而啟殷。比干死而啟周。韓非死而啟¶
漢。陳蕃死而啟魏。今臣之來也。有司或不敢薦臣之言。陛¶
下又無以察臣之心。退必受戮於權臣之手。臣幸得從四¶
子遊於地下。固臣之願也。所不知殺臣者。臣死之後。將孰¶
為啟之哉。至於人主之闕。政教之疵。前日之弊。臣既言之¶ 
<pb:NFKB_QTW_p0746-15a>
矣。若乃流下土之惠。修近古之治。而致和平者。在陛下行¶
之而已。然上之所陳者。實以臣親承聖問。敢不條對。雖臣¶
之愚。以為未及教化之大端。皇王之要道。伏惟陛下事天¶
地以教人敬。奉宗廟以教人孝。養高年以教人悌。育百姓¶
以教人慈。調元氣以煦育。扇太和於仁壽。可以逍遙而無¶
為。端拱而成化。至若念陶鈞之道。在擇宰相而任之。使權¶
造化之柄。念保定之功。在擇將帥而任之。使修閫外之寄。¶
念百度之求正。在擇庶官而任之。使專職業之守。念萬姓¶
之愁痛。在擇長吏而任之。使明惠養之術。自然言足以為¶
<pb:NFKB_QTW_p0746-15b>
天下教。動足以為天下法。仁足以勸善。義足以禁非。又何¶
必宵衣旰食。勞神惕慮。然後以致其理哉。謹對。¶ 

* 夏侯孜¶ 
:PROPERTIES:
:PERSID: QTWAUT1852
:END:

孜字好學。亳州譙人。寶歷二年進士。累遷尚書右丞。守戶¶
部侍郎。轉兵部。領諸道鹽鐵轉運使。懿宗朝以本官同平¶
章事。封譙郡侯。罷為西川節度使。召拜左僕射。復輔政。進¶
司空。出為河中節度使。以太子少保分司東都卒。¶ 

** 唐懿宗元昭皇太后諡冊文¶ 
:PROPERTIES:
:TITID: QTWTIT14988
:PERSID: QTWAUT1852
:END:

維大中十三年歲次己卯九月癸丑朔二十七日己卯。嗣¶ 
<pb:NFKB_QTW_p0746-16a>
皇帝臣伏惟先太后體貞明以合天。本懿粹而象地。發秀¶
於外。含章在中。由㯋川以表祥。配沙麓而比德。塗山佐夏。¶
莘野興商。潛耀空蘊於方祇。秘景莫觀於圓魄。卓爾潔操。¶
穆然凝輝。欲報之德。昊天罔極。臣猥以冲昧。獲奉宗祧。怵¶
惕哀㷀。慮墜大寶。而天意允若。人心克諧。惟獲永圖。懼乖¶
末命。退省蒙固。上感劬勞。繫鏡無塵。賜衣有篋。宸儀雖閟。¶
慈旨長存。莫追蘭殿之晨昏。空感椒塗之霜露。言成陰教。¶
行著國章。逮事靡及於循陔。終吉徒哀於陟屺。敢舉追崇¶
之典。寧申顧復之思。伏惟舉位以定名。考諡以尊德。所以¶
<pb:NFKB_QTW_p0746-16b>
揚茂烈。傳休聲。率由舊章。竊擬素範。今禮官詳議。庶僚稱¶
贊。備陳徽數。克播令猷。正位號於瑤齋。森禮容於金戺。母¶
儀無斁。廟貌有嚴。將享鴻休。式憑元祐。謹遣攝太尉門下¶
侍郎兼兵部尚書平章事蕭鄴奉冊上尊諡曰元昭皇太¶
后。伏惟明靈昭格。俯鑒精誠。時已逝而敬在六衣。夜不陽¶
而禮存三獻。惟是薦享。與唐無疆。嗚呼哀哉。謹言。¶ 

** 戶部積欠奏¶ 
:PROPERTIES:
:TITID: QTWTIT14989
:PERSID: QTWAUT1852
:END:

鹽鐵戶部生積欠當使咸通四年以前延資庫錢絹三百¶
六十九萬餘貫匹。內戶部每年合送錢二十六萬四千一¶ 
<pb:NFKB_QTW_p0746-17a>
百八十貫匹。從大中十二年至咸通四年九月已前。除納¶
外欠一百五十萬五千七百一十四萬貫匹。當使緣戶部¶
積欠數多。先具申奏。請於諸道州府場監院合納戶部所¶
收八十文除陌錢內割一十五文。屬當使自收管。勑命雖¶
行。送納稽緩。今得戶部迭稱。所收管除陌錢絹外。更有諸¶
雜物貨。延資庫徵收不便。請起今年。合納延資庫錢絹。一¶
時便足。其已前積欠。候物力稍充。積漸填納。其所割一十¶
五文錢。即當司仍舊收管。又緣累歲以來。嶺南用兵。多支¶
戶部錢物。當使不欲堅論舊欠。請依戶部商量。合納今年¶
<pb:NFKB_QTW_p0746-17b>
一年額色銀絹須足。明年即依舊制三月九月兩限送納¶
畢。其已前積欠。仍令戶部自立填納期限者。¶ 

* 劉三復¶ 
:PROPERTIES:
:PERSID: QTWAUT1853
:END:

三復。潤州句容人。大和中為員外郎。累遷御史中丞。會昌¶
中拜刑部侍郎宏文館學士卒。¶ 

** 請誅劉從諫妻裴氏疏¶ 
:PROPERTIES:
:TITID: QTWTIT14990
:PERSID: QTWAUT1853
:END:

劉從諫包藏逆謀。比雖已露。今推窮僕妾。尤得事情。據其¶
圖謀語言。制度服物。人臣僭亂。一至於斯。雖生前幸免於¶
顯誅。而死後已從於追戮。凡在朝野。同深慶快。且自古人¶ 
<pb:NFKB_QTW_p0746-18a>
臣叛逆。合有三族之誅。尚書曰。乃有顛越不恭。我則劓殄¶
滅之無遺育。無俾易種於茲新邑。如此則阿裴已不得免¶
於極法矣。又况從諫死後。主張狂謀。罪狀非一。劉稹年既¶
幼小。逆節未深。裴為母氏。固宜誡誘。若廣說忠孝之道。深¶
陳禍福之源。必冀虺毒不施。梟音全革。而乃激厲凶黨。膠¶
固叛心。廣招將校之妻。適有酒食之宴。號哭激其眾意。贈¶
遺結其㣥情。遂使叛黨稽不捨之誅。孽童延必死之命。以¶
至周歲。方就誅夷。此阿裴之罪也。雖以裴問之功。或希減¶
等。而國家有法。難議從輕。伏以管叔周公之親弟也。有罪¶
<pb:NFKB_QTW_p0746-18b>
而且誅之。以周公之賢。尚不捨兄弟之罪。况裴問之功効。¶
安能破朝廷法耶。據阿裴廢臣妾之道。懷逆亂之謀。裴問¶
如周公之功。尚行周公之戮。况於朝典。固在不疑。阿裴請¶
準法。¶ 

** 滑州節堂記¶ 
:PROPERTIES:
:TITID: QTWTIT14991
:PERSID: QTWAUT1853
:END:

諸侯之升壇胙土。服天子休命者。有弓矢鈇鉞之賜。生殺¶
刑賞之柄。其為任也葢重矣。其受脤之日。秉節者得以王¶
命傳信。俾先啟行。至則考善地。庇豐屋。麾斾以翼之。歌鐘¶
以樂之。非征伐宴犒。申威行令未嘗出。此其大端也。是鎮¶ 
<pb:NFKB_QTW_p0746-19a>
股臂梁洛。咽喉齊魏。其氣強以勁。其人勇而忠。我連帥贊¶
皇公。以全才上略。標柄中外。輟為霖於將命。膺作翰之攸¶
寄。歲值己酉。擁旄來斯。公以明誠報一人。以大信示三軍。¶
膏潤慈惠。風馳教化。未洽旬日。㣥甿愛戴。纔越月而五校¶
訓齊。及踰年也。則鰥惸咸樂業。豪奪不敢犯。戰備具而軍¶
聲振矣。顧謂幕吏曰。君之寵授。偉此瑞節。所處不嚴。人何¶
以瞻。于是建宏規。模大壯。去屑密。圖宏廠。隥道迴廊繚其¶
下。翬飛鱗葺攢其上。孑孑然倚靜深而相合。渠渠然拂埃¶
而孤峙。隣牆藩而儷公署。實轅門之蘊。抑外閫之雄歟。舉¶
<pb:NFKB_QTW_p0746-19b>
事必書。春秋之義。繇是秉筆硯於公之門者。承命纂述。謹¶
誌於堂陰。¶ 

* 李蘧¶ 
:PROPERTIES:
:PERSID: QTWAUT1854
:END:

蘧。大中朝為懷孟觀察使從事。試大理評事兼監察御史。¶
擢金部員外郎。¶ 

** 惠山寺記¶ 
:PROPERTIES:
:TITID: QTWTIT14992
:PERSID: QTWAUT1854
:END:

蘧舅氏扶風公。貞元四年秋八月。與太原王武陵吳郡朱¶
宿同遊惠山精舍。為賦往體詩一首。王序而題之。觀其詞。¶
頗有世外之交。出塵之想。凝思澹慮。泛溢天格。雖建安才¶ 
<pb:NFKB_QTW_p0746-20a>
人。不足居其右矣。後二十年。復繼於末。則有傷時歎逝之¶
感。宿草隣笛之悲。洎會昌初。武皇帝隳浮圖法。詔毀其宮¶
而逐其徒。惠山在毀中。時無好事者。詩亦隨塵焉。今寺既¶
復。而詩尚遺落。內弟審餘。寓書請於蘧。會蘧赴河陽辟召。¶
路出寺下。因重記於軒廊南垣。我舅氏由吏部拜執法。器¶
業磊落。為時巨人。平生操尚。備在國史。此不能舉。所載者。¶
風韻之詞。登臨之興。俾後人挹其。清芬而已。大中十一年¶
五月十三日。懷孟等觀察使從事試大理評事兼監察御¶
史李蘧重題。¶ 
¶
<pb:NFKB_QTW_p0746-20b>

* 李彥芳¶ 
:PROPERTIES:
:PERSID: QTWAUT1855
:END:

彥芳。衛國公贈司徒靖五代孫。太和中為鳳翔司錄參軍。¶ 

** 樂德教冑子賦(以育材訓人之本為韻依次用)¶ 

:PROPERTIES:
:TITID: QTWTIT14993
:PERSID: QTWAUT1855
:END:

王子垂訓導於門子。戒驕盈於代祿。厲師嚴以成教誨。敷¶
樂德而宣化育。長能從以可久。幼能正以不黷。悅之以道。¶
寧假乎干戚羽旄。動之斯和。詎資乎匏土革木。是知深於¶
樂者。豈徒然哉。暢生成於壽域。導純粹於靈臺。明明而六¶
德是以。蕩蕩而㣥心有開。瞻之在前。佇將成於國棟。由是¶
而選。庶有嗣於鄉材。登於雋造。釋其奸回。聆音乃接武而¶ 
<pb:NFKB_QTW_p0746-21a>
至。樂善而差肩載來。且於中者表得中而可尊。和者達至¶
和而不紊。繄吾道之克廣。諒乃心之是訓。青衿選其悅學。¶
絳帳資乎待問。於以識琬玉之姿。於以言始終之訓。然則¶
祇者敬也。居敬足以修身。彞者常也。守常而能化人。萃㣥¶
生之濟濟。達誘善以循循。肅穆以居。而文明有耀。條暢斯¶
及。而樂教惟新。然後以孝友俾其師資。春秋則教。夙夜惟¶
寅。宏廣博易良。人胥效矣。美父母兄弟。誰能間之。內必成¶
性。外無越思。匪鏗鏘而感物。咸敬順以親師。異齊國之聞¶
於宣父。叶虞帝之命以后夔。惟德音之是進。豈奸聲之能¶
<pb:NFKB_QTW_p0746-21b>
混。入於國學。習者由是知歸。祭於瞽宗。享者於焉報本。至¶
哉聖人之設教。良終古而無損。¶ 

* 盧子駿¶ 
:PROPERTIES:
:PERSID: QTWAUT1856
:END:

子駿。文宗朝官滁州長史。¶ 

** 彭城公寫經畫西方像記¶ 
:PROPERTIES:
:TITID: QTWTIT14994
:PERSID: QTWAUT1856
:END:

滁州長史盧子駿。太和六年十一月十七日。自南譙抵鍾¶
離。謁太守彭城劉公。公以鯫生文苑之舊。常無疵瑕。歡好¶
同昔年。宴游無虛日。因及開元佛寺。指大乘經藏曰。我召¶
傭書人書寫也。西墉有西方像焉。我俾畫工圖形也。鑿戶¶ 
<pb:NFKB_QTW_p0746-22a>
牖以為廟。我命梓人庀事也。厥功暨秋七月而畢。先時公¶
由廷尉評佐畫中書令田公於鎮州。田令公將朝天子。藉¶
公上請。事未訖而田令公遇害。從事者皆死白刃。毒流於¶
妻孥。亂兵相約曰。評事國士也。議帥前未嘗不忠。遇吾儕¶
未嘗不信。安可負評事耶。駭評事家者眾誅之。由是良賤¶
都無橫禍。未幾。天子震怒。命將討賊。鎮州阻絕。公莫得知¶
其家。公曰。吾孀姊依我。少妻從我。姊之子吾之子。皆齒稚。¶
得脫虎口者。非大聖相祐。其可保全乎哉。遂血淚橫下。歸¶
誠虔禱曰。吾姊吾妻吾甥吾兒。無恙而出寇境者。則丹青¶
<pb:NFKB_QTW_p0746-22b>
極樂世界一鋪。寫金剛般若波羅蜜經一千卷以酬焉。不¶
則吾終身不祿仕也。明年。公之長幼高下。咸自賊中至。君¶
子曰。劉公起諸生。擅名文場。為聖朝博士。損益禮樂。簪白¶
筆瞻我衣冠者不犯。居粉署大彌綸之功。收濠梁著來蘇¶
之謠。履道坦夷。濟物平施。加以為弟之悌。為夫之義。為舅¶
之惠。為父之慈。其在詩曰。允矣君子。展也大成。公宜延洪¶
我國家。康濟乎兆庶。有皇天之福祐。靈祇之相助。化危為¶
安。彌禍為福。信修身飭行之報矣。非祈佛之效也。且徵之¶
亂日。公之同僚。無一免者。而公不在亂邦。祈佛之辰。公之¶ 
<pb:NFKB_QTW_p0746-23a>
同僚黨屬盡夷滅。而公之家恬然無事。可以明矣。于公獄¶
吏耳。守法能平。尚慶流後嗣。矧公之於家也。友愛如此。於¶
國也。賢明如是。鎮之狂寇。其於公何。而今公捐清俸。鳩眾¶
工。毫相嚴備。心法闡揚。緘之以寶龕。邃之以紺殿。皇皇焉。¶
言言焉。斯亦公不欺夙誠而欲復言也。子駿辱公之遊。于¶
茲二紀。熟公之懿範。仰公之嘉猷。因喜幽顯有答。故刊石¶
以祇命云。太和六年十二月五日。濠城刺史彭城劉茂復¶
建。¶ 

** 濠州刺史劉公善政述¶ 
:PROPERTIES:
:TITID: QTWTIT14995
:PERSID: QTWAUT1856
:END:
¶
<pb:NFKB_QTW_p0746-23b>

客有自濠梁來者。余訊之曰。濠梁之政何如。客曰。今刺史¶
彭城劉公。始受命至徐方。與廉使約曰。詔條節度團練兵¶
鎮巡內州者。悉以隸州。今濠州未如詔條。請如詔條。廉使¶
多稱軍須卒迫。徵科若干。不如期以軍法從事。皆兩稅勑¶
額外也。自今請非詔勑不徵。廉使曰諾。濠州每年率供武¶
寧軍將士糧一十萬石。斗取耗一升送廉使。州自取一升¶
給他費。吏因緣而更盜。則三倍矣。自今請准倉部式外不¶
入。廉使曰諾。劉公至止。堅守不渝。由是州無他門。賦無橫¶
斂。人一知教。熙熙然如登春臺矣。濠在戰國時為楚地。天¶ 
<pb:NFKB_QTW_p0746-24a>
文記今在牛斗分野。楚俗好巫而信鬼。死者其親戚不敢¶
穿斸事葬。相傳送小屋。號曰殯宮焉。雖在城郭而為之。有¶
土牛隳蠹棺櫬巍然者。有棺櫬分圻骸骨縱橫者。不獨庶¶
人。而士大夫之家有焉。劉公惻然曰。非禮也。吾忍不導之¶
邪。下令曰。某月有限。限畢。其家不闕地葬者。笞二十。鰥寡¶
惸獨力不任者。絕嗣無主傍無近親者。刺史以俸錢為營¶
之。訖事。人無犯令。野無殯宮焉。盧子曰。異乎哉。劉公今日¶
能以禮導邦人。且夫葬者藏也。欲人之不得見也。柰何夙¶
昔濠之人不藏其父子昆弟耶。又曰。生事之以禮。死葬之¶
<pb:NFKB_QTW_p0746-24b>
以禮。柰何夙昔濠之人不以禮葬其父子昆弟耶。又曰。延¶
陵季子葬其子。仲尼觀之曰。其坎深不至於泉。其斂以時¶
服。柰何夙昔濠之人喪其父子昆弟不葬之於土中耶。又¶
曰。魂氣歸於天。形魄歸於地。柰何夙昔濠之人不歸其父¶
子昆弟之形於地邪。今刺史彭城劉公。教生者以禮。示之¶
日月。信也。恤死者以仁。除其暴露。義也。合此而智以成之。¶
難乎哉。余耳得客之言。不浹旬。適至濠上。目覩其事。秉筆¶
者不載。余懼夫識者譏焉。劉公治郡。嘉績長美。詳舉則繁¶
也。亦取大遺小之義耳。其書以備太史氏采錄焉。¶ 

¶
