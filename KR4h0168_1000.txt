#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:KR4h0168_NKFB_0999-31a> 
#+PROPERTY: JUAN 1000
欽定全唐文卷一千¶ 

<pb:KR4h0168_NKFB_1000-01a>

* 新羅王金興光¶ 
:PROPERTIES:
:PERSID: QTWAUT3029
:END:

興光。新羅王理洪弟。初與太宗同名。武后改焉。長安二年冊立。仍襲兄輔國大將軍行豹韜衞大將軍雞林州都督之號。開元二十一年加授開府儀同三司寧海軍使。二十五年卒。贈太子太師。¶ 

** 遣使納貢表¶ 
:PROPERTIES:
:TITID: QTWTIT20013
:PERSID: QTWAUT3029
:END:

臣鄉居海曲。地處遐陬。元無泉客之珍。本乏賨人之貨。敢將方產之物。塵黷天官。駑蹇之才。滓穢龍廄。竊方燕豕。敢類楚雞。深覺靦顏。彌增戰汗。¶ 

** 謝賜白鸚鵡及金銀羅綵表¶ 
:PROPERTIES:
:TITID: QTWTIT20014
:PERSID: QTWAUT3029
:END:

伏惟陛下執象開元。聖文神武。應千齡之昌運。致萬物之嘉祥。風雲所通。咸承至德。日月所照。共被深仁。臣地隔蓬壼。天慈洽遠。鄉暌華夏。睿澤覃幽。伏覩瓊文。跪披玉匣。含九霄之雨露。帶五彩之鵷鸞。辨惠靈禽。素蒼兩妙。或稱長安之樂。或傳聖主之恩。羅錦彩章。金銀寶鈿。見之者爛目。聞之者驚心。原其獻款之功。實繇先祖。錫此非常之寵。延及末孫。微効若塵。重恩如岳。循涯揣分。何以上酬。¶ 

<pb:KR4h0168_NKFB_1000-02a>

** 賜土地謝表¶ 
:PROPERTIES:
:TITID: QTWTIT20015
:PERSID: QTWAUT3029
:END:

伏奉恩勅。浿江以南。宜令新羅安置。臣生居海裔。沐化聖朝。雖丹素為心。而功無效。以忠正為事。而勞不足賞。陛下降雨露之恩。發日月之詔。錫臣土境。廣臣邑居。遂使墾闢有期。農桑得所。臣奉絲綸之旨。荷榮寵之深。粉骨糜身。無繇上答。¶ 

* 新羅王金彥昇¶ 
:PROPERTIES:
:PERSID: QTWAUT3030
:END:

彥昇。新羅王重興相。元和七年重興卒。冊授開府儀同三司檢校太尉使持節大都督雞林州諸軍事兼持節充寧海軍使上柱國新羅國王。太和五年卒。¶ 

** 分別還蕃及應留宿衞奏¶ 
:PROPERTIES:
:TITID: QTWTIT20016
:PERSID: QTWAUT3030
:END:

先在太學生崔利貞金叔貞樸季業四人。請放還蕃。其新赴朝貢金允夫金立之樸亮之等一十二人。請留在宿衞。仍請配國子監習業。鴻臚寺給資糧。¶ 

* 金忠信¶ 
:PROPERTIES:
:PERSID: QTWAUT3031
:END:

忠信。新羅王興光從弟。開元中留宿衞。授左領軍衞員外將軍。二十二年受代上表。¶ 

** 請充寧海軍副使從討靺鞨表¶ 
:PROPERTIES:
:TITID: QTWTIT20017
:PERSID: QTWAUT3031
:END:

<pb:KR4h0168_NKFB_1000-03a>

臣所奉進止。令臣執節本國。發兵馬討除靺鞨。有事續奏者。臣自奉聖旨。誓將致命。當此之時。為替人金孝方身亡。便留臣宿衞。臣本國王以臣久侍天庭。遣從姪志廉代臣。今已到訖。臣即合還。每思前所奉進止。無忘夙夜。陛下先有制。加本國王興光寧海軍大使。錫之旌節。以討兇殘。皇威載臨。雖遠猶近。君則有命。臣敢不祗。蠢爾夷俘。計亦悔禍。然除惡務本。布憲惟新。故出師義貴乎三申。縱敵患貽於數代。伏望陛下因臣還國。以副使假臣。盡將天旨。再宣殊裔。豈惟斯怒益振。固亦武夫作氣。必傾其巢穴。靜此荒隅。遂夷臣之小誠。為國家之大利。臣等復乘桴滄海。獻捷丹闈。效毛髮之功。答雨露之施。臣所望也。伏惟陛下圖之。¶ 

* 金士信¶ 
:PROPERTIES:
:PERSID: QTWAUT3032
:END:

士信。元和中新羅質子。試太子中允。¶ 

** 請充本國副使奏¶ 
:PROPERTIES:
:TITID: QTWTIT20018
:PERSID: QTWAUT3032
:END:

臣本國朝天二百餘載。嘗差質子宿衞闕庭。每有天使臨蕃。即充副使。轉通聖旨。下告國中。今在城宿衞質子。臣次當行之。¶ 

* 崔仁[:#AS-FEF9:●]¶ 
[:#AS-FBED:●]
[:#AS-8862:⿱亠兊]¶ 

:PROPERTIES:
:PERSID: QTWAUT3033
:END:

<pb:KR4h0168_NKFB_1000-04a>

仁[:#AS-FEF9:●]¶ 
[:#AS-FBED:●]
[:#AS-8862:⿱亠兊]。辰韓茂竣人。天祐中官新羅國翰林學士。守兵部侍郎知端書院事。¶ 

** 新羅國故兩朝國師教諡朗空大師白月棲雲之¶ 
:PROPERTIES:
:TITID: QTWTIT20019
:PERSID: QTWAUT3033
:END:

** 　塔碑銘¶ 
:PROPERTIES:
:TITID: QTWTIT20019
:PERSID: QTWAUT3033
:END:

聞夫真境希夷。元津杳渺。澄如滄海。邈若太虛。智舟何以達其涯。慧駕莫能尋其際。況復去聖逾遠。滯凡既深。靡制心猿。難調意馬。由是徇虛[:#AS-8949:⿱廾]實者。俱懷逐塊之情。執有迷空者。盡起趨炎之想。若非哲人出世。開士乘時。高演真宗。廣宣善誘。何以爰㭊重元之禮。得歸衆妙之門。潛認髻珠。密傳心印。達斯道者。豈異人乎。大師是也。大師法諱行寂。俗姓崔氏。其先周朝之尚父遐苗。齊國之丁公遠裔。其後使乎兔郡。留寓雞林。今為京萬河南人也。祖諱金。避世辭榮。幽居養志。父諱佩常。年登九歲。學冠三冬。長牽投筆之心。仍效止戈之藝。所以繫名軍旅。充職戎行。母薛氏。夢見僧謂曰。宿因所追。願為阿孃之子。覺後感其靈瑞。備啟所天。自屏膻腴。勤為胎教。以太和六年十二月三十日誕生。大師生標奇骨。有異凡流。遊戲之時。須為佛事。每聚沙而造塔。常摘葉以為香。爰自青衿。尋師絳帳。請業則都忘寢¶ 
<pb:KR4h0168_NKFB_1000-05a>
食。臨文則總括宗源。嘗以深信金言。志遺塵俗。謂父曰。所願出家修道。以報罔極之恩。其父知有夙根。合符前夢。不阻其志。愛而許之。遂迺削染披緇。苦求遊學。欲尋學海。歷選名山。至於伽耶海印寺。便謁宗師。精探經論。統雜花之妙義。玩貝葉之真文。師謂學徒曰。釋子多聞。顏生好學。昔聞其語。今見其人。豈與青眼赤髭同年而語哉。大中九年。於福泉寺官壇受其具戒。既而浮囊志切。繫草情深。像教之宗。已勞力學。元機之旨。盍以心求。所以杖策挈瓶。下山尋路。徑詣崛山。謁通曉大師。自投五體。虔啟衷懷。大師便許昇堂。遂令入室。從此服膺數載。勤苦多方。雖至道(闕二字)目擊罄成山之志。而常齋淡薄。神疲增煮海之勞。則知歷試諸艱。多能鄙事。每於坐臥。只念遊方。遂於咸通十一年。投入備朝使金公緊榮(闕一字)笑之心備陳所志。金公情深傾葢。許以同舟。無何。利涉大川。達於西岸。此際不遠千里。至於上都。尋蒙有司特具事由。奏聞天聽。降勅宜令左街寶堂寺孔雀子院安置。大師所喜神居駐足。勝境棲心。未幾降誕之辰。勅徵入內。懿宗皇帝遽宏至化。虔仰元風。問大師曰。遠涉滄溟。有何求事。大師對勅曰。貧道幸獲觀風¶ 
<pb:KR4h0168_NKFB_1000-06a>
上國。問道中華。今日叨沐鴻恩。得窺盛事。所求遍遊靈跡。追尋赤水之珠。還耀吾鄉。更作青邱之印。天子厚加寵賚。甚善其言。猶如法秀之逢晉文。曇鸞之對梁武。古今雖異。名德尤同。以後至五臺山。投花嚴寺。求感於文殊大聖。先上中臺。忽遇神人。鬢眉皓尒。叩頭作禮。膜拜祈恩。謂大師曰。不易遠來。善哉佛子。莫淹此地。速向南方。認其五色之霜。必沐曇摩之雨。大師含悲頂別。漸次南行。乾符二年。至成都府。巡謁到靜衆精舍。禮無相大師影堂。大師新羅人也。因謁寫真。具聞遺美。為唐帝導師。元宗之師。同鄉唯恨異其時。後代所求追其迹。企聞石霜慶諸和尚。啟如來之室。演迦葉之宗。道樹之陰。禪流所聚。大師殷勤禮足。曲盡虔誠。仍棲方便之門。果得摩尼之寶。俄而追遊衡岳。參知識之禪居。遠至曹溪。禮祖師之寶塔。傍東山之遐秀。採六葉之遺芳。四遠參尋。無方不到。雖觀空色。豈忘偏陲。以中和五年。來歸故國。時也至於崛嶺。重謁大師。大師云。且喜早歸。豈期相見。後學各得其賜。念茲在茲。所以再託扉蓮。不離左右。中間忽攜缻鉢。重訪水雲。或錫飛於五嶽之初。暫棲天柱。或盃渡於三河之後。方住水精。至文德二年四¶ 
<pb:KR4h0168_NKFB_1000-07a>
月中。崛山大師寢疾。便往故山。精勤侍疾。至於歸化。付囑傳心者。惟在大師一人而已。初憩錫於朔州之建子岩。纔修茅舍。始啟山門。來者如雲。朝三暮四。頃歲時當厄運。世屬屯蒙。災星長照於三韓。毒霧常鋪於四郡。況於巖谷。無計潛藏。乾寧初至止王城。薰薝蔔於焚香之寺。光化末旋歸野郡。植旃檀於薙草之墟。所恨正值魔軍。將宣佛道。孝恭大王驟登寶位。欽重禪宗。以大師獨步海東。孤標天下。特遣僧正法賢等聊飛鳳筆。徵赴皇居。大師謂門人曰。自欲安禪。終須助化。吾道之流於末代。外護之恩也。乃以天祐三年秋九月初。忽出溟郊。方歸京邑。至十六日。引登祕殿。孤坐禪床之上。預淨宸襟。整其冕服。待以國師之禮。虔申鑽仰之情。大師辭色從容。神儀自若。尊道說羲軒之術。治邦設堯舜之風。(闕一字)鏡忘疲。洪鐘待扣。有親從上殿者四人。曰行謙邃安信宗讓規讓景。行超十哲。名蓋二禪。探元鄉之祕宗。論絕境之幽致。聖人見。頻迴麈尾。甚悅龍顏。至於明年夏末。乍別京畿。畧遊海嶠。至金海府。蘇公忠子知府及第律領軍。莫不斂袵欽風。開襟慕道。請居名寺。冀福蒼生。大師可以棲遲。暗垂慈化。掃妖煙於塞外。灑甘¶ 
<pb:KR4h0168_NKFB_1000-08a>
露於山中。神德大王光統丕圖。寵徵赴闕。至貞明元年春。大師遽攜禪衆。來至帝鄉。依前命南山實際寺安之。此寺則先是聖上以黃閣潛龍。禪扃附鳳。尋付大師。永為禪宇。此時奉迎行在。重謁慈顏。爰開有待之心。再聽無為之說。辭還之際。特結良因。爰有女弟子明瑤夫人。鼇島宗枝。鳩林冠族。仰止高山。尊崇佛禮。以石南山寺請為收領。永以住持。秋七月。大師以甚愜雅懷。始謀棲止。此寺也。遠連四岳。高壓南溟。溪澗爭流。酷似金與之谷。巖巒鬬峻。凝如紫葢之峯。誠招隱之幽居。亦棲禪之佳境者也。大師遠探靈巘。未有定居。初至此山。以為終焉之所。至明年春二月初。大師覺其不悆。稱染微疴。至十二日詰旦。告衆曰。生也有涯。吾將行矣。守而勿失。汝等勉旃。趺坐繩床。儼然就滅。報齡八十五。僧臘六十一。於時雲霧晦冥。山巒震動。有山下人望山頂者。五色光氣衝於空中。中有一物上天。宛然金柱。豈止智順則天垂花葢。法成則空斂靈棺而已哉。於是門人等傷割五情。若亡天屬。至十七日。敬奉色身。假隸於西峯之麓。聖考大王忽聆遷化。良惻仙襟。特遣中使監護葬儀。仍令弔祭。至三年十一月中。改葬於東巒之頂。去寺¶ 
<pb:KR4h0168_NKFB_1000-09a>
三百來步。全身不散。神色如常。門下等重覩慈顏。不勝感慕。仍施石戶封閉。大師資靈河嶽。稟氣星辰。居縷褐之英。應黃裳之吉。由是早棲禪境。久拂客塵。裨二主於兩朝。濟㣥生於三界。邦家安泰。魔賊歸降。則知大覺真身。觀音後體。啟元關而敷揚至理。開慈室而汲引元流。生命示亡。效鸖樹歸真之跡。化身如在。追雞峯住寂之心。存沒化人。始終宏道。可謂定慧無方。神通自在者焉。弟子信宗禪師周解禪師林偘禪師等五百來人。共保一心。皆居上足。常勤守護。永切追攀。每念巨海塵飛。高風電絕。累趨魏闕。請樹豐碑。今上克纘洪基。恭承寶籙。欽崇禪化。不異前朝。贈諡曰朗空大師。塔名白月棲雲之塔。爰命微臣。宜修虀臼。仁⺡[:#AS-FBED:●]¶ 
[:#AS-8862:⿱亠兊]固辭不免。惟命是從。輒課菲詞。式揚餘烈。譬如提壺酌海。莫知溟渤之深。執管闚天。難測穹蒼之濶。然而早蒙慈誨。眷以宗盟。惟以援筆有情。著文無愧。強名元道。將報法恩。其詞曰。¶ 

至道無為。猶如大地。萬法同歸。千門一致。粵惟正覺。誘彼㣥類。聖凡有殊。開悟無異。懿歟禪伯。生我海東。明同日月。量等虛空。名由德顯。智與慈融。去傳法要。來化童蒙。水月¶ 
<pb:KR4h0168_NKFB_1000-10a>
澄心。煙霞匿曜。忽飛美譽。頻降佳召。扶贊兩朝。闡揚元教。缻破燈明。雲開月照。哲人去世。緇素傷心。門徒願切。國主恩深。塔封巒頂。碑倚溪潯。芥城雖盡。永曜禪林。¶ 

* 高麗王王建¶ 
:PROPERTIES:
:PERSID: QTWAUT3034
:END:

建字若夫。松嶽郡人。大順景福間。新羅政衰。弓裔據高句麗之地。國號泰封。建事裔為侍中。梁貞明四年。逐裔自立。後唐長興中冊為大義軍使特進檢校太保使持節元菟州都督上柱國高麗王。晉天福六年加授開府儀同三司檢校太師。開運二年卒。¶ 

** 詔諭八首¶ 
:PROPERTIES:
:TITID: QTWTIT20020
:PERSID: QTWAUT3034
:END:

天授元年六月丁巳詔曰。前主當四郡土崩之時。剷除寇賊。漸拓封疆。未及兼并海內。俄以酷暴御衆。以姦回為至道。以威侮為要術。徭煩賦重。人耗土虛。而猶宮室宏壯。不遵制度。勞役不止。怨讟滋興。於是竊號稱尊。殺妻戮子。天地不容。神人共怨。荒墜厥緒。可不戒乎。朕資㣥公推戴之。心登九五統臨之極。移風易俗。咸與惟新。宜遵改轍之規。深鑑伐柯之則。君臣諧魚水之歡。河海協宴清之慶。內外㣥庶。宜悉朕懷。¶ 

<pb:KR4h0168_NKFB_1000-11a>

辛酉詔曰。設官分職。任能之道斯存。利俗安民。選賢之務是急。誠無官曠。何有政荒。朕叨膺景命。顯馭丕圖。顧臨涖以難安。念庸虛之可懼。惟慮知人不明。審官多失。俾起遺賢之歎。深乖得士之宜。寢興載懷。職此而已。內外庶僚。並稱其職。則匪獨今時之致理。足貽後代之可稱。宜其登庸列辟。歷試㣥公。勉務精選。咸使僉諧。自中及外。具悉朕懷。¶ 

乙丑詔曰。為國當務節儉。民富倉實。雖有水旱饑饉。不能為患。所有內莊及東宮食邑積穀。歲久必多朽損。其以內奉郎中能梵為審穀使。¶ 

戊辰詔曰。朕聞乘機革制。正謬是詳。導俗訓民。號令必順。前主以新羅階官郡邑之號。悉皆鄙野。改為新制行之。累年民不習知。以至惑亂。今悉從新羅之制。其名義易知者。可從新制。¶ 

辛亥詔曰。前王視民如草芥。而惟欲之從。乃信讖緯。遽棄松嶽。還居斧壤。營立宮室。百姓困於土功。三時失於農業。加以饑饉荐臻。疾疫仍起。室家棄背。道殣相望。一匹細布。直米五升。至使齊民賣身鬻子。為人奴婢。朕甚閔焉。其令所在具錄以聞。¶ 

<pb:KR4h0168_NKFB_1000-12a>

又詔曰。人君運佐時之奇畧。樹蓋世之高勳者。錫之以分茅胙土。襃之以峻秩崇班。是百代之常典。千古之宏規也。朕出自側微。才識庸下。誠資㣥望。克踐洪基。當其廢暴主之時。竭忠臣之節者。宜行賞賚。以獎勳勞。其以洪儒裴元慶申崇謙卜智謙為第一等。給金銀器錦繡綺被褥綾羅布帛有差。堅權能實權慎廉湘金樂連珠麻煖為第二等。給金銀器錦繡綺被褥綾帛有差。其第三等二千餘人。各給綾帛穀米有差。朕與公等欲救生民。未能終守臣節。以此為功。豈無慚德。然而有功不賞。無以勸將來。故有今日之賞。公等明知朕意。¶ 

十五年五月甲申。諭㣥臣曰。頃完葺西京。徙民實之。冀憑地力。平定三韓。將都於此。今者民家雌雞化為雄大風官舍頹壞。夫何災變至此。昔晉有邪臣。潛畜異謀。其家雌雞化為雄。卜云。人懷非分。天垂警戒。不悛其惡。竟取誅滅。吳王劉濞之時。大風壞門拔木。其卜亦同。濞不知戒。亦底覆亡。且祥瑞志云。行役不平。貢賦煩重。下民怨上。有此之應。以古驗今。豈無所召。今四方勞役不息。供費既多。貢賦未省。竊恐緣此。以致天譴。夙夜憂懼。不敢遑寧。軍國貢賦。難¶ 
<pb:KR4h0168_NKFB_1000-13a>
以蠲免。尚慮㣥臣不行公道。使民怨咨。或懷非分之心。致此變異。各宜悛心。毋及於禍。¶ 

十七年五月乙巳。幸禮山鎮。詔曰。往者新羅政衰。㣥盜競起。民庶亂離。暴骨荒野。前主服紛爭之黨。啟邦國之基。及乎末年。毒流下民。傾覆社稷。朕承其危緒。造此新邦。勞役瘡痍之民。豈予意哉。但草昧之時。事不獲已。櫛風沐雨。巡省州鎮。修完城柵。欲令赤子得免綠林之難。由是男盡從戎。婦猶在役。不忍勞苦。或逃匿山林。或號訴官府者。不知幾許。王親權勢之家。安知無肆暴淩弱。困我編氓者乎。予以一身。豈能家至而目覩。小民所以末由控告。呼籲彼蒼者也。宜爾公卿將相食祿之人。諒子愛民。如子之意。矜爾祿邑編戶之氓。若以家臣無知之輩。使子祿邑。惟務聚斂。恣為割剝。爾亦豈能知之。雖或知之。亦不禁制。民有論訴者。官吏徇情掩護。怨讟之興。職競由此。予嘗誨之。欲使知之者增勉。不知者能誡。其違令者。別行染卷。猶以匿人過為賢。不曾舉奏。善惡之實。曷得聞知。如此寧有守節改過者乎。爾等遵我訓辭。聽我賞罰。有罪者不論貴賤。罰及子孫。功多罪小。量行賞罰。若不改過。追其祿俸。或一年二三¶ 
<pb:KR4h0168_NKFB_1000-14a>
年五六年。以至終身不齒。若志切奉公。終始無瑕。生享榮祿。後稱名家。至於子孫。優加旌賞。此則非但今日。傳之萬世。以為令範。人有為民陳訴。勾喚不赴。必令再行勾喚。先下十杖。以治違令之罪。方論所犯。吏若故為遷延。計日罪責。又有怙威恃力。令之不可觸者。以名聞。¶ 

** 上南唐烈祖賀即位牋¶ 
:PROPERTIES:
:TITID: QTWTIT20021
:PERSID: QTWAUT3034
:END:

今年六月內當國中原府入吳越國使張訓等回。伏聞大吳皇帝已行禪禮。中外推戴。即登大寶者。伏惟皇帝陛下道契三無。恩涵九有。堯知天命已去。即禪瑤圖。舜念歷數在躬。遂傳玉璽。建夙惟庸陋。獲託生成。所恨沃日波遙。浮天浪闊。幸遇龍飛之旦。用申燕賀之儀。無任歸仁戴聖鼓舞激切之至。¶ 

** 答後百濟王甄萱書¶ 
:PROPERTIES:
:TITID: QTWTIT20022
:PERSID: QTWAUT3034
:END:

伏奉吳越國通和使班尚書所傳詔書一道。兼蒙足下辱示長書敘事者。伏以華軺膚使。爰致制書。尺素好音。兼承教誨。捧芝檢而雖增感激。闢華牋而難遣嫌疑。今託回軒。輒敷危袵。僕仰承天假。俯迫人推。過叨將帥之權。獲赴經綸之會。頃以三韓厄會。九土兇荒。黔黎多屬於黃巾。田野¶ 
<pb:KR4h0168_NKFB_1000-15a>
無非於赤土。庶幾弭風塵之警。有以救邦國之災。爰自善鄰。於焉結好。果見數千里農桑樂業。七八年士卒閒眠。及至酉年。維時陽月。忽焉生事。至於交兵。足下始輕敵以直前。若螗蜋之拒轍。終知難而勇退。如蚊子之負山。拱手陳辭。指天作誓。今日之後。永世歡和。苟或渝盟。神其殛矣。僕亦尚止戈之武。期不殺之仁。遂解重圍。以休疲卒。不辭質子。但欲安民。此則我有大德於南人也。豈謂歃血未乾。兇威復作。蜂蠆之毒。侵害於生靈。狼虎之狂。為梗於畿甸。金城窘迫。黃屋震驚。仗義尊周。誰似桓文之霸。乘間謀漢。惟看莽卓之姦。致使王之至尊。枉稱子於足下。尊卑失序。上下同憂。以謂非有元輔之忠純。豈得再安於社稷。以僕心無匿惡。志切尊王。將援置於朝廷。使扶危於邦國。足下見毫釐之小利。忘天地之厚恩。斬戮君王。焚燒宮闕。葅醢卿士。虔劉士民。女[:#AS-FBED:●]熙姜則取以同車。珍寶則奪之秵載。元惡浮於桀紂。不仁甚於獍梟。僕怨極崩天。誠深却日。庶效鷹鸇之逐。以申犬馬之勤。再舉干戈。兩更槐柳。陸戰則雷馳電擊。水攻則虎搏龍騰。動必成功。舉無虛發。逐尹邠於海岸。積甲如山。擒鄒祖於邊城。伏屍蔽野。燕山郡畔。斬吉奐於¶ 
<pb:KR4h0168_NKFB_1000-16a>
軍前。馬利城邊。戮隨晤於纛下。拔任存之日。邢積等數百人捐軀。破青州之時。直心等四五輩授首。桐藪望旗而潰散。京山銜璧以投降。康州則自南而來歸。羅府則自西而移屬。侵攻若此。收復寧遙。必期泜水營中。雪張耳千般之恨。烏江亭上。成漢王一捷之功。竟息風波。永清寰海。天之所助。命將何歸。況吳越王殿下德洽包荒。仁深字小。特出綸於丹禁。諭戢難於青邱。既奉訓謨。敢不尊奉。若足下祗承睿旨。悉戢凶機。不惟副上國之仁恩。抑亦紹東海之絕緒。若不過而能改。其如悔不可追。¶ 

** 高麗國原州靈鳳山興法寺忠湛大師塔銘¶ 
:PROPERTIES:
:TITID: QTWTIT20023
:PERSID: QTWAUT3034
:END:

蓋聞微言立教。始開(闕)嗣位至於馬鳴繼美。垂妙法於三乘。龍樹揚芳。見其(闕五字)相離相。非身是身。降及(闕)聞圓覺東入梁朝。始見大宏。北遊魏室。於是師資所契。(闕四字)祖法相承。心燈不絕。所以(闕)者焉大師法號忠湛。俗姓金氏。其先雞林冠族。兔郡宗枝。(闕二字)島以分榮。託桑津而別派。遠祖多(闕)陶潛而不事王侯。希賈詡而寧求祿位。所以考槃樂道。早攻莊列之書招隱攀吟。常避市朝之譽。母(闕)賢之子豈無修聖善之心。感此靈奇。求生法允。以咸通十年八¶ 
<pb:KR4h0168_NKFB_1000-17a>
月一日誕生。大師生有殊相。弱無戲言。(闕)性靈超衆。神悟絕倫。槐市橫經。杏園命筆。二親嘗邀相者相之。云若至甘羅之歲。鳳舉難量。終臻賈誼之(闕)至失於怙恃。惟恨栖遑。爰有長純禪師。是導師修度世之緣。當亡父結空門之友。大師隨其長老。得居(闕)俗塵方登僧位。尋令昇堂覩奧。入室鈎深。迅足駸駸。後發先至。覺枝脈脈。前開晚成。所以偃仰禪林。優游(闕)認印度重光。終至相傳。窺楞伽再闡。迺於龍紀元年。受具戒於武州靈神寺。既而習其相部。精究毗尼。捧(闕)宗論道謂學人曰。淺溜穿石。同心斷金。鑽燧之勤。寫瓶之易。皆由積微不已。跬步遄征。俄成學海之功。永就(闕)釋子天日禪僧此間觀曝骨之墟。見殭屍之處。他山靜境。豈無避地之方。此地危邦。終絕居山之計。(闕四字)華(闕)者同載而征。達於彼岸。此時徑登雲蓋禪宇。虔禮淨圓大師。大師是棲雲壑之居。佩石霜之印。知大師遠離(闕)圖南。迥奮垂雲之翼。豫章向上。高揮拂日之枝。大師謂曰。汝還認其到此階梯。預呈其遷喬(闕二字)所以不離寶所(闕)河東參禪門於紫嶽。故能初窺聖典。久棲禹穴之旁。始覽靈蹤。方到燕臺之畔。迺於天祐十(闕一字)年六月中得達於(闕)學俱¶ 
<pb:KR4h0168_NKFB_1000-18a>
於問訊慶忭交深。數月論禪。周年問法。惟彌天發(闕一字)及離日搖脣。量語路之端。酌言(闕一字)之(闕一字)此日揣於兩地心(闕)之光愁見甲兵之色。所以便辭金海。遙指玉京。行道遲遲。於焉入境。不惟摩勒重敷。兼亦優曇一現。奉迎內殿。尋以(闕)遙屢吐象王之說。重重避席。恭披弟子之儀。一一書紳。結以王師之禮。翌日請移(闕五字)之水淨精廬永元(闕)術大師遠從丹慊。再到京畿。所以別飾玉堂。令昇繩榻。問大師曰。寡人少尚威武。未精學(闕一字)不曉先王之典。寧(闕)存亡之志。所喜不勞漢夢。仍覩秦星。世宗之遇摩騰。梁武之逢寶誌。無以加也。生生世世。永修香火之因。子子孫孫。(闕)吉祥之地。尚論往美。更加延福之庭。志有終焉。心無悔矣。然則遂於此地。高敞禪扃。(闕二字)如雲。學人如霧。依舊琉璃(闕)聞興法之談。不受大師之誨者。處處精舍。其徒擯之。終日了無語言。一宵堅不留宿。豈期大師素無疾疹。富有(闕)五年七月十八日詰旦。告門人曰。萬法皆空。吾將去矣。一心為本。汝等勉旃。顏貌如常。寂然坐(闕一字)俗年七十有二。僧(闕)悲盈四部。天人增絕學之哀。寧惟慟徹諸方。士庶泣亡師之痛。寡人忽聆遷化。尤慟於懷。追切洪德。不能己¶ 
<pb:KR4h0168_NKFB_1000-19a>
巳。特(闕)萬壽之遐長。乖㣥情之敬仰。今則果雖核矣。室可修焉。然則先忻於水積魚歸。後恨於林傾鳥散。所冀早儀明禮正當(闕)之塔惟大師雪山成道。煙洞證心。傳十八代之祖宗。統三千年之禪教。則知浹洽浮世。舉其廣則誰曰黃輿周(闕)忘機仍引狎鷗之興。幾多肸蠁。無限昭彰。可謂闡揚身毒之風。敷演竺乾之法者矣。門徒弟子五百(闕)成田陳情而特請龜文。瀝懇而頻干鳳德。所冀顯無為之化。留在水雲。期不朽之緣。刻於金石。(闕)之心歸美百臺。旌國士追攀之志。乃為銘曰。¶ 

(闕)蘇認已藏寶知印慈航沒浪。慧炬沈光。銀燈石(下闕)¶ 

** 訓要十首¶ 
:PROPERTIES:
:TITID: QTWTIT20024
:PERSID: QTWAUT3034
:END:

朕聞大舜耕歷山。終受堯禪。高帝起沛澤。遂興漢業。朕亦起自單平。謬膺推戴。夏不畏熱。冬不避寒。焦身勞思。十有九載。統一三韓。叨居大寶。二十五年。身已老矣。第恐後嗣縱情肆意。敗亂綱紀。大可憂也。爰述訓要。以傳諸後。庶幾朝披夕覽。永為龜鑑。¶ 

其一曰。吾國家大業。必資諸佛護衞之力。故創禪教寺院。差遣住持焚修。使各治其業。後世姦臣執政。徇僧請謁。各¶ 
<pb:KR4h0168_NKFB_1000-20a>
業寺社。爭相換奪。切宜禁之。¶ 

其二曰。諸寺院皆道詵推占山水順逆而開創。道詵云。吾¶
所占定外。妄加創造。則損薄地德。祚業不永。朕念後世國¶
王公侯后妃朝臣。各稱願堂。或增創造。則可憂也。新羅之¶
末。競造浮屠。衰損地德。以底於亡。可不戒哉。¶ 

其三曰。傳國以嫡。雖曰常禮。然丹朱不肖。堯禪於舜。實為¶
公心。若元子不肖。與其次子。又不肖。與其兄弟之衆所推¶
戴者。俾承大統。¶ 

其四曰。惟我東方。舊慕唐風。文物禮樂。悉遵其制。殊方異¶
<pb:KR4h0168_NKFB_1000-20b>
土。人性各異。不必苟同。契丹是禽獸之國。風俗不同。言語¶
亦異。衣冠制度。慎勿效焉。¶ 

其五曰。朕賴三韓山川陰祐。以成大業。西京水德調順。為¶
我國地脈之根本。大業萬代之地。宜當四仲巡駐。留過百¶
日。以致安寧。¶ 

其六曰。朕所至願。在於燃燈入關。燃燈所以事佛。入關所¶
以事天靈。及五嶽名山大川龍神也。後世姦臣建白加減¶
者。切宜禁止。吾亦當初誓心。會日不犯國忌。君臣同樂。宜¶
當敬依行之。¶ 

<pb:KR4h0168_NKFB_1000-21a>

其七曰。人君得臣民之心為甚難。欲得其心。要在從諫遠¶
讒而已。從諫則聖。讒言如蜜。不信則讒自止。又使民以時。¶
輕徭薄賦。知稼穡之艱難。則自得民心。國富民安。古人云。¶
芳餌之下。必有懸魚。重賞之下。必有良將。張弓之外。必有¶
避鳥。垂仁之下。必有良民。賞罰中則陰陽順矣。¶ 

其八曰。車峴以南公州江外山形地勢。並趨背逆。人心亦¶
然。彼下州郡人參與朝廷。與王侯國戚婚姻。得秉國政。則¶
或變亂國家。或銜統合之怨。犯蹕生亂。且其曾屬官寺奴¶
<pb:KR4h0168_NKFB_1000-21b>
婢。津驛雜夫。或投勢移免。或附王侯宮院。姦巧言語。弄權¶
亂政。以致災變者。必有之矣。雖其良民。不宜使在位用事。¶ 

其九曰。百辟㣥僚之祿。視國大小以為定制。不可增減。且¶
古典云。以庸制祿。官不以私。若以無功人及親戚私昵。虛¶
受天祿。則不止下民怨謗。其人亦不得長享福祿。切宜戒¶
之。又以強惡之國為鄰。安不可忘危。兵卒宜加護恤。量除¶
徭役。每年秋閱。勇銳出衆者。隨宜加授。¶ 

其十曰。有國有家。儆戒無虞。博觀經史。鑑古戒今。周公大¶
聖。無逸一篇。進戒成王。宜當圖揭。出入觀省。¶ 

* 後百濟王甄萱¶ 
:PROPERTIES:
:PERSID: QTWAUT3035
:END:

<pb:KR4h0168_NKFB_1000-22a>

甄萱。新羅尚州加恩縣人。本姓李。初為裨將。嘯聚亡命。襲¶
武珍州。自稱後百濟王。後唐同光八年。入都城弒新羅主。¶
立主族弟金傅為王。後為子神劍幽於金山佛宇。乘間奔¶
高麗。高麗王待以殊禮。號為尚父。¶ 

** 寄高麗王王建書¶ 
:PROPERTIES:
:TITID: QTWTIT20025
:PERSID: QTWAUT3035
:END:

昨者新羅國相金雄廉等。將召足下入京。有同鼈應黿聲。¶
是欲鷃披隼翼。必使生靈塗炭。社稷邱墟。是用先著祖鞭。¶
獨揮韓鉞。誓百僚如皎日。諭六部以義風。不意姦臣遁逃。¶
<pb:KR4h0168_NKFB_1000-22b>
邦君薨變。遂奉景明王之表弟。憲康王之外孫。勸即尊位。¶
再造危邦。喪君有君。於是乎在。足下不詳忠告。徒聽流言。¶
百計窺覦。多方侵擾。尚不能見僕馬首。拔僕牛毛。冬初都¶
頭索湘。束手於星山陣下。月內左相金樂。曝骸於美利寺¶
前。殺獲居多。追擒不少。強羸若此。勝負可知。所期者掛弓¶
於平壤之樓。飲馬於浿江之水。然以前月七日。吳越國使¶
班尚書至。傳王詔旨。知卿與高麗久通歡好。共契鄰盟。比¶
因質子之兩亡。遂失和親之舊好。互侵疆境。不戢干戈。今¶
專發使臣赴京本道。又移文高麗。宜相親比。永孚于休。僕¶
義篤尊王。情深事大。及聞詔諭。即欲祗承。但慮足下欲罷¶ 
<pb:KR4h0168_NKFB_1000-23a>
不能。困而猶鬬。今錄詔書寄呈。請留心詳悉。且夋[:#AS-FBED:●]兔獹¶
送憊。終必貽譏。蚌鷸相持。亦為所笑。宜迷復之為戒。無後¶
悔之自貽。¶ 

¶
