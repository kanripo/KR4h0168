#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0240-15a> 
#+PROPERTY: JUAN 0241
欽定全唐文卷二百四十一¶ 

<pb:NFKB_QTW_p0241-01a>
　宋之問(二)¶ 

** 早秋上陽宮侍宴序¶ 
:PROPERTIES:
:TITID: QTWTIT05462
:PERSID: QTWAUT0387
:END:

臣聞神器至大。非聖無以光臨。寶位至尊。非神無以長守。¶
我金輪聖神皇帝垂妙覺。撫鴻勳。出軒宮而鎮紫微。卷翬¶
衣而襲元[:#AS-8862:⿱亠兊]。釋罘祝網。萬族咸寧。革故維新。五刑不用。潤¶
玉律而含元氣。轉金渾而調順晷。窮荒極遠。重譯左言之¶
俗。負阻憑危。背德殊風之類。莫不厥角稽顙。執贄來庭。烟¶
火通於萬方。車書混於千界。慶延八室。享配於明祇。辟水¶
三雍。講論乎道義。麟鳳薦祉。龜龍奉圖。石銘顯瑞於郊畿。¶
<pb:NFKB_QTW_p0241-01b>
玉書告祥於宮掖。以日繼月。紛綸葳蕤。竹帛書之而未窮。¶
夷夏歌之而不極。聖人之具品周矣。天子之能事畢矣。自¶
千古以下。迄於梁隋。何功於人。比我全德。於是寧宴坐。展¶
豫遊。順四時。乘六辨。先王洛食。上帝河都。樞機正於域中。¶
雨露均於天下。徒觀其離宮別殿。彌複道而亘南端。高閣¶
重甍。瞰崇墉而連北斗。滄洲曉氣。化為宮闕之形。閶闔秋¶
風。亂起金銀之樹。降琱輿而式燕。簪紼凝嚴。披鏤檻而昇¶
高。山河在目。參光有地。遊日月於天邊。睨遠無窮。見城池¶ 
<pb:NFKB_QTW_p0241-02a>
於掌上。四達分九重之路。積樹捎雲。雙莖當鐵鎖之橋。流¶
珠耿漢。霞漿玉醴。與湛露而俱傾。鳳管龍絲。雜商飇而共¶
奏。聖皇乃望芝田。賦葛天。和者萬。唱者千。乃命小臣。編紀¶
衆作。流汗拜首。而為序云。¶ 

** 奉勅從太平公主遊九龍潭尋安平王宴別序¶ 
:PROPERTIES:
:TITID: QTWTIT05463
:PERSID: QTWAUT0387
:END:

安平王地惟藩翰。才實宗英。懸鵲鏡於胸懷。運龍泉於掌¶
握。以為時和政理。實探道之期。賤物貴身。尚延齡之術。悠¶
然遠覽。廼卜茲山。屬聖主之能仁。遂賢王之雅好。羅紈罷¶
御。與朱邸而長辭。金玉滿堂。棲白雲而不顧。巖石信美。結¶
<pb:NFKB_QTW_p0241-02b>
搆多奇。錦壁周庭以造天。玉泉注戶而鳴壑。三光貝樹。影¶
入山窗。九節菖蒲。光搖砌水。竹林茅宇。自冥棲隱之心。藥¶
物圖書。即有靈仙之氣。人惟帝念。巖穴所以增輝。地入王¶
家。樵採尤其不犯。嗟乎。林棲谷飲。古亦有之。豈有貴而為¶
王。鍊形雲壑。希世獨立。萬古誰鄰。子晉以來。一人而已。㣥¶
公等閒紫泥之寵命。藉清溪之逸游。駐驂騑。步巖石。御落¶
花而聽時鳥。累宿忘歸。蔭芳樹而弄春泉。窮年不厭。衣冠¶
車馬明日下於春山。鸞鶴笙歌。今宵共乎芳月。隱淪可作。¶
將知心與事違。城關非遙。終惜風流雲散。下官少懷微尚。¶ 

<pb:NFKB_QTW_p0241-03a>

早事靈邱。踐疇昔之桃源。留不能去。攀君王之桂樹。情可¶
何之。請人賦一言。俱裁六韻。¶ 

** 奉陪武駙馬宴唐卿山亭序¶ 
:PROPERTIES:
:TITID: QTWTIT05464
:PERSID: QTWAUT0387
:END:

一人御歷。乾坤盡覆載之功。四海為家。朝野得歡娛之契。¶
若乃侯門向術。近對城隅。帝子垂休。時過戚里。銀鑪絳節。¶
辭北禁而渡河橋。駿馬香車。出東城而臨甲第。林園洞啟。¶
亭壑幽深。落霞歸而疊嶂明。飛泉灑而迴潭響。靈槎仙石。¶
徘徊有造化之姿。苔閣茅軒。髣髴入神仙之境。芳醪既溢¶
<pb:NFKB_QTW_p0241-03b>
妙曲新調。林園過衞尉之家。歌舞入平陽之館。是日也。涼¶
陰稍下。溽暑將闌。前階晚而白露生。後池夕而秋風起。重¶
茲行樂。欣陪駟馬之遊。繼以望舒。不頓六龍之轡。爰命牋¶
札。咸令賦詩。記清夜之良遊。歌太平之樂事。各探一字。先¶
成受賞云爾。¶ 

** 三月三日奉使涼宮雨中褉飲序¶ 
:PROPERTIES:
:TITID: QTWTIT05465
:PERSID: QTWAUT0387
:END:

三月上已。有袚除褉飲者。成俗久矣。摯虞對而不經。束皙¶
言而有禮。漢庭故事。衣冠就元霸之橋。晉國遺風。輜軿耀¶
翠媯之浦。興秦宮者。我大周之所建也。境連伊塞。岸隔河¶
都。清暑必在於三伏。洙寒(疑)不踰於十里。占星已畢。擢仙¶ 
<pb:NFKB_QTW_p0241-04a>
闕而威百神。匪日將成。宜聖皇而福四海。吾儕恭興路寢。¶
初忝雲軺。違北京之宴樂。坐南山之霧雨。相與會良友。陶¶
暮春。席幽林。觴曲水。是日也。雜英初發。㣥物半榮。春逶迤¶
而上山。雪嶔崟而藏谷。高人一坐。杞梓交陰。作者肆筵。芝¶
蘭同氣。遞襲歌詠。不登絃管。嵇叔夜之鳴琴。偏依綠竹。郭¶
子期之春酒。本出青山。論史可聽。談元愈默。不覺齊萬品。¶
溢九圍。愛流波。惜遲景。顧眄相謂。雖非巢許之閒。左右同¶
聲。盍各巖泉之助。請染翰操紙。賦詩言志。人探一言。俱題¶
四韻。¶ 
¶
<pb:NFKB_QTW_p0241-04b>

** 上巳泛舟昆明池宴宗主簿席序¶ 
:PROPERTIES:
:TITID: QTWTIT05466
:PERSID: QTWAUT0387
:END:

僕不遊於茲。十有五載矣。心由物感。遐矣不忘。跡為事牽。¶
近而難挹。南陽宗邕。文通學古。器重名高。令君有奉倩象¶
賢。丞相生元成邁德。暮春修以文之會。上巳邀袚褉之遊。¶
乃結縉紳。撰清辰。殷殷轔轔。歊霧驚塵。望於昆明之濱。觀¶
其大浸川陸。博資畿甸。鳬鷖發海。來往沈浮。日月麗天。東¶
西出入。千年珍館。無復豫章。四面金隄。仍同樹杞。是日也。¶
駕肩錯轂。備朝野之歡娛。袨服靚妝。匝都城之里閈。翠幕¶
星布。錦帆霞屬。餘瀝下醉於綃人。新聲遠聒於川后。縱目¶ 
<pb:NFKB_QTW_p0241-05a>
遐覽。識皇代之承平。得意同歸。有吾儕之行樂。高明一座。¶
桂樹叢生。君子肆筵。玉山交映。束皙以言談得俊。張華以¶
史漢先鳴。登旨酒而無荒。絃清琴而自逸。於是涉連榻。命¶
孤舟。桃水漲而浦紅。蘋風搖而浪白。逼匡阜兮遵彭蠡。邈¶
矣載浮。指衡岳而超洞庭。眇焉疑到。曲島之光靈乍合。神¶
魂密遊。中流之萍藻忽開。龜魚潛動。睎鏤鯨而鼓掉。共看¶
燒劫之灰。歷牽牛而問津。欲取支機之石。晴光劃野。有象¶
而必形。夕陽照山。無奇而不見。思溢今古。心搖草木。漢家¶
城闕。遺之以雜霸之風。秦塞膏腴。潤之以太平之色。景窮¶
<pb:NFKB_QTW_p0241-05b>
勝踐。歸限嚴闉。思染翰於上林。願揮戈於濛氾。主稱未醉。¶
惟見馬駐浮雲。賓共少留。自有魚銜明月。宮商待叩。㣥公¶
之獲助巳多。序引先題。下走之求蒙不逮。請授素幅。以頌¶
佳遊。使一時之興詠遙存。千古之姓名常在。¶ 

** 宴龍浤詩序¶ 
:PROPERTIES:
:TITID: QTWTIT05467
:PERSID: QTWAUT0387
:END:

玉樹涼臺之側。丹谿洞壑之傍。靈聖之所往還。蛟螭之所¶
潛伏。飛泉鶴挂。躡江隅之七里。曲磴龍盤。架彭門之九折。¶
潭如月映。狎之者無從。石似霞開。陟之者莫曉。斜馳洛邑。¶
徑路接於風煙。却枕寒郊。年代成乎今昔。㣥公以乘星戾¶ 
<pb:NFKB_QTW_p0241-06a>
止。納言以捧日來遊。雖復八舍七車。情每存於野託。貂冠¶
鵲印。志彌尚於幽尋。探勝迹而忘疲。對良朋而不倦。於是¶
藉纖草。挹清樽。咀芝术。浮蘭桂。同謝客之山行。類淵明之¶
野酌。時臨夏首。繡羽囀而添歌。序屬春餘。丹花舒而助笑。¶
相趍動色。縱賞飛談。覩軒葢而為輕。悅薜蘿而是重。兀然¶
而醉。心已合於大道。怳爾而醒。迹暫均於小隱。物外之興¶
致斯遠。俗中之囂塵自隔。此之嘉會。僉曰難逢。曹子建七¶
步之才。論情實愧。江文通五色之管。豈宜虛擲。¶ 

** 春遊宴兵部韋員外韋曲莊序¶ 
:PROPERTIES:
:TITID: QTWTIT05468
:PERSID: QTWAUT0387
:END:
¶
<pb:NFKB_QTW_p0241-06b>

長安城南有韋曲莊。京郊之形勝也。却倚城闕。朱雀起而¶
為門。斜枕岡巒。黑龍臥而周宅。賢臣作相。舊號儒宗。聖后¶
配元。今為戚里。韋大官雙珠絕價。百金懿名。文華得俊於¶
陸氏。兄弟掩譽於荀家。先人結廬。當大厦之地。衆賓連袂。¶
乘暮春之月。觀其奧區一曲。甲第千甍。冠葢列東西之居。¶
公侯開南北之巷。嬴女樓下。吹鳳降於神仙。漢妃館前。濯¶
龍走其車馬。地靈磊落而閒出。天爵蟬聯而相繼。拜郎起¶
草。襲鴈而傳羔。補衮司槐。送伯而迎季。爾乃闢虛幌。敞華¶
筵。閨門之秀士咸集。京邑之清流畢萃。萬株果樹。色雜雲¶ 
<pb:NFKB_QTW_p0241-07a>
霞。千畝竹林。氣含煙霧。激樊川而縈碧瀨。浸以成陂。望太¶
乙而鄰少微。森然逼座。尚書未至。曳履驚鄰。宮尹遞來。鳴¶
騶動壑。登玉俎。醉金觴。地高而珍物雖豐。理洞而清徽不¶
雜。以醉觀德。因談獲情。外戚遨遊。自攜歌吹。主人賞會。但¶
有琴詩。於是下高臺。陟曲沼。鋪落花以為茵。結垂楊而代¶
幄。霽景含日。晚霞五彩而丹青。韶望卷雲。春膏一色而凝¶
黛。景闌興逸。氣清心遠。仰大儒之肆。其德可師。入處士之¶
廬。斯人若在。諷誦於逸彭之藻。沐浴於扶陽之墟。向來挹¶
清議。擅風流。即事奇偉。佳辰行樂。安可無述。文在茲乎。酆¶
<pb:NFKB_QTW_p0241-07b>
國善誘詞宗。見收士末。內史褉亭之集。竊倚琳瑯。衞尉別¶
業之遊。濫先題目。歸軒莫駐。麗城將掩。拙而不速。恨無倚¶
馬之才。婉而且微。請談雕龍之什。公命賦水字。盍成四韻¶
云爾。¶ 

** 送懷州皇甫使君序¶ 
:PROPERTIES:
:TITID: QTWTIT05469
:PERSID: QTWAUT0387
:END:

甸服三百里。共京都參化。良吏二千石。與天子分憂。覃懷¶
奧區。必寄能者。皇甫使君。累司寵職。夙著香名。威惠歷刺¶
於外臺。風流載款於京國。議者應南宮之象。實謂光朝。使¶
乎奏西河之能。更勞為郡。襜帷即路。供帳出郊。宿雨碧滋。¶ 

<pb:NFKB_QTW_p0241-08a>

浮漢城之氣色。朝陽紅景。入太山之草樹。新豐美酒。不換¶
離心。函谷重關。能搖別恨。河內未理。暫借寇恂。潁川既輯。¶
佇歸黃霸。廟堂側席。㣥公以尚義相高。川陸分途。我輩以¶
贈言為貴。況筵開灞岸。路指太行。請居人贈王粲之詩。去¶
者留阮公之作。¶ 

** 送尹補闕入京序¶ 
:PROPERTIES:
:TITID: QTWTIT05470
:PERSID: QTWAUT0387
:END:

河閒尹公。博物君子。解褐調慈州司倉。白雲在天。不樂為¶
吏。有竹林近虖[:#AS-FBED:●]⻏杜南山。彈琴讀書。日益淪放。雖道貴¶
<pb:NFKB_QTW_p0241-08b>
物外。久無世情。身退名高。再顯天爵。遂使公卿舉手。羔鴈¶
成㣥。無何。勅書到秦。徵詣函洛。天子以其老成達學。昂藏¶
有古人風。命典著書。職在補闕。時議以謂伯喈得召。仲甫¶
登聞。既而藉馬入關。西攜老幼。重見喬木。載馳舊山。念出¶
處事違。居人惜別。離車將遠。凡我同志。賦詩贈行。¶ 

** 三月三日於灞水曲餞豫州杜長史別昆季序¶ 
:PROPERTIES:
:TITID: QTWTIT05471
:PERSID: QTWAUT0387
:END:

上巳佳遊。近郊春色。朱軒映野。見東流之祓褉。白雲在天。¶
愴南登之送別。杜長史言辭灞滻。將適荊河。戀舊鄉之喬¶
木。藉故園之芳草。鴒原四鳥。是日分飛。輿泉二龍。此時云¶
遠。綠潭一望。青山四極。秦人去國。乘右輔之修途。洛客思¶ 
<pb:NFKB_QTW_p0241-09a>
歸。憶東京之曲水。請染翰操紙。即事形言。各賦蘭亭之詩。¶
咸申葛陂之贈。¶ 

** 送裴五司法赴都序¶ 
:PROPERTIES:
:TITID: QTWTIT05472
:PERSID: QTWAUT0387
:END:

夫有別必感。今昔共之。葢理迫聚散。事均窮達。望秦是斷¶
腸之所。況念故園。懷洛多掩涕之人。更分良友。裴五官業¶
傳河寶。才誕岳靈。彩思有神。鬚眉若畫。一日不見。鄙恡都¶
生。千里送歸。風流忽遠。朝英出餞。迴北走於郊隅。野墅銷¶
雰。引南山於庭際。客飲恨而歡促。席含情而景遲。目喬樹¶
之將華。青門戀舊。背芳萱之稍吐。金谷逢春。舉杯伊何。願¶
<pb:NFKB_QTW_p0241-09b>
君軫之少駐。賦詩於是。旌予志之所之。敢謂座賓。盍宣離¶
唱。¶ 

** 袁侍御席餞永昌獨孤少府序¶ 
:PROPERTIES:
:TITID: QTWTIT05473
:PERSID: QTWAUT0387
:END:

春其暮兮。勞志士之幽嘆。友其行矣。結吾徒之遠悲。豈不¶
以時物歲華。好事者賞而不足。名流才子。相歡者懷而不¶
見。河南獨孤冊。風儀松竹。詞賦雲泉。清議多南史之才。選¶
署半北部之慰。袁侍御風霜利器。金石宏材。執憲稱柱下¶
之雄。禮士採域中之俊。爾乃選辰開宴。考地䟽筵。落花覆¶
沼。懸藤掃砌。竹林以清氣娛賓。蘭畹以芳心愛客。環坐三¶ 
<pb:NFKB_QTW_p0241-10a>
尺。起君子之風。祖道百壺。酌賢人之酒。去留交軫。舞詠相¶
喧。管召魚樂。杯薰鸎醉。此時奚怨。盛集無何。是日增悲。韶¶
芳亦盡。啼烏送晚。遙棲御史之林。班馬嘶歸。近送舍人之¶
驛。夫登高動詠。贈遠形言。豈鄙懷之庶幾。乃㣥公之事業。¶
盍請離唱。用貴洛陽之紙焉。人採一言。各題四韻。¶ 

** 春夜令狐正字田子過弊廬序¶ 
:PROPERTIES:
:TITID: QTWTIT05474
:PERSID: QTWAUT0387
:END:

田二官考室潁陽。令狐九閑居渭涘。徵君太守。世業相親。¶
洛邑秦京。道遊非遠。春山採藥。揖二子之高蹤。夜月迴車。¶
入故人之窮巷。闢書幌。卷琴帷。綠竹一叢。清風三尺。幽吟¶
<pb:NFKB_QTW_p0241-10b>
所託。遊仙招隱之詩。嘉話伊何。丹邱白雲之事。焚枯未薦。¶
飽我以老氏之言。舉白無譁。醉予以胡邱之說。池塘潤於¶
時雨。衣巾漸於和氣。蘭欲芳而逼人。林將曙而催鳥。嗟乎。¶
語默恒理。聚散何常。請揮翰寫心。用旌厥事。使嵩高洞裏。¶
記茲夕之當歌。太白巖中。念今宵之秉燭。共編四韻。貽諸¶
好事云。¶ 

** 為太平公主五郎病愈設齋歎佛文¶ 
:PROPERTIES:
:TITID: QTWTIT05475
:PERSID: QTWAUT0387
:END:

至矣哉。釋迦之本願也。念起於大悲。業成於廣濟。代俗以¶
積迷為用。有感斯通。衆生以諸病作身。至誠能愈。我鎮國¶ 
<pb:NFKB_QTW_p0241-11a>
太平公主。娥靈襲彩。女曜聯英。戒環佩於中閨。邑山河於¶
外館。位彌高而迹彌下。保是洪猷。身日貴而心日微。由乎¶
夙植。全其忠孝。頌美於家邦。宜爾子孫。理歸於福壽。第五¶
子某官某。才光性與。慧發生知。山桂含芳而逼人。階蘭吐¶
秀而驚俗。頃以寒暄稍改。保攝微乖。留臥玳瑁之牀。陪侍¶
鳳凰之宇。公主上祈妙福。蒙降慈恩。漢賜黃金。還依膝下。¶
隋珍明月。再入掌中。今者上報慈恩。大張名供。於是披甲¶
第。闢梵筵。幢葢乘空而下來。龍象接武而爰集。迴供純陁¶
之國。求饌香積之宮。[:#AS-8456:⿺麥丏]為邱而蔽庭。酪為沼而環砌。龍王¶
<pb:NFKB_QTW_p0241-11b>
獻水。噴車馬之埃塵。天女散花。綴山林之草樹。無邊之施。¶
下飽於三塗。普救之心。傍寬於六趣。伏願以斯妙福。上薦¶
聖朝。應天皇帝長保金圖。永臨璿極。九族既睦。袪其有漏¶
之緣。萬人以安。不捨無生之見。順天皇后慶垂椒掖。德盛¶
蘭宮。國風流洽於鵲巢。坤儀光贊於龍扆。皇太子業躋聖¶
敬。本固元良。諸王公主等擢秀本枝。崇榮湯沐。三槐九。庶¶
職㣥寮。咸維赤縣之圖。共翼青雲之紀。備該空有。遍燭幽¶
明。俱超解脫之津。永拔輪迴之地。¶ 

** 祭王城門文¶ 
:PROPERTIES:
:TITID: QTWTIT05476
:PERSID: QTWAUT0387
:END:

<pb:NFKB_QTW_p0241-12a>

維長安二年歲次月日。司禮主簿宋某。謹以清酌之奠。敬¶
祭於故宮尹丞太原王君之靈。惟靈顯考。抗志恬漠。九辟¶
奚顧。一邱自樂。行擬巢由。言重許郭。粵我先人。比德同道。¶
理閫探索。詞源論討。翰墨具存。有真有草。古人之言。朋友¶
世親。王氏兄弟。既義且仁。撫我則厚。莫殊天倫。粵我幼蒙。¶
哀纏岵屺。急難相顧。若出諸已。聞過必箴。見善斯喜。盛德¶
之後。昔聞其昌。之子壯年。朱紱始光。賀者在門。哭者在堂。¶
慰君之兄。撫君之子。郭門祖祭。平生已矣。問天何言。閉恨¶
<pb:NFKB_QTW_p0241-12b>
泉裏。嗚呼哀哉。尚饗。¶ 

** 祭楊盈川文¶ 
:PROPERTIES:
:TITID: QTWTIT05477
:PERSID: QTWAUT0387
:END:

維大周某年月日。西河宋某。謹以清酌脯羞之奠。敬祭於¶
楊子之靈曰。自古皆死。不朽者文。北河流液。西岳吐雲。叶¶
神通契。降精於君。伏道孔門。遊刃諸子。精微博識。黃中通¶
理。屬詞比事。宗經匠史。玉璞金渾。風搖雲起。聞人之善。若¶
在諸已。受人之恩。許之以死。惟子堅剛。氣陵秋霜。行不苟¶
合。言不苟忘。大君有命。徵子文房。余亦叨忝。隨君頡頏。同¶
趨北禁。并拜東堂。志事俱得。形骸兩忘。載罹寒暑。貧病洛¶
陽。裘馬同弊。老幼均糧。自君出宰。南浮江海。余嘗苦饑。今¶ 
<pb:NFKB_QTW_p0241-13a>
日猶在。之子妙年。香名早傳。從來金馬。夙昔崇賢。門庭若¶
市。翰墨如泉。千載之後。聞而凜然。死而不亡。問余何傷。傷¶
予命薄。益友零落。生平之言。幽顯相託。痛君不嗣。匪我孤¶
諾。君有兄弟。同心異體。陟岡增哀。歸葬以禮。旅櫬飄零。於¶
洛之汀。我之懷矣。感歎入冥。見子之弟。類子之形。悼往心¶
絕。慰存涕盈。古人有言。一死一生。昔子往矣。追送傾城。今¶
子來也。乃知交情。惟郭是戚。有崔不易。來哭來祭。哀文在¶
席。帷席可依。冰雪四滿。家人哀哀。賓徑微斷。今我傷悲。情¶
懃昔時。子文子翰。我緘我持。子宅子兆。我營我思。子有神¶
<pb:NFKB_QTW_p0241-13b>
鑒。我言不欺。我有絮酒。子其歆之。我亦引滿。儻昭神期。魂¶
兮歸來。聞余此詞。¶ 

** 為[:#AS-8862:⿱亠兊]州司馬祭王子喬文¶ 
:PROPERTIES:
:TITID: QTWTIT05478
:PERSID: QTWAUT0387
:END:

維大唐神龍二年歲次甲子月日。前大中大夫行[:#AS-8862:⿱亠兊]州都¶
督府司馬王某。謹以清酌之奠。敢昭告於仙君之靈。夫惟¶
仙君。神化寥廓。昔為葉宰。莅此郛郭。謁帝乘鳬。賓天控鶴。¶
玉以為棺。言降楚鄉。土自成壠。人知東岡。靡靡行邁。邑過¶
諸梁。實感我先。顧慕增傷。載馳載奔。于陵于谷。廼披蔓草。¶
式敬喬木。孰不懷古。誰非後昆。靈冑日衰。遐心莫存。逮及¶ 
<pb:NFKB_QTW_p0241-14a>
仙伯。復茲道門。小子實幸。忝惟枝孫。華陽舊里。緱氏新宅。¶
二君爰剏。百代不易。豈無沃土。永守遺跡。有鳥有鳥。歸來¶
何斯。緬惟此地。登真之基。願考俠室。樹茲豐碑。有志未就。¶
靈其祐之。尚饗。¶ 

** 為宗尚書祭梁宣王文¶ 
:PROPERTIES:
:TITID: QTWTIT05479
:PERSID: QTWAUT0387
:END:

維大唐景龍元年歲次丁未十月乙未朔四月戊戌。兵部¶
尚書宗楚客弟將作大匠秦客等。謹以清酌庶羞之奠。致¶
祭於梁宣王之靈。惟王神岳降靈。英姿濟代。在周錫梁社¶
之寵。翊唐有代邸之勳。不謂業在必安。而釁生非意。賊臣¶
<pb:NFKB_QTW_p0241-14b>
結黨。大黷宸闈。逆子弄兵。輕誣懿戚。密謀奉主。惟以國家¶
為心。飛禍及門。翻令父子併命。九重軫念。悼舟檝之堙沒。¶
百辟興嗟。愴衣冠之殄瘁。楚客等早承輝眄。夙忝娛遊。姻¶
屬謬接於葭莩。兄弟竊方於鴈序。叨列五等。同事兩朝。昔¶
以高義銘心。今猶德音在耳。嚴慈永往。伯季凋零。友睦申¶
於長妹。成立冀於猶子。而家不悔禍。俱斃仇人。入私庭而¶
痛深。過王門而悲極。竹池舊賞。看鴈鶩之猶歸。蒿里新歌。¶
恨天人之永逝。嗚呼哀哉。九原撰日。萬古營魂。士悲高駕。¶
帝慟津門。殞賢輔而星坼。害良臣而霧昏。想平生之如在。¶ 

<pb:NFKB_QTW_p0241-15a>

庶髣髴於斯樽。尚饗。¶ 

** 為宗尚書兄弟祭魯忠王文¶ 
:PROPERTIES:
:TITID: QTWTIT05480
:PERSID: QTWAUT0387
:END:

維景龍二年歲次戊申月日。兵部尚書楚客弟將作大匠¶
秦客等。謹以清酌之奠。敢昭告於魯忠王之靈。惟王寶構¶
因地。瑤林肅天。靈資海岳。質冠神仙。德潤猶雨。機清若泉。¶
不孤大造。翻摧少年。百身豈贖。四序云變。慈軫玉扆。悲盈¶
金殿。令德彌秀。徽容難見。悼前歲之今日。共銜酸於隙電。¶
錦鸞失偶。臺鳳悲隻。玳席賓空。金鄉戶闃。徑不踐兮苔紫。¶
<pb:NFKB_QTW_p0241-15b>
庭不遊兮草碧。敢申賦於童眇。痛平生之姻戚。嗚呼哀哉。¶
鴈池送夏。馬埒迎秋。露白天淨。雲低隴愁。恨名王之淪枉。¶
悲促運之浮休。蓄哀思而成泣。憑聦明而致羞。小山一平¶
兮多桂樹。故人雖在兮罷蘭遊。心追往而將絕。淚橫目兮¶
難收。嗚呼哀哉。尚饗。¶ 

** 為韋特進已下祭汝南王文¶ 
:PROPERTIES:
:TITID: QTWTIT05481
:PERSID: QTWAUT0387
:END:

維大唐景龍二年歲次戊申月日。某官某等。謹以清酌之¶
奠。祭於汝南王之靈。相門踵德。王實挺生。天資溫克。神與¶
聦明。人稱玉樹。我嗣金籯。芝庭欲秀。桂林將逐。惟彼鴈堂。¶
墜茲鴻陸。魅奪精氣。墳迷草木。漢皇纂籙。周母參功。夷夏¶ 
<pb:NFKB_QTW_p0241-16a>
昭洗。幽明感通。九魂見日。一葉隨風。孝極先妃。丹旐前歸。¶
慈殷諸季。素旐相次。楚甿啜泣。秦人下淚。荊分自久。棣落¶
無餘。悲炎海之下制。惟觀津之上書。鳶忌南而跕水。鴈愛¶
北而隨車。嗚呼。凡在枝戚。銜恩極遍。寵賁濯龍。榮分化鷰。¶
獨傷元子。冥寞無見。玉宸下感。金屋增悲。珠亡禍速。沙崩¶
慶遲。綠車為贈。黃泉各思。官舍攸止。先塋甫託。齊國返葬。¶
隨原可作。靈之歸來。無惑甌駱。尚饗。¶ 

** 祭社學士審言文¶ 
:PROPERTIES:
:TITID: QTWTIT05482
:PERSID: QTWAUT0387
:END:

維大唐景龍二年歲次戊申月日。考功員外郎宋之問。謹¶
<pb:NFKB_QTW_p0241-16b>
以清酌之奠。敬祭於故修文館學士杜君之靈。嗚呼。位曰¶
大寶。才曰天爵。辭業備而官成。名聲高而命薄。屈原不終¶
於楚相。揚雄自投於漢閣。代生人而豈無。人違代而咸若。¶
運鍾唐虞。崇文寵儒。國求至寶。家獻靈珠。後復有王楊盧¶
駱。繼之以子躍雲衢。王也才參卿於西陝。楊也終遠宰於¶
東吳。盧則哀其栖山而臥疾。駱則不能保族而全軀。由運¶
然也。莫以福壽自衞。將神忌也。不得華實斯俱。惟靈昭昭。¶
度越諸子。言必得俊。意常通理。其含潤也。若和風欲曙。搖¶
露氣於春林。其秉艷也。似涼雨半晴。懸日光於秋水。衆轍¶ 
<pb:NFKB_QTW_p0241-17a>
同遵者擯落。㣥心不際者探擬。人也不幸而則亡。名兮可¶
大而不死。君之栖遑。自昔迷方。逢時泰兮欲達。聞數奇兮¶
自傷。屬文母之丕運。應才子之明敭。援淪秀於蘭畹。侍仙¶
遊於柏梁。命以著作。拜之為郎。始翔鴛於清列。旋禦魅於¶
炎荒。遺旅鴈兮超彭蠡。作編人兮居越裳。殊許靖之新適。¶
憶虞飜之舊鄉。惟皇龍興。再施法度。拂洗溟渤。騫翔雨露。¶
通籍於八舍禁門。搖筆於萬年芳樹。仰赤墀兮非遠。謂白¶
首兮方遇。君病何病。到此彌留。藥雖餌兮寧愈。針不及兮¶
可憂。雖則妙醫莫識。實冀明神獲瘳。嗚呼哀哉。君之將亡。¶
<pb:NFKB_QTW_p0241-17b>
其言也善。余向十旬。日或再展。君感斯意。贈言宛轉。識金¶
石之契密。悔文章之交淺。命子誡妻。既懇且辨。自予與君。¶
弱歲遊執。文翰共許。風露相浥。況窮海兮同竄。復文房兮¶
並入。川流遽閱。隙電初過。昔乘運兮如此。今造冥兮若何。¶
懷君疇好兮恨已積。念君近惠兮情倍多。道之南宅。囷之¶
東粟。使君孤之有餘。寧我家之不足。籍籍流議。喧喧薄俗。¶
名全每困於爍金。身沒誰恨其埋王。空落長松千尺。詎置¶
生芻一束。倬彼韋公。贈殷禮縟。善乎崔子。理感情屬。相識¶
有素。見賢增勖。登君詞賦於雲臺之上。藏君齒髮於緱山¶ 
<pb:NFKB_QTW_p0241-18a>
之曲。緱氏山兮山上雲。秦城郊兮郊外墳。孟冬十日兮共¶
歸君。君有靈兮聞不聞。我咀瑤屑。君知自久。坐泣焚芝。遙¶
哀畫柳。闕視祖載。爰遺巵酒。願歆悲誠。將告良友。尚饗。¶ 

** 祭禹廟文¶ 
:PROPERTIES:
:TITID: QTWTIT05483
:PERSID: QTWAUT0387
:END:

維大唐景龍三年歲次己酉月日。越州長史宋之問。謹以¶
清酌之奠。敢昭告於夏后之靈。昔者巨浸橫流。下民交喪。¶
惟后得流星貫昴之夢。受括地理水之符。厎定九州。弼成¶
五服。遂類上帝。乃延㣥公。自有生靈。樹之司牧。大災莫踰¶
於堯日。勤人不越於夏君。向微隨山奠川之功。蒼生為魚。¶
<pb:NFKB_QTW_p0241-18b>
至今二千九百年矣。肇為父子。始生君臣。興用天之道。廣¶
分地之利者。嗚呼皆后之功也。之問移班會府。出佐計鄉。¶
遂得載踐遺塵。遠探名穴。朝玉帛於斯地。聲存而處亡。留¶
精靈於此山。至誠而響發。悲夫。井家相連。於今幾年。當其¶
葬也。上不通臭。下不及泉。棺絞葛兮墳收壤。鳥耘荒兮象¶
耕田。先王為心。享是明德。後之從政。忌斯姦慝。酌鏡水而¶
勵清。援竹箭以自直。謁上帝之休佑。期下人之蘇息。日之¶
吉。神之歆。激楚舞。奏越吟。芳俎溢。醇罍深。遺羞厭於魚鳥。¶
餘瀝醉於山林。忽雲搖兮鳳舉。空壽堂兮陰陰。¶ 

¶
