#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID KR4H0168
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:KR4h0168_NKFB_0862-14a> ¶
#+PROPERTY: JUAN 0863
欽定全唐文卷八百六十三¶ 

<pb:KR4h0168_NKFB_0863-01a>

* 竇儼¶ 
:PROPERTIES:
:PERSID: QTWAUT2440
:END:

儼字望之。晉天福六年進士。歷左拾遺。仕漢為史館修撰。¶
遷金部郎中。改中書舍人。周顯德中累拜翰林學士。判太¶
常寺。入宋。終禮部侍郎。¶ 

** 上治道事宜疏¶ 
:PROPERTIES:
:TITID: QTWTIT17427
:PERSID: QTWAUT2440
:END:

伏以歷代至理。六綱為首。一曰明禮。禮不明則彞倫不敘。¶
二曰崇樂。樂不崇則二儀不和。三曰熙政。政不熙則㣥務¶
不整。四曰正刑。刑不正則巨姦不懾。五曰勸農。農不勸則¶
<pb:KR4h0168_NKFB_0863-01b>
資澤不流。六曰經武。武不經則軍功不盛。故禮有紀。若人¶
之衣冠。樂有章。若人之喉舌。政有統。若人之情性。刑有制。¶
若人之呼吸。農為本。若人之飲食。武為用。若人之手足。斯¶
六者。不可斯須而去身也。陛下思服帝猷。寤寐獻納。亟下¶
方正之詔。廓開藝能之路。士有一技。必得自效。學攻百端。¶
靡不明至。故小臣不揆愚鄙。欲有陳導。於禮樂刑政之內。¶
勸農經武之中。相今所宜。各具疏列。其一曰。夫禮者。太一¶
之紀。品物之崇。與天地同其節。與陰陽順其道。協於分藝。¶
行於國家。本之以忠孝。文之以倫義。君臣父子夫婦之制。¶ 

<pb:KR4h0168_NKFB_0863-02a>

冠婚喪祭射御之容。朝聘享宴之宜。軍旅田獵之事。各有¶
宜稱。不相侵越。所以講信修睦。所以洗心防患。上得之尊。¶
下得之安。定親疏而別同異。明是非而彰貴賤。執之則致¶
福。繆之則招悔。憲物成教。崇政明本。未有不繇於禮者也。¶
自五帝之後。三王以來。有益有損。或因或革。咸有章憲。書¶
於冊書。浩浩千編。不可遽悉。越在唐室。典章頗盛。程軌量。¶
昭采物。酌中古訓。垂法百代。則有開元禮在。紀先後。明得¶
失。次其沿變。志其楷式。則有通典在。錄一朝之事。包五禮¶
<pb:KR4h0168_NKFB_0863-02b>
之儀。義類相從。討尋不紊。則有會要在。此三者。聖教經制。¶
國之大綜也。爰自梁朝之後。仍世多故。典臺之官。皆差使¶
於公務。禮直之吏。悉昧昏於檢按。至今每有戎祀之事。朝¶
會之期。多於市㕓草議定註。前後矛盾。卒多粃稗。臣竊以¶
保殘守闕。因狹就寡。乃暗主之事。非明君所為。豈可以光¶
陛下超世之宏圖。為大朝千載之盛美也。所宜闡崇令猷。¶
以立國典。綴敘舊書。以為邦紀。義在精審。理資端要。可以¶
範圍五帝。楷則萬古。彰陛下之聖明。禮不虛道者也。伏請¶
依唐會要所設門類。上自五帝。迄於聖朝。凡所施為。悉令¶
編次。凡關禮樂。無有闕漏。開元禮通典之書。包綜於內。名¶ 
<pb:KR4h0168_NKFB_0863-03a>
之曰六周禮。俾禮院掌之。太常博士如得其人。宜久其職。¶
年深則兼官在任。勿使旁轉。如是則助風教而彌隆。昇典¶
制於將替。隱覈前軌。聲施無窮者也。其二曰。夫樂者。以德¶
為本。以聲傳御。中出所以導志。外揚所以審政。有天地辰¶
宿。有軌數形色。有陰陽逆順。有離合隱見。天數五。地數六。¶
六五相合。故十一月至。生黃鍾。黃鍾者。同律之主。五音之¶
元宮也。元宮之諧於仲呂。母子也。傳於林鍾。夫婦也。迴於¶
大簇。父子也。聚於南呂。子婦也。兩陽必爭。二陰必乖。故抗¶
衡者多異。前五相追而後五相隨。葢繇是也。一章之中。凡¶
<pb:KR4h0168_NKFB_0863-03b>
有七閏。亥未巳丑酉午寅者。七閏之正也。日有盈縮之度。¶
月有遲速之期。故或進於前。或退於後。陰陽之理也。六鍾¶
六間十二節。凡二十有四位。聲氣之大率也。平分為七直¶
而畧其餘。則子寅卯巳未酉戌謂之羽。子寅辰午未酉亥¶
謂之宮。子丑卯巳未申戌謂之角。子卯辰巳未酉戌謂之¶
商。此四者。靡靡成章。峻而清厲。鄭衞之音也。與夫推歷生¶
律。以律命宮。九六之偶。旋相為宮。三正生天地之美。七宗¶
固陰陽之序者。於其通人神。宜歲功。生成範宜之德。紀協¶
長大之算。則精麤異矣。在乎審治亂。察盛衰。原性情。應形¶ 
<pb:KR4h0168_NKFB_0863-04a>
兆。則殊塗而同歸也。三正者。一為天。二為地。三為人。七宗¶
者。黃鍾為宮。大簇為商。姑洗為角。林鍾為徵。南呂為羽。應¶
鍾為變宮。蕤賓為變徵。角為木。商為金。宮為土。變徵為日。¶
變宮為月。徵為火。羽為水。龍角元龜天豕井侯主乎角。平¶
亢河鼓樓聚輿鬼主乎商。天根須女庖俎鳥啄主乎宮。辰¶
馬陰虛耗頭天都主乎變徵。大火兵封天高鳥翼主乎變¶
宮。龍尾元窒四兵天倡主乎徵。天津東壁參伐輹車主乎¶
羽。角之數六十有四。商之數七十有二。宮之數八十有一。¶
變徵之數五十有六。變宮之數四十有二。徵之數五十有¶
<pb:KR4h0168_NKFB_0863-04b>
四。羽之數四十有八。極商之數九十。陽之數一百二十有¶
八。陰之數一百一十有二。五音之數畢矣。神無形而有化。¶
處乎聲之門。故昭之以音。合之以算。音以定主。算以來象。¶
觸於耳而激於心。然後可言其樂也。其音五。其聲十二。其¶
調六十。雅部之樂也。其音四。其聲八。其調二十有四。胡部¶
之樂也。隋唐以來。樂兼夷夏。天寶之世。雅部大備。寶應之¶
後。音律漸衰。郊廟殿廷。舊事失次。洎黃巢盪覆京兆。鐘磬¶
皆毀。龍紀返正之歲。有司別創樂懸。乘風雖存。旋宮何在。¶
音範寖失。至今闕然。豈可以一時偶失之事。為百代無窮¶ 
<pb:KR4h0168_NKFB_0863-05a>
之制。何以訓正四方。綏和百神。軌物垂則。示人之極也。昔¶
唐虞歷載。頌聲方作。文武相繼。樂教大同。陛下布昭聖武。¶
彰信天下。宗社靈祗。聿監明德。所宜憲章成式。不失舊物。¶
原始以要終。體本以正未。使樂與天地同和。禮與天地同¶
節。伏請命博通之士。上自五帝。迄於聖朝。凡樂章沿革。總¶
次編錄。凡三絃之通。七絃之琴。十三絃之箏。二十絃之離。¶
二十五絃之瑟。三漏之籥。六漏之簥。七漏之笛。八漏之箎。¶
十三管之和。十七管之笙。十九管之巢。二十三管之簫。皆¶
列譜記。對而合之。類從聲等。雖異必通。編於歷代樂錄之¶
<pb:KR4h0168_NKFB_0863-05b>
後。永為定式。名之大周正樂。俾樂寺掌之。依文教習。務在¶
齊肅。如是則可以移風俗。和上下。和順之象著。則嘉盛之¶
德備。則六變至幽深。九奏達高明。知樂之為大者也。其三¶
曰。夫政者正也。以正率下。下思盡誠。則上無闕政。人能持¶
政。非政持人。若失人而務政。則雖勤而何益。故人道敏政。¶
政在擇人。擇人之先。自相而始。登庸廊廟。則有經啟措置¶
之權。八侍帷幄。則有將近承弼之任。機事攸綜。號令攸發。¶
平章於百揆。維制於四方。不可不重也。唐末政出中要。輕¶
於爰立。才處輔相之任。便兼公揆之官。卿大夫奔競公行。¶ 

<pb:KR4h0168_NKFB_0863-06a>

禮讓道息。未得之日。則以致身富貴為馳騖。既得之後。則¶
以與國休戚為憂虞。乃三緘於統要之司。獨善於兼濟之¶
職。但思解密勿之務。守崇重之官。逍遙林亭。保安宗族。於¶
身之謀甚利。於國之效如何。方今宰臣。實罄忠力。燮和元¶
化。則歲以之豐稔。攸敘彞倫。則時以之雍靖。上無闕政。下¶
無異議。固能明舉賢才。羅濟經畧也。伏請令宰臣於南宮¶
三品之中。兩省給舍已上。有能經營國家。寧衞社稷者。具¶
名以舉。若陛下素諳才業。上符定制。則輔相公揆之授。誠¶
<pb:KR4h0168_NKFB_0863-06b>
亦得宜。陛下嚮不知名。或官品未稱。則令以本官權知政¶
事。若尚書承郎權知政事。則兼散騎常侍之官。陛下歲年¶
之間。察其為作。如能興利除害。獻可替否。進賢才。退不肖。¶
則遷其官。加其秩。官高者則受平章事。未高者但循資而¶
轉。且令權知。如其非才。即便守本官。罷知政事。讓其舉主。¶
令廷謝知過。亦繇子玉敗軍。令尹當責之義也。書曰試可¶
乃已。又曰歷試諸艱。今班行之中。有員無職者大半。可令¶
量才授任。臨事制宜。出則以公務效試。入則以舊位登敘。¶
任事者有賞。不任事者當黜。黜陟既明。天下自正。此則為¶
政之道畢矣。其四曰。刑者。五行之鞭策。五性之權衡。下民¶ 
<pb:KR4h0168_NKFB_0863-07a>
之隄防。有國之紀律。自古五刑之設。期於無刑。仲尼曰。民¶
有輕辜。必求其善。以赦其過。民有大罪。必原其故。以輔其¶
化。如有死罪。期使之生。則其善也。刑肅俗弊。禮謂疵國。勝¶
殘去殺。傳稱善人。昔漢文斷獄四百。殆致刑措。唐朝貞觀¶
之世。歲決死罪二人。今陛下恤刑慎獄。義權情恕。非不至¶
也。而天下冒禁麗法者甚眾。殊死大辟者頗多。葢繇未塞¶
其源而理其著者也。省刑之要。厥有二端。一者謹吏。二者¶
息盜。謹吏在乎責長。息盜在乎類取。吳姬㣥笑。孫武加戮¶
於隊長。此責長之明效也。襄民不道。班伯得賊於首豪。此¶
<pb:KR4h0168_NKFB_0863-07b>
息盜之良術也。夫一縣之政。總於令長。令長正。下吏自肅。¶
一州之權。統於牧守。牧守繆。僚屬必濫。濫之與肅。上使然¶
也。近代下民之訟。多訟令佐。敢訴牧守。十中或一。訟令佐¶
者。皆得理察。訟牧守者。十無一問。縱或詰之。而歸罪陪隸¶
者眾矣。斧鉞不用。刀鋸日弊。古人恥之。典刑不阿貴賤。貴¶
猶當罰。賤者自戒。如是則官吏畏法。刑損其半矣。而又除¶
其寇盜。使無逸越。除盜之術。大概有三。一者。使賤人徒侶。¶
自相糾告。糾告不虛。則以所告賊產之半。賞其告者。或一¶
人能告十賊。亦以十賊半產與之。親屬之間。此許容隱。在¶ 
<pb:KR4h0168_NKFB_0863-08a>
於用權救弊。亦可暫更。今後有骨肉為非。許令首告。然所¶
被告者。不可令至極刑。傷宗族之情。失風教之義。只令通¶
指同行徒侶。則除惡甚多。骨肉所首之人。特與疎放。如是¶
則同惡自相疑阻。爭先於陳告。骨肉欲保其親。競來於原¶
首。此息盜之上策也。二者。如鄭州新鄭一縣。團結鄉社之¶
人。名為義營。分立將佐。一戶為賊。則累其一村。一戶被刼。¶
則罪其一將。大舉鼓聲之所。壯丁雲集。賊徒至多。不過一¶
二十數。義營所聚。動及百人。賊人奔逃。無有免者。見今鄭¶
州封內。唯新鄭獨免敓勷。頃歲尉氏強民。潛往密縣行刼。¶
<pb:KR4h0168_NKFB_0863-08b>
迴入新鄭疆界。殺獲苦無漏遺。豈止自部之中。不留凶慝。¶
兼令涉境之寇。難出網羅。此息盜之中策也。三者。有賊之¶
後。村人報鎮。鎮將詣村驗蹤。團保限外不能獲賊。眾罰鎮¶
戌。此息盜之下策也。如是則奸盜漸息。刑又損其半矣。何¶
慮漢文之年。貞觀之世。不在於今時矣。其五曰。農者。至正¶
之道。自然之資。為邦大本。當今急務。欲國家之康濟。在府¶
庫之充盈。欲府庫之充盈。在田疇之修闢。人力可以課致。¶
地利可以計生。若地利有遺。人力不勸。欲邦寧本固。化洽¶
時雍。不可得也。今宰牧怠職。百姓怠業。曠土不墾。履畝是¶ 
<pb:KR4h0168_NKFB_0863-09a>
憂。但隨宜以耕耘。惟天時而是賴。苟有水旱。其將奈何。危¶
殆之機。在乎返掌。晉朝開運之歲。即其驗歟。夫欲富國強¶
兵。愛民利物。興事任力。崇德尊道。敷至化。恢長御。革頺風。¶
洽豐澤。無不繇家給人足。而馴至其道也。家給人足。始於¶
務農。務農之原。實有三術。一曰廣田。二曰已債。三曰節費。¶
廣田則所獲豐羨。已債則儲積可保。節費則歲計有餘。今¶
民不廣田。良有以也。葢慮無盡地之稼。括為稅簿。則并竭¶
所收。輸不滿要。誰不懼也。晉漢二代。累發德音。使民多種¶
廣耕。只以舊額供賦。既種之後。旋以見苗計租。以至倉箱¶
<pb:KR4h0168_NKFB_0863-09b>
匱空。鄉井愁歎。先皇享御之始。赦書節文之中。亦勸民勤¶
勞。不殊前意。至今曠隙之地。荒萊不開。繇於誠信前失。民¶
無固志者也。夫為政之先。莫若著信。商君移木。豈禮也哉。¶
葢使人信之。則無不治也。陛下宜散下明詔。使民廣田。但¶
輸舊租。永不簡案。上言宗廟。以表至誠。令州郡懸法之所。¶
刻石示民。民必信之。而田廣矣。田廣則多獲。多獲則民足。¶
王者藏於天下。實一國之富完。此廣田之上策也。小畝步¶
百。周之制也。中畝二百四十。漢之制也。大畝三百六十。齊¶
魯之制也。今所用者。漢之中畝。若步以大畝之田。輸其中¶ 
<pb:KR4h0168_NKFB_0863-10a>
畝之稅。或額不敷舊。則虛加滿之。逮於次年。而田自多矣。¶
此廣田之中策也。前所言已債節費。利莫大焉。今編戶之¶
甿。以債成俗。賦稅之外。罄不償債。收獲纔畢。率無囷倉。官¶
有科折之弊。私有酺醵之緡。倍稱速息。半價速賣。則利貸¶
一斗。而償四斗矣。欲民不困。豈可得哉。此外鄉閭之中。嘗¶
有酒食之耗。謟僧佞佛。相扇成風。且瑞雪甘雨和風所致。¶
非為一鄉一里委曲而降。小民無知。競作齋賽。一歲之內。¶
數數有之。是則債利之刼民也。將倍於公賦。齋賽之蠧民¶
也。又等於王租。欲民之饒。終不可致。莫若已債節費。歸利¶
<pb:KR4h0168_NKFB_0863-10b>
於民。起於來年。不得通債。今歲見償之者。但令以本債償¶
之。留其利餘。為民不債之備。則民食資半矣。夫陽秋之候。¶
豺獺尚祭。民祭里社。自古而然。宜於二社之辰。得以祭餘。¶
共相飲食。其餘祈禱散賽之事。嚴禁罷之。則民食又資其¶
半矣。民食既足。則民力普存。民力普存。則穡事敦業。穡事¶
敦業。財用益豐。因其利而利之。則國富刑清。天下知禮節¶
矣。其六曰。兵者。所以成武功。遏亂畧。行天討。順人心。混一¶
區宇。昭宣文德。三五之代。不能去兵。故軒戰阪泉。堯征丹¶
浦。西伯戡黎之誥。成王踐奄之誓。即其前躅也。陛下卜世¶ 
<pb:KR4h0168_NKFB_0863-11a>
之數。莫知其紀。五德所正涖。萬方之率從。未占而孚契人¶
心。不戒而謀同時利。惟淮南李景。負固不賓。陛下神畧內¶
融。大權潛運。整軍經武。[:#AS-8BE1:●]往忽來。戎路一巡。則八州降附。¶
靈旗再指。則四塞蕩平。歸命者一一皆存。來戰者萬萬無¶
免。偏師獻捷。迨有百數。仁贍交背以請命。壽春全城而北¶
遷。淮上咽喉。古來未有。命以衆擊寡。以尊伐卑。以正破偽。¶
以強陵弱。鮮不克矣。然兵道貴速。速則惠民。在敵境者。免¶
驅掠俘馘之無期。處內地者。免資糧供億之為役。荊湖兩¶
浙。並有舟師。聞其水戰之利。勝於淮寇。皆未肯協心齊力。¶
<pb:KR4h0168_NKFB_0863-11b>
犄角成功者。蓋慮吞韓併魏。滅虞兼虢。唇亡齒寒。勢之懼¶
也。陛下宜分命使臣。諭其成策。錫之以丹書鐵契。質之以¶
左宗右社。其三方協同大舉。如秣陵淪陷。南服懷柔。則元¶
功盛勳。當崇賞厚報。俾百世傳襲。保其江山。旌旗服章。僚¶
屬官秩。咸用舊制。朝廷弗詢。彼既得信誓之文。又蒙寬大¶
之詔。必能禀大君之神算。藉清廟之靈祥。親督蒙衝。橫江¶
長騖。李景必分兵禦拒。首尾支離。陛下乃躬御六師。方軌¶
南進。駐驛江北。圖惟厥成。則濠廬等州。可不攻而拔矣。¶ 

** 請禁諸鎮酷刑疏¶ 
:PROPERTIES:
:TITID: QTWTIT17428
:PERSID: QTWAUT2440
:END:

<pb:KR4h0168_NKFB_0863-12a>

臣伏覩名律例疏云。死刑者。古先哲王。則天垂象。本欲生¶
之。義期止殺。絞斬之坐。皆刑之極也。又准天成三年閏八¶
月二十三日勅。行極法日。宜不舉樂。減常膳。又刑部式。決¶
重杖一頓處死。以代極法。斯皆仁君哀矜不捨之道也。竊¶
以蚩尤為五虐之科。尚行鞭朴。漢祖約三章之法。止有死¶
刑。絞者筋骨相連。斬者頭項異處。大辟之目。不出兩端。淫¶
刑所興。近聞數等。蓋緣外地不守通規。肆率情性。或以長¶
釘貫篸人手足。或以短刀臠割人肌膚。乃至累朝半生半¶
<pb:KR4h0168_NKFB_0863-12b>
死。俾怨聲而上達。致和氣以有傷。將宏守位之仁。在峻惟¶
刑之令。欲乞特下明勅。嚴加禁斷。¶ 

** 陳政事疏¶ 
:PROPERTIES:
:TITID: QTWTIT17429
:PERSID: QTWAUT2440
:END:

臣伏覩御札。應內外臣寮。有所見所聞。並許上章議論者。¶
臣菲才寡識。備位曠官。仰承綸綍之言。聊貢芻蕘之說。其¶
一曰。伏以設官分職。授政任功。欲為政之有倫。在命官之¶
無曠。今朝廷多士。省寺華資。無事有員。十乃六七。止於計¶
月待奉。計年待遷。其中廉幹之人。不無愧恥之意。如非歷¶
試。何展公才。伏請改兩畿諸縣令及外州府五千戶上至¶
縣令為縣大夫。昇為從五品。下畿大夫見府尹。亦如令之¶ 
<pb:KR4h0168_NKFB_0863-13a>
儀。其諸州府縣大夫見本部長官。如賓從之禮。郎中員外¶
郎起居補闕拾遺侍御史殿中侍御史監察御史光祿少¶
卿以下四品。太常丞以下五品等。並得衣朱紫。為之滿日。¶
當在朝一任。約舊官遷二等。自拾遺監察除授迴日。即為¶
起居侍御史中行員外郎。若前官不是三署。即罷後一年。¶
方得求事。如此則士大夫足以陳力。賢不肖無以駕肩。各¶
繫否臧。明行黜陟。利民益國。斯實良規。其二曰。為國為家¶
之方。守穀守帛而已。二者不出於國。而出於民。其道在天。¶
其利在地。得其理者。蕃阜增積。失其理者。耗嗇焦勞。民之¶
<pb:KR4h0168_NKFB_0863-13b>
顓蒙。宜有勸教。伏請於齊民要術及四時纂要韋氏月錄¶
之中。采其關於田蠶園圃之事。集為一卷。下三司彫木版¶
廣印。頒下諸州。流布民間。¶ 

** 貞元泗州大水論¶ 
:PROPERTIES:
:TITID: QTWTIT17430
:PERSID: QTWAUT2440
:END:

夫水沴所具。厥有二理。一曰數。二曰政。天地有五德。一曰¶
潤。二曰暵。三曰生。四曰成。五曰動。五德者。陰陽之使也。陰¶
陽者。水火之本也。陰陽有常德。故水火有常分。奇耦收半。¶
盈虛有準。謂之通正。羨倍過亢。極無不至。謂之咎徵。二者¶
大期。率有常數。除之主始於淵獻。水之行紀於九六。凡千¶ 
<pb:KR4h0168_NKFB_0863-14a>
有七百二十有八歲為浩浩之會。當是時也。陰布固陽。澍¶
雨天下。百水灌注。漲其通川。岸不受餘。則旁吞原濕。科坎¶
平概。則漂墊方割。雖堯舜在上。臯夔佐政。亦不能弭其沴¶
也。過此以還。則係於時政。如其后辟狂妄以自率。權臣冒¶
昧以下專。政不明。賢不章。則苦雨數至。潦水積厚。非陰陽¶
之數也。貞元壬申之水。非數之期。乃政之感也。德宗之在¶
位也。啟導邪政。狎暱小人。裴延齡專利為心。陰潛引納。陸¶
贄有其位。棄其言。由是明明上帝。不駿其德。乃降常雨。害¶
於粢盛。百川沸騰。壞民廬舍。固其宜也。王者苟能修五政。¶
<pb:KR4h0168_NKFB_0863-14b>
崇五禮。禮不瀆。政不紊。則五日一霏微。十日一[:#AS-84FD:●]霂。十五¶
日一滂沱。謂之時雨。所以正五運之制節。占象晷刻。無有¶
差爽。則神農之世其驗歟。¶ 

* 陶穀¶ 
:PROPERTIES:
:PERSID: QTWAUT2441
:END:

穀字秀實。邠州新平人。本姓唐。避晉祖諱改焉。起家校書¶
郎。累拜中書舍人。仕漢為給事中。仕周為右散騎常侍。顯¶
德初授戶部侍郎。改翰林學士。三年遷兵部侍郎。加承旨。¶
六年加吏部侍郎。入宋。累官戶部尚書。開寶三年卒。¶ 

** 賜華山處士陳摶勅¶ 
:PROPERTIES:
:TITID: QTWTIT17431
:PERSID: QTWAUT2441
:END:

<pb:KR4h0168_NKFB_0863-15a>

朕以汝高謝人寰。棲心物外。養太浩自然之氣。應少微處¶
士之星。既不屈於王侯。遂甘隱於岩壑。樂我中和之化。慶¶
乎下武之期。而能遠涉山涂。暫來城闕。浹旬延遇。宏益居¶
多。白雲暫駐於帝鄉。好爵難靡於達士。昔唐堯之至聖。有¶
巢許為外臣。朕雖寡薄。庶遵前鑒。恐山中所闕。已令華州¶
刺史每事供須。乍返故山。履茲春序。緬懷高尚。當適所宜。¶
故茲撫問。想宜知悉。¶ 

** 紫芝白兔頌¶ 
:PROPERTIES:
:TITID: QTWTIT17432
:PERSID: QTWAUT2441
:END:
¶
<pb:KR4h0168_NKFB_0863-15b>

陛下嗣位之元年。歲次甲寅。薄伐太原。興六月之師。定王¶
業也。虎賁振旅。兵渡孟津。汜水獻紫芝三莖。煜煜分化。惹¶
度關之氣。越三載。歲在丙辰。親征淮夷。破十萬之衆。宣武¶
功也。戎輅旋軫。途次商唐。潁川獻白兔一頭。皎皎効質。凝¶
照社之光。謹案瑞應圖曰。王者恩霑行葦。則紫芝秀。五行¶
傳曰。國君德及昆蟲。則白兔馴。上宴息之暇。有時臨翫。覩¶
禎祥而修德。善馴擾之遂性。紫者昭萬物肇生之數。白者¶
叶太素返樸之義。芝為瑞也。左盤右屈。而自然成形。免之¶
異也。或白或蒼。亦不常其色。豈可使曠代嘉瑞。來者無聞。¶
今聖君儉德罷露臺。至仁祝疎羅。重林衡不時之禁。則草¶ 
<pb:KR4h0168_NKFB_0863-16a>
木茂矣。崇宗廟礿祭之禮。則禽魚樂矣。若然。則朱草蓂莢。¶
將擢秀於庭除。丹鳳麒麟。豈空遊於郊藪。下臣不佞。再拜¶
作頌。頌曰。¶ 

美哉靈草。邈矣明視。慶上帝之所臨。昭王者之嘉瑞。考其¶
詳。稽其事。芝為草也。豈奪朱而効靈。兔乃獸焉。取守黑而¶
為異。徵其薦瑞之日。俱在迴鸞之次。酌物情。順天意。吾君¶
當垂衣而治。¶ 

** 請疏理獄訟瘞埋病亡奏¶ 
:PROPERTIES:
:TITID: QTWTIT17433
:PERSID: QTWAUT2441
:END:

臣任監察御史日。畱臺西京。竊見臺司詳斷者。至於夫婦¶
<pb:KR4h0168_NKFB_0863-16b>
之間。小小爭訟。動引支證。淹滯積時。乃坊市死亡喪葬。又¶
須臺司判狀。奴婢病亡。又須檢驗。人吏貪狡。因此邀求。動¶
經旬時。不遂埋瘞。是臣目擊。常嫉弊訛者。¶ 

** 請禁伐桑棗奏¶ 
:PROPERTIES:
:TITID: QTWTIT17434
:PERSID: QTWAUT2441
:END:

竊以稼穡為生民之天。機杼乃豐財之本。是以金根在御。¶
王者用三推之儀。鞠衣載陳。后妃有躬桑之禮。則知自天¶
子至於庶人。不可斯須忽於農桑也。又司馬遷著書曰。齊¶
魯之間千畝桑。安邑千樹棗。其人與千戶侯等。伏見近年¶
以來。所在百姓。皆伐桑為柴。忘終歲之遠圖。趨一日之小¶ 
<pb:KR4h0168_NKFB_0863-17a>
利。既所司不禁。乃積習生常。苟桑柘漸稀。則繒帛須闕。三¶
數年內。國用必虧。雖設法課人種桑。且無及也。舊木已伐。¶
新木未成。不知絲[:#AS-92F9:⿰帛⿱丿糸]。欲憑何出。若以下民方困。不可禁之。¶
儻砍伐一空。所在如是。歲或不稔。衣食盡忘。饑凍逼身。須¶
為㣥盜。圖難於易。哲王令猷。作事謀始。有國常務。乞畱眷¶
覽。詢訪輔臣。欲望特下明勅。此後不得以桑棗為柴。官場¶
亦不許受納。州縣城門不令放入。及不得囊私置賣。犯者¶
請加重罪。¶ 

** 請郡牧不與卑冗官同班奏¶ 
:PROPERTIES:
:TITID: QTWTIT17435
:PERSID: QTWAUT2441
:END:
¶
<pb:KR4h0168_NKFB_0863-17b>

內外臣寮。正衙辭謝。內則諸司小吏。與宰相差肩。外則屬¶
郡末寮。共元戎接武。欲望宰臣使相。依舊押班。其郡牧藩¶
侯臺省少監長吏等。不得令部內本司卑冗官員。同班辭¶
謝。¶ 

** 請停廢教習舞郎奏¶ 
:PROPERTIES:
:TITID: QTWTIT17436
:PERSID: QTWAUT2441
:END:

前任太常少卿。伏見本寺見管教坊二舞。本戶州縣尹民。¶
若不盡免差徭。無緣投名鼓舞。況正殿會朝。已久停廢。其¶
見管人數等。每有淪亡。皆擬填補。既不曾教習。但虛免差¶
徭。伏乞且議停廢。勅樂工宜令教習舞郎。權且停廢。¶ 

<pb:KR4h0168_NKFB_0863-18a>

** 龍門重修白樂天影堂記¶ 
:PROPERTIES:
:TITID: QTWTIT17437
:PERSID: QTWAUT2441
:END:

祭法曰。法施於人則祀之。洛書曰。王者之瑞則圖之。世稱¶
白傅文行。此造化之功。蓋後之學者。若㣥鳥之宗鳳凰。百¶
川之朝滄海也。秉筆之士。由斯道而取位卿相者。十七人¶
焉。得不謂法施於人耶。王者之瑞耶。饗廟食畫雲臺可矣。¶
矧山椒遺像乎。陟彼高岡。慷慨前事。松凋宰樹。蕭瑟古埏¶
之上。伊注逝川。潺湲荒祠之下。歲月未積。棟宇將壞。考其¶
由。中和初黎民經之而弗勤。詢其制。長興末秦王修之而¶
<pb:KR4h0168_NKFB_0863-18b>
弗至。人神元感。屬在興運。今居守佐相太原武公。自許下¶
之撫三川也。登鄂坂。望太室。且曰。茲邑也。周公測景之地。¶
土圭在焉。吾當正厥躬。臨甸民。以報天子。既下車。闢污萊¶
以實倉廪。寬獄市以處豪猾。繇是十一之稅均。三千之條¶
省。暇日巡魏闕。過天街。又曰。茲地也。成王定鼎之郊。王氣¶
猶屬。吾當尋舊地。舉墜典。以壯皇居。遂上法象緯以嚴端¶
門。構鴻梁而跨洛水。繇是知拱辰之位肅。朝天之路通。三¶
載陟明。我無慚德。廣順三禩。歲在癸丑。暮春之初。予因芟¶
除入洛。獲謁拜上公。趨魏絳之庭。金石在列。入亞夫之戶。¶
棨㦸生風。初戢我以升降。視之禮也。復接我以酒漿。觀予¶ 
<pb:KR4h0168_NKFB_0863-19a>
志也。始三揖而進。終百拜而退。既予旋軫。相訪政事。對曰。¶
河橋破虜之勳。有京觀在。滹水禦守之畧。有金湯在。雖三¶
尺童子。盡能知之。予無可述。因以白公影堂為說。公曰。我¶
武臣也。惟干戈是執。昧俎豆之事。幸為我序白氏政績。及¶
修葺之義。俾後之聞者。足以勤為善而嚮令名。是吾志也。¶
雖百金不恡。矧土木乎。予曰。彼白公。服則儒士也。位則文¶
人也。當官隸事。烈有丈夫志。祗於批逆鱗。刺權幸。塞左道。¶
履平坦。鎮陽拒命也。指中人為制將。救日月之蝕。則戰士¶
心悅。武相遇盜也。責京尹討賊。犯雷霆之怒。則奸臣股慄。¶
<pb:KR4h0168_NKFB_0863-19b>
杭州救旱。因農隙而積湖水。龍門通嶮。出家財而鑿八灘。¶
著策數十篇。盡王佐之才。有文七十卷。導平生之志。向使¶
得其位而且久。行其道而不疑。以憲宗之神武。可繼文皇¶
也。元和之刑政。自同太宗也。必當華夏宅心。上東封之書。¶
蠻夷屈膝。納藳街之貢。豈直擒吳定蜀平一蔡州而已哉。¶
言粗畢。公聳身長揖而言曰。異乎昔之所聞。若此則白公¶
之才美。實輔相之英者。豈徒丈夫耶。子其行矣。予果得修¶
之。予歸朝未再旬。邸吏捧公書相授。具報訖事。穀乏口才。¶
加之性嬾。蟠桃拂漢。非尺箠可量。直以與公問答疏之如¶ 
<pb:KR4h0168_NKFB_0863-20a>
右。別刊貞珉。¶ 

** 義成軍節度使贈太保史匡翰碑銘(并序)¶ 

:PROPERTIES:
:TITID: QTWTIT17438
:PERSID: QTWAUT2441
:END:

(上闕)輔蜀望帝之洪苗。楚倚相之厥裔。迨於戰國。世為史¶
官。周崇江漢之祠。已疏王爵。漢重金張之族。遂寵侯封。令¶
望不衰。奇才閒出。長江激浪。下嶓冡以方舟。寶劍騰晶。發(¶
闕五字)積善所宜於有後。享富貴者累朝。大勳不可以中微。¶
啟茅土者數世。事詳圖牒。功備鼎彞。大王父諱懷清。皇任¶
安慶九府都督。王父諱敬思。皇任安慶九府都督。顯考諱¶
<pb:KR4h0168_NKFB_0863-20b>
建(闕六字)兼九府都督。贈太保。公即太保長子也。分太白之¶
精。禀峒山之英。笑腐儒之老一經。拜神姝而學五兵。懷鼓¶
篋之心。行有餘力。蘊飛箝之辨。似不能言。天祐中。王室寖(¶
闕六字)陸之龍蛇競鬬。生郊之戎馬成㣥。時(闕一字)宗已合樂(¶
闕一字)將圖義舉。定玉帳一匡之畧。提金壇百勝之師。戰於¶
兩河。決平多壘。以公人才地望。宜副頒條。起家(闕六字)代州¶
副使。以勞加銀青光祿大夫檢校太子賓客兼監察御史。¶
改遼州副使。兼領九府都督。同光初。莊皇受命。梁祚告終。¶
騏驎鬬於東陵。熒惑入於南斗。負(闕六字)雖曰一家橫戈。而¶
猛士守方。未安四鄙將寧邊徼。特委警巡。以九府都督充¶
嵐¶ 
<pb:KR4h0168_NKFB_0863-21a>
憲朔等州都遊奕使。解職授天雄軍牢城都指揮使。遷檢¶
校刑部尚書兼御史大夫上柱(闕六字)恩遽降。時議為輕。遙¶
領首城。仍兼九府。轉檢校戶部尚書潯州刺史。未幾改天¶
雄軍步軍都指揮使刺史如故。明年遷侍衞彰聖馬軍都¶
指揮使。兼九府都督(闕六字)也八(闕一字)大定。萬國來朝。將竇¶
憲於騎軍。已平敵國。牧寇恂於河內。俾惠一方。授檢校司¶
空懷州刺史。政成。轉控鶴都指揮使。加金紫階。兼和州刺¶
史駙馬都尉。虎賁三百(闕六字)魏闕九重。謹門闌於清禁。圃¶
田待理。漢殿掄材。功臣旌佐國之石。出牧奉專城之寄。渤¶
<pb:KR4h0168_NKFB_0863-21b>
海守布解繩之政。化洽下車。淮陰侯有授鉞之才。(闕一字)膺¶
推轂。謀於良帥。屬在舊勳。(闕六字)鷹揚之勞。軾前熊伏。寧淹¶
豹變之期。齋壇峻而金鼓嚴。麻案宣而油幢出。漢壘接平¶
陽之第。禹河連沁水之封。控梁苑之西郊。殷乎威望。撫國¶
僑之遺俗。綽有政聲。當四(闕六字)命之為伯。加食邑通前五¶
百戶。方司外禦。俄迫內艱。居喪爰疚於塊苫。有司不避於¶
金革。大君有命。難違燾土之恩。開國承家。遂奉墨縗之制。¶
授起復冠軍(闕五字)吾衞大將軍員外置同正員依前充節¶
度使。列旌旗於衞幕。再勵分憂。泣風雨於梁山。難勝永慕。¶ 

<pb:KR4h0168_NKFB_0863-22a>

海運方遠。峯摧若何。遺封章而不忘戴君。對符印而猶思¶
擇帥。三陽莫辯。(闕五字)之鍼六合至寬。無處問迴生之草。管¶
輅慊與才之歎。仲尼興有命之言。名不遂而功不成。生何¶
足貴。令其終而善其始。歿且奚寃。以天福七年三月十六¶
日寢疾薨於鎮。享年四十(闕五字)人罷市。年光似箭。訝天道¶
於張弓。日遞高舂。輟時情於相杵。有詔贈太保。喪葬之儀。¶
並從加等。越明年太歲在癸卯孟夏四月二十有三日庚¶
午。歸葬於北京太原(闕五字)也。銘旌前導。鹵簿分行。何須陶¶
<pb:KR4h0168_NKFB_0863-22b>
氏牛眠。方為吉地。不待滕公馬立。自得佳城。載惟積慶之¶
家。須及莫京之允。尚魯國大長公主。車服有容。實殷帝之¶
歸妹。穠華(闕五字)之王姬半枯旋歎於未亡。一慟俄聞於晝¶
哭。風飄寶匣。飜成別鶴之悲。塵暗妝臺。永結孤鸞之恨。嗣¶
子四人。長曰彥容。宮苑使湊州刺史。次曰彥澄彥琪。並西¶
頭供奉官。幼(闕五字)州別駕。以于公之陰隲。門合容車。以鄧¶
氏之舊親。家宜藏策。寵既隆於奕世。榮豈讓於重侯。近朝¶
以來。莫之比也。嘻。以公之忠肅恭懿。宜慈惠和。求福罔回。¶
見義有勇。秉(闕五字)達招延無間於後生。不積財而(闕一字)務¶
藏書。不憂家而唯思報國。求諸時彥。我無(闕一字)焉。宜乎享¶ 
<pb:KR4h0168_NKFB_0863-23a>
大年。躋極品。上擊九萬里。直聳一千尋。而陽報無徵。天賦¶
有限。極公侯伯子男(闕六字)生而無成。守溫良恭儉讓之言。¶
得以謂沒而不朽。將傳來裔。期播徽音。合從魯國之襃。方¶
盡延陵之美。臣才非日地。職在(闕二字)仰(闕五字)功聞(闕一字)家(¶
闕一字)之(闕一字)德虔遵睿旨。強綴斯文。屬詞而徒罄揄揚。序¶
事而多慚漏(闕一字)鞠躬抒思。再拜銘勳。將招岱岳之魂。輒¶
效楚詞之意。銘曰。¶ 

(闕五字)惠且貞。事明君兮信而誠。藏策書於周廟。(闕一字)征¶
轂於漢宮。年既謝兮時正來。河方誓兮山告頹。訝陰隲而¶
<pb:KR4h0168_NKFB_0863-23b>
已矣。歎陽報而哀哉。(闕八字)帝鄉丹旐悠兮下山陽。隔兩鄉¶
之明月。陟千里之宏崗。龜告吉兮蓍定臧。年惟利兮日其¶
長。縈蔓草於原上。揭豐碑於路旁。(闕)兆鶴且白兮來翔。傳¶
千(闕一字)兮萬代。播蘭杜之芬芳。¶ 

* 楊昭儉¶ 
:PROPERTIES:
:PERSID: QTWAUT2442
:END:

昭儉字仲寶。京兆長安人。後唐長興中進士。歷殿中侍御¶
史。仕晉。累遷中書舍人。周顯德中為翰林學士。改御史中¶
丞。出為武勝軍節度行軍司馬。入宋。累官禮部尚書。太平¶
興國二年卒。¶ 

<pb:KR4h0168_NKFB_0863-24a>

** 諫宥張彥澤疏¶ 
:PROPERTIES:
:TITID: QTWTIT17439
:PERSID: QTWAUT2442
:END:

天子君臨四海。日有萬幾。懋建諍臣。彌縫其闕。今則諍臣¶
雖設。言路不通。藥石之論。不達於聖聰。而邪佞之徒。取容¶
於左右。御史臺紀綱之府。彈糾之司。銜寃者固當昭雪。為¶
蠧者難免放流。陛下臨御以來。寬仁太甚。徒置兩司。殆如¶
虛器。遂令節使慢侮朝章。屠害幕吏。始訴寃於丹闕。反執¶
送於本藩。苟安跋扈之心。莫恤寃抑之苦。願回睿斷。誅彥¶
澤以謝軍吏。¶ 
¶
<pb:KR4h0168_NKFB_0863-24b>

¶
