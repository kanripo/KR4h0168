#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID KR4H0168
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:KR4h0168_NKFB_0555-21a> 
#+PROPERTY: JUAN 0556
欽定全唐文卷五百五十六¶ 

<pb:KR4h0168_NKFB_0556-01a>
　韓愈(十)¶ 

** 送楊少尹序¶ 
:PROPERTIES:
:TITID: QTWTIT11097
:PERSID: QTWAUT1455
:END:

昔疏廣受二子以年老。一朝辭位而去。於時公卿設供張。¶
祖道都門外。車數百兩。道路觀者多歎息泣下。共言其賢。¶
漢史既傳其事。而後世工畫者又圖其跡。至今照人耳目。¶
赫赫若前日事。國子司業楊君巨源。方以能詩訓後進。一¶
旦以年滿七十。亦白丞相去歸其鄉。世常說古今人不相¶
及。今楊與二疏。其意豈異也。予忝在公卿後。遇病不能出。¶
不知楊侯去時。城門外送者幾人。車幾兩。馬幾匹。道旁觀¶
<pb:KR4h0168_NKFB_0556-01b>
者。亦有歎息知其為賢以否。而太史氏又能張大其事為¶
傳繼二疏踪跡否。不落莫否。見今世無工畫者。而畫與不¶
畫。固不論也。然吾聞楊侯之去。丞相有愛而惜之者。白以¶
為其都少尹。不絕其祿。又為歌詩以勸之。京師之長於詩¶
者。亦屬而和之。又不知當時二疏之去。有是事否。古今人¶
同不同。未可知也。中世士大夫以官為家。罷則無所於歸。¶
楊侯始冠。舉於其鄉。歌鹿鳴而來也。今之歸。指其樹曰。某¶
樹吾先人之所種也。某水某邱吾童子時所釣遊也。鄉人¶ 
<pb:KR4h0168_NKFB_0556-02a>
莫不加敬。誡子孫以楊侯不去其鄉為法。古之所謂鄉先¶
生沒而可祭於社者。其在斯人歟。其在斯人歟。¶ 

** 送水陸運使韓侍御歸所治序¶ 
:PROPERTIES:
:TITID: QTWTIT11098
:PERSID: QTWAUT1455
:END:

六年冬。振武軍吏走驛馬詣闕告饑。公卿廷議。以轉運使¶
不得其人。宜選才幹之士往換之。吾族子重華適當其任。¶
至則出贓罪吏九百餘人。脫其桎梏。給耒耜與牛。使耕其¶
傍便近地。以償所負。釋其粟之在吏者四十萬斛不徵。吏¶
得去罪死假種糧齒平人。有以自效。莫不涕泣感奮。相率¶
盡力以奉其令。而又為之奔走經營。相原隰之宜。指授方¶
<pb:KR4h0168_NKFB_0556-02b>
法。故連二歲大熟。吏得盡償其所亡失四十萬斛者。而私¶
其贏餘。得以蘇息。軍不復饑。君曰。此未足為天子言。請益¶
募人為十五屯。屯置百三十人。而種百頃。令各就高為堡。¶
東起振武。轉而西過雲州界。極於中受降城。出入河山之¶
際。六百餘里。屯堡相望。寇來不能為暴。人得肆耕其中。少¶
可以罷漕輓之費。朝廷從其議。秋果倍收。歲省度支錢千¶
三百萬。八年。詔拜殿中侍御史。錫服朱銀。其冬來朝。奏曰。¶
得益開田四千頃。則盡可以給塞下五城矣。田五千頃。法¶
當用人七千。臣令吏於無事時督習弓矢。為戰守備。因可¶ 
<pb:KR4h0168_NKFB_0556-03a>
以制虜。庶幾所謂兵農兼事。務一而兩得者也。大臣方持¶
其議。吾以為邊軍皆不知耕作。開口望哺。有司常僦人以¶
車船自他郡往輸。乘沙逆河。遠者數千里。人畜死。蹄踵交¶
道。費不可勝計。中國坐耗。而邊吏恒苦食不繼。今君所請¶
田。皆故秦漢時郡縣地。其課績又已驗白。若從其言。其利¶
未可遽以一二數也。今天子方舉㣥策。以收太平之功。寧¶
使士有不盡用之歎。懷奇見而不得施設也。君又何憂。而¶
中臺士大夫亦同言。侍御韓君前領三縣。紀綱二州。奏課¶
常為天下第一。行其計於邊。其功烈又赫赫如此。使盡用¶
<pb:KR4h0168_NKFB_0556-03b>
其策。西北邊故所沒地。可指期而有也。聞其歸。皆相勉為¶
詩以推大之。而屬余為序。¶ 

** 送權秀才序¶ 
:PROPERTIES:
:TITID: QTWTIT11099
:PERSID: QTWAUT1455
:END:

伯樂之廄多良馬。卞和之匱多美玉。卓[:#AS-FE43:●]¶ 
[:#AS-FBEC:●]斗[:#AS-9061:⿰王褱]怪之士。宜乎游於¶
大人君子之門也。相國隴西公既平汴州。天子命御史大¶
夫吳縣男為軍司馬。門下之士權生實從之來。權生之貌。¶
固若常人耳。其文辭引物連類。窮情盡變。宮商相宣。金石¶
諧和。寂寥乎短章。舂容乎大篇。如是者閱之累日而無窮¶
焉。愈常觀於皇都。每年貢士至千餘人。或與之游。或¶ 
<pb:KR4h0168_NKFB_0556-04a>
得其文。若權生者。百無一二焉。如是而將進於明有司。重¶
之以吳縣之知。其果有成哉。於是咸賦詩以贈之。¶ 

** 送湖南李正字序¶ 
:PROPERTIES:
:TITID: QTWTIT11100
:PERSID: QTWAUT1455
:END:

貞元中。愈從太傅隴西公平汴州。李生之尊府以侍御史¶
管汴之鹽鐵。日為酒殺羊享賓客。李生則尚與其弟學讀¶
書習文辭。以舉進士為業。愈於太傅府年最少。故得交李¶
生父子閒。公薨軍亂。軍司馬從事皆死。侍御亦被讒為民¶
日南。其後五年。愈又貶陽山令。今愈以都官郎守東都省。¶
侍御自衡州刺史為親王長史。亦留此掌其府事。李生自¶
<pb:KR4h0168_NKFB_0556-04b>
湖南從事請告來覲。於時太傅府之士。惟愈與河南司錄¶
周君巢獨存。其外則李氏父子。相與為四人。離十三年。幸¶
而集處。得燕而舉一觴相屬。此天也。非人力也。侍御與周¶
君。於今為先輩成德。李生溫然為君子。有詩八百篇。傳詠¶
於時。惟愈也業不益進。行不加修。顧惟未死耳。往拜侍御。¶
謁周君。抵李生。退未嘗不發媿也。往時侍御有無盡費於¶
朋友。及今則又不忍其三族之寒饑。聚而館之。疏遠畢至。¶
祿不足以養。李生雖欲不從事於外。其勢不可得已也。重¶
李生之還者皆為詩。愈最故。故又為序云。¶ 

<pb:KR4h0168_NKFB_0556-05a>

** 送石處士序¶ 
:PROPERTIES:
:TITID: QTWTIT11101
:PERSID: QTWAUT1455
:END:

河陽軍節度御史大夫烏公為節度之三月。求士於從事¶
之賢者。有薦石先生者。公曰。先生何如。曰。先生居嵩邙穀¶
之閒。冬一裘。夏一葛。食朝夕飯一盂。蔬一盤。人與之錢則¶
辭。請與出遊。未嘗以事辭。勸之仕不應。坐一室。左右圖書。¶
與之語道理。辨古今事當否。論人高下。事後當成敗。若河¶
決下流而東注。若駟馬駕輕車就熟路。而王良造父為之¶
先後也。若燭照數計而龜卜也。大夫曰。先生有以自老。無¶
<pb:KR4h0168_NKFB_0556-05b>
求於人。其肯為某來耶。從事曰。大夫文武忠孝。求士為國。¶
不私於家。方今寇集於恒。師環其疆。農不耕收。財粟殫亡。¶
吾所處地。歸輸之塗。治法征謀。宜有所出。先生仁且勇。若¶
以義請而彊委重焉。其何說之辭。於是譔書詞。具馬幣。卜¶
日以授使者。求先生之廬而請焉。先生不告於妻子。不謀¶
於朋友。冠帶出見客。拜受書禮於門內。宵則沐浴戒行事。¶
載書冊。問道所由。告行於常所來往。晨則畢至。張上東門¶
外。酒三行。且起。有執爵而言者曰。大夫真能以義取人。先¶
生真能以道自任。決去就。為先生別。又酌而祝曰。凡去就¶
出處何常。惟義之歸。遂以為先生壽。又酌而祝曰。使大¶ 
<pb:KR4h0168_NKFB_0556-06a>
夫恒無變其初。無務富其家而饑其師。無甘受佞人而外¶
敬正士。無味於諂言。惟先生是聽。以能有成功。保天子之¶
寵命。又祝曰。使先生無圖利於大夫。而私便其身圖。先生¶
起拜祝辭曰。敢不敬蚤夜以求從祝規。於是東都之人士。¶
咸知大夫與先生。果能相與以有成也。遂各為歌詩六韻。¶
退。愈為之序云。¶ 

** 送溫處士赴河陽軍序¶ 
:PROPERTIES:
:TITID: QTWTIT11102
:PERSID: QTWAUT1455
:END:

伯樂一過冀北之野而馬㣥遂空。夫冀北馬多天下。伯樂¶
雖善知馬。安能空其㣥耶。解之者曰。吾所謂空。非無馬也。¶
<pb:KR4h0168_NKFB_0556-06b>
無良馬也。伯樂知馬。遇其良輒取之。㣥無留良焉。苟無良。¶
雖謂無馬。不為虛語矣。東都固士大夫之冀北也。恃才能¶
深藏而不巿者。洛之北涯曰石生。其南涯曰溫生。大夫烏¶
公以鈇鉞鎮河陽之三月。以石生為才。以禮為羅。羅而致¶
之幕下。朱數月也。以溫生為才。於是以石生為媒。以禮為¶
羅。又羅而致之幕下。東都雖信多才士。朝取一人焉拔其¶
尤。暮取一人焉拔其尤。自居守河南尹以及百司之執事。¶
與吾輩二縣之大夫。政有所不通。事有所可疑。奚所諮而¶
處焉。士大夫之去位而巷處者。誰與嬉遊。小子後生。於何¶ 
<pb:KR4h0168_NKFB_0556-07a>
考德而問業焉。搢紳之東西行過是都者。無所禮於其廬。¶
若是而稱曰。大夫烏公一鎮河陽。而東都處士之廬無人¶
焉。豈不可也。夫南面而聽天下。其所托重而恃力者。惟相¶
與將耳。相為天子得人於朝廷。將為天子得文武士於幕¶
下。求內外無治。不可得也。愈縻於茲。不能自引去。資二生¶
以待老。今皆為有力者奪之。其何能無介然於懷耶。生既¶
至。拜公於軍門。其為吾以前所稱為天下賀。以後所稱為¶
吾致私怨於盡取也。留守相公首為四韻詩歌其事。愈因¶
推其意而序之。¶ 
¶
<pb:KR4h0168_NKFB_0556-07b>

** 送鄭尚書序¶ 
:PROPERTIES:
:TITID: QTWTIT11103
:PERSID: QTWAUT1455
:END:

嶺之南。其州七十。其二十二隸嶺南節度府。其四十餘分¶
四府。府各置帥。然獨嶺南節度為大府。大府始至。四府必¶
使其佐啟問起居。謝守地不得即賀以為禮。歲時必遣賀¶
問。致水土物。大府帥或道過其府。府帥必戎服。左握刀。右¶
屬弓矢。帕首袴鞾迎郊。及既至。大府帥先入據館。帥守屏。¶
若將趨入拜庭之為者。大府與之為讓。至一再。乃敢改服¶
以賓主見。適位執爵皆興拜。不許乃止。虔若小侯之事大¶
國。有大事。諮而後行。隸府之州。離府遠者至三千里。懸隔¶ 
<pb:KR4h0168_NKFB_0556-08a>
山海。使必數月而後能至。蠻夷悍輕。易怨以變。其南州皆¶
岸大海。多洲島。颿風一日踔數千里。漫瀾不見蹤跡。控御¶
失所。依險阻。結黨仇。機毒矢。以待將吏。撞搪呼號。以相和¶
應。蜂屯蟻雜。不可爬梳。好則人。怒則獸。故常薄其征入。節¶
而疎目。時有所遺漏。不究切之。長養以兒子。至紛不可治。¶
乃草薙而禽獮之。盡根株痛斷乃止。其海外雜國。若躭浮¶
羅流求毛人夷亶之州。林邑扶南真臘于陀利之屬。東南¶
際天地以萬數。或時候風潮。朝貢蠻胡賈人。舶交海中。若¶
嶺南帥得其人。則一邊盡治。不相寇盜賊殺。無風魚之災。¶
<pb:KR4h0168_NKFB_0556-08b>
水旱癘毒之患。外國之貨日至。珠香象犀玳瑁奇物。溢於¶
中國。不可勝用。故選帥常重於他鎮。非有文武威風知大¶
體可畏信者。則不幸往往有事。長慶三年四月。以工部尚¶
書鄭公為刑部尚書兼御史大夫往踐其任。鄭公嘗以節¶
鎮襄陽。又帥滄景德棣。歷河南尹華州刺史。皆有功德可¶
稱道。入朝為金吾將軍散騎常侍工部侍郎尚書。家屬百¶
人。無數畝之宅。僦屋以居。可謂貴而能貧。為仁者不富之¶
效也。及是命。朝廷莫不悅。將行。公卿大夫士苟能詩者。咸¶
相率為詩。以美朝政。以慰公南行之思。韻必以來字者。¶ 

<pb:KR4h0168_NKFB_0556-09a>

所以祝公成政而來歸疾也。¶ 

** 送鄭十校理序¶ 
:PROPERTIES:
:TITID: QTWTIT11104
:PERSID: QTWAUT1455
:END:

祕書御府也。天子猶以為外且遠。不得朝夕視。始更聚書¶
集賢殿。別置校讎官。曰學士。曰校理。常以寵丞相為大學¶
士。其他學士。皆達官也。校理則用天下之名能文學者。苟¶
在選。不計其秩次。惟所用之。由是集賢之書盛積。盡祕書¶
所有。不能處其半。書日益多。官日益重。四年。鄭生涵始以¶
長安尉選為校理。人皆曰。是宰相子。能恭儉守教訓。好古¶
<pb:KR4h0168_NKFB_0556-09b>
義施於文辭者。如是而在選。公卿大夫家之子弟。其勸耳¶
矣。愈為博士也。始事相公於祭酒。分教東都生也。事相公¶
於東太學。今為郎於都官也。又事相公於居守。三為屬吏。¶
經時五年。觀道德於前後。聽教誨於左右。可謂親薰而炙¶
之矣。其高大遠密者。不敢隱度論也。其勤已而務博施。以¶
已之有。欲人之能。不知古君子何如耳。今生始進仕。獲重¶
語於天下。而慊慊若不足。真能守其家法矣。其在門者。可¶
進賀也。求告來寧。朝夕侍側。東都士大夫不得見其面。於¶
其行日。分司吏與留守之從事。竊載酒殽。席定鼎門外。盛¶
賓客以餞之。既醉。各為詩五韻。且屬愈為序。¶ 

<pb:KR4h0168_NKFB_0556-10a>

** 送汴州監軍俱文珍序¶ 
:PROPERTIES:
:TITID: QTWTIT11105
:PERSID: QTWAUT1455
:END:

今之天下之鎮。陳留為大。屯兵十萬。連地四州。左准右河。¶
抱負齊楚。濁流浩浩。舟車所同。故自天寶以來。當藩垣屏¶
翰之任。有弓矢鈇鉞之權。皆國之元臣。天子所左右。其監¶
統中貴。必材雄德茂。榮曜寵光。能俯達人情。仰喻天意者。¶
然後為之。故我監軍俱公。輟侍從之榮。受腹心之寄。奮其¶
武毅。張我皇威。遇變出奇。先事獨運。偃息談笑。危疑以平。¶
天子無東顧之憂。方伯有同和之美。十三年春。將如京師。¶
<pb:KR4h0168_NKFB_0556-10b>
相國隴西公飲餞於青門之外。謂功德皆可歌之也。命其¶
屬咸作詩以鋪繹之。¶ 

** 送浮屠令縱西遊序¶ 
:PROPERTIES:
:TITID: QTWTIT11106
:PERSID: QTWAUT1455
:END:

其行異。其情同。君子與其進可也。令縱。釋氏之秀者。又善¶
為文。浮游徜徉。跡接天下。藩維大臣。文武豪士。令縱未始¶
不褰衣而負業。往造其門下。其有尊行美德。建功樹業。令¶
縱從而為之歌頌。典而不諛。麗而不淫。其有中古之遺風¶
與。乘閒致密。促席接膝。譏評文章。商較人士。浩浩乎不窮。¶
愔愔乎深而有歸。於是乎吾忘令縱之為釋氏之子也。其¶
來也雲凝。其去也風休。方歡而已辭。雖義而不求。吾於令¶ 
<pb:KR4h0168_NKFB_0556-11a>
縱不知其不可也。盍賦詩以道其行乎。¶ 

** 張中丞傳後敘¶ 
:PROPERTIES:
:TITID: QTWTIT11107
:PERSID: QTWAUT1455
:END:

元和二年四月十三日夜。愈與吳郡張籍閱家中舊書。得¶
李翰所為張巡傳。翰以文章自名。為此傳頗詳密。然尚恨¶
有闕者。不為許遠立傳。又不載雷萬春事首尾。遠雖材若¶
不及巡者。開門納巡。位本在巡上。授之柄而處其下。無所¶
疑忌。竟與巡俱守死。成功名。城陷而虜。與巡死先後異耳。¶
兩家子弟材智下。不能通知二父志。以為巡死而遠就虜。¶
疑畏死而辭服於賊。遠誠畏死。何苦守尺寸之地。食其所¶
<pb:KR4h0168_NKFB_0556-11b>
愛之肉。以與賊抗而不降乎。當其圍守時。外無蚍蜉蟻子¶
之援。所欲忠者。國與主耳。而賊語以國亡主滅。遠見救援¶
不至。而賊來益眾。必以其言為信。外無待而猶死守。人相¶
食且盡。雖愚人亦能數日而知死處矣。遠之不畏死亦明¶
矣。烏有城壞。其徒俱死。獨蒙愧恥求活。雖至愚者不忍為。¶
嗚呼。而謂遠之賢而為之耶。說者又謂遠與巡分城而守。¶
城之陷自遠所分始。以此詬遠。此又與兒童之見無異。人¶
之將死。其臟腑必有先受其病者。引繩而絕之。其絕必有¶
處。觀者見其然從而尤之。其亦不達於理矣。小人之好議¶ 
<pb:KR4h0168_NKFB_0556-12a>
論不樂成人之美如是哉。如巡遠之所成就。如此卓卓。猶¶
不得免。其他則又何說。當二公之初守也。寧能知人之卒¶
不救。棄城而逆遁。苟此不能守。雖避之他處何益。及其無¶
救而且窮也。將其創殘餓羸之餘。雖欲去必不達。二公之¶
賢。其講之精矣。守一城。捍天下。以千百就盡之卒。戰百萬¶
日滋之師。蔽遮江淮。沮遏其勢。天下之不亡。其誰之功也。¶
當是時。棄城而圖存者。不可一二數。擅彊兵坐而觀者相¶
環也。不追議此。而責二公以死守。亦見其自比於逆亂。設¶
淫辭而助之攻也。愈嘗從事於汴徐二府。屢道於兩府閒。¶
<pb:KR4h0168_NKFB_0556-12b>
親祭於其所謂雙廟者。其老人往往說巡遠時事云。南霽¶
雲之乞救於賀蘭也。賀蘭嫉巡遠之聲威功績出已上。不¶
肯出師救。愛霽雲之勇且壯。不聽其語。彊留之。具食與樂。¶
延霽雲坐。霽雲慷慨語曰。雲來時。睢陽之人不食月餘日¶
矣。雲雖欲獨食。義不忍。雖食。且不下咽。因拔所佩刀斷一¶
指。血淋漓以示賀蘭。一座大驚。皆感激為雲泣下。雲知賀¶
蘭終無為雲出師意。即馳去。將出城。抽矢射佛寺浮圖。矢¶
著其上甎半箭。曰。吾歸破賊。必滅賀蘭。此矢所以志也。愈¶
貞元中過泗州。船上人猶指以相語。城陷。賊以刃脇降巡。¶ 

<pb:KR4h0168_NKFB_0556-13a>

巡不屈。即牽去。將斬之。又降霽雲。雲未應。巡呼雲曰。南八。¶
男兒死耳。不可為不義屈。雲笑曰。欲將以有為也。公有言。¶
雲敢不死。即不屈。張籍曰。有于嵩者。少依於巡。及巡起事。¶
嵩常在圍中。籍大歷中於和州烏江縣見嵩。嵩時年六十¶
餘矣。以巡初嘗得臨渙縣尉。好學無所不讀。籍時尚小。粗¶
問巡遠事。不能細也。云巡長七尺餘。鬚髥若神。嘗見嵩讀¶
漢書。謂嵩曰。何為久讀此。嵩曰。未熟也。巡曰。吾於書讀不¶
過三徧。終身不忘也。因誦嵩所讀書。盡卷不錯一字。嵩驚。¶
<pb:KR4h0168_NKFB_0556-13b>
以為巡偶熟此卷。因亂抽他帙以試。無不盡然。嵩又取架¶
上諸書。試以問巡。巡應口誦無疑。嵩從巡久。亦不見巡常¶
讀書也。為文章操紙筆立書。未嘗起草。初守睢陽時。士卒¶
僅萬人。城中居人。戶亦且數萬。巡因一見問姓名。其後無¶
不識者。巡怒。鬚髥輒張。及城陷。賊縳巡等數十人坐。且將¶
戮。巡起旋。其眾見巡起。或起或泣。巡曰。汝勿怖。死。命也。眾¶
泣不能仰視。巡就戮時。顏色不亂。陽陽如平常。遠寬厚長¶
者。貌如其心。與巡同年生。月日後於巡。呼巡為兄。死時年¶
四十九。嵩貞元初死於亳宋閒。或傳嵩有田在亳宋閒。武¶
人奪而有之。嵩將詣州訟理。為所殺。嵩無子。張籍云。¶ 

<pb:KR4h0168_NKFB_0556-14a>

** 上巳日燕太學聽彈琴詩序¶ 
:PROPERTIES:
:TITID: QTWTIT11108
:PERSID: QTWAUT1455
:END:

與眾樂之之謂樂。樂而不失其正。又樂之尤也。四方無鬬¶
爭金革之聲。京師之人。既庶且豐。天子念致理之艱難。樂¶
居安之閒暇。肇置三令節。詔公卿㣥有司。至於其日。率厥¶
官屬。飲酒以樂。所以同其休。宣其和。感其心。成其文者也。¶
三月初吉。實惟其時。司業武公。於是總太學儒官三十有¶
六人。列燕於祭酒之堂。[:#AS-82F9:⿰罇]俎既陳。肴羞惟時。醆斚序行。獻¶
酬有容。歌風雅之古辭。斥夷狄之新聲。裦衣危冠。與與如¶
<pb:KR4h0168_NKFB_0556-14b>
也。有一儒生。魁然其形。抱琴而來。歷階以升。坐於[:#AS-82F9:⿰罇]俎之¶
南。鼓有虞氏之南風。賡之以文王宣父之操。優游夷愉。廣¶
厚高明。追三代之遺音。想舞雩之詠歎。及暮而退。皆充然¶
若有得也。武公於是作歌詩以美之。命屬官咸作之。命四¶
門博士昌黎韓愈序之。¶ 

** 荊潭唱和詩序¶ 
:PROPERTIES:
:TITID: QTWTIT11109
:PERSID: QTWAUT1455
:END:

從事有示愈以荊潭唱和詩者。愈既受以卒業。因仰而言¶
曰。夫和平之音淡薄。而愁思之聲要妙。讙愉之辭難工。而¶
窮苦之言易好也。是故文章之作。恒發於羇旅草野。至若¶
王公貴人。氣滿志得。非性能而好之。則不暇以為。今僕射¶ 
<pb:KR4h0168_NKFB_0556-15a>
裴公開鎮蠻荊。統郡惟九。常侍楊公領湖之南。壤地二千¶
里。德刑之政並勤。爵祿之報兩崇。乃能存志乎詩書。寓辭¶
乎詠歌。往復循環。有唱斯和。搜奇抉怪。雕鏤文字。與韋布¶
里閭憔悴專一之士。較其毫釐分寸。鏗鏘發金石。幽感鬼¶
神。信所謂材全而能鉅者也。兩府之從事與部屬之吏。屬¶
而和之。苟在編者。咸可觀也。宜乎施之樂章。紀諸冊書。從¶
事曰。子之言是也。告於公。書以為荊潭唱和詩序。¶ 

** 韋侍講盛山十二詩序¶ 
:PROPERTIES:
:TITID: QTWTIT11110
:PERSID: QTWAUT1455
:END:

韋侯昔以考功副郎守盛山。人謂韋侯美士。考功顯曹。盛¶
<pb:KR4h0168_NKFB_0556-15b>
山僻郡。奪所宜處。納之惡地。以枉其材。韋侯將怨且不釋¶
矣。或曰不然。夫得利則躍躍以喜。不利則戚戚以泣。若不¶
可生者。豈韋侯謂哉。韋侯讀六藝之文。以探周公孔子之¶
意。又妙能為辭章。可謂儒者。夫儒者之於患難。苟非其自¶
取之。其拒而不受於懷也。若築河隄以障屋霤。其容而消¶
之也。若水之於海。冰之於夏日。其翫而忘之以文辭也。若¶
奏金石以破蟋蟀之鳴。蟲飛之聲。况一不快於考功盛山¶
一出入息之閒哉。未幾。果有以韋侯所為十二詩遺余者。¶
其意方且以入谿谷。上巖石。追逐雲月。不足日為事。讀而¶ 
<pb:KR4h0168_NKFB_0556-16a>
歌詠之。令人欲棄百事往而與之游。不知其出於巴東以¶
屬朐䏰也。於時應而和者凡十人。及此年。韋侯為中書舍¶
人。侍講六經禁中。(處厚)和者通州元司馬(稹)為宰相。洋州許¶
使君(康佐)為京兆。忠州白使君(居易)為中書舍人。李使君(景儉)為¶
諫議大夫。黔府嚴中丞為祕書監。溫司馬(造)為起居舍人。¶
皆集闕下。於是盛山十二詩與其和者。大行於時。聯為大¶
卷。家有之焉。慕而為者將日益多。則分為別卷。韋侯俾余¶
題其首。¶ 

** 石鼎聯句詩序¶ 
:PROPERTIES:
:TITID: QTWTIT11111
:PERSID: QTWAUT1455
:END:
¶
<pb:KR4h0168_NKFB_0556-16b>

元和七年十二月四日。衡山道士軒轅彌明自衡下來。舊¶
與劉師服進士衡湘中相識。將過太白。知師服在京。夜抵¶
其居宿。有校書郎侯喜。新有能詩聲。夜與劉說詩。彌明在¶
其側。貌極醜。白鬚黑面。長頸而高結。喉中又作楚語。喜視¶
之若無人。彌明忽軒衣張眉。指鑪中石鼎謂喜曰。子云能¶
詩。能與我賦此乎。劉往見衡湘閒人說。云年九十餘矣。解¶
捕逐鬼物。拘囚蛟螭虎豹。不知其實能否也。見其老。頗貌¶
敬之。不知其有文也。聞此說大喜。即援筆題其首兩句。次¶
傳於喜。喜踴躍即綴其下云云。道士啞然笑曰。子詩如是¶ 
<pb:KR4h0168_NKFB_0556-17a>
而已乎。即袖手竦肩。倚北牆坐。謂劉曰。吾不解世俗書。子¶
為我書。因高吟曰。龍頭縮菌蠢。豕腹漲彭亨。初不似經意。¶
詩旨有似譏喜。二子相顧慚駭。欲以多窮之。即又為而傳¶
之喜。喜思益苦。務欲壓道士。每營度欲出口吻。聲鳴益悲。¶
操筆欲書。將下復止。竟亦不能奇也。畢即傳道士。道士高¶
踞大唱曰。劉把筆。吾詩云云。其不用意而功益奇。不可附¶
說。語皆侵劉侯。喜益忌之。劉與侯皆已賦十餘韻。彌明應¶
之如響。皆㯋脫含譏諷。夜盡三更。二子思竭不能續。因起¶
謝曰。尊師非世人也。某伏矣。願為弟子。不敢更論詩。道士¶
<pb:KR4h0168_NKFB_0556-17b>
奮曰。不然。章不可以不成也。又謂劉曰。把筆來。吾與汝就¶
之。即又唱出四十字為八句。書訖使讀。讀畢謂二子曰。章¶
不已就乎。二子齊應曰。就矣。道士曰。此皆不足與語。此寧¶
為文耶。吾就子所能而作耳。非吾之所學於師而能者也。¶
吾所能者。子皆不足以聞也。獨文乎哉。吾語亦不當聞也。¶
吾閉口矣。二子大懼。皆起立。牀下拜曰。不敢他有問也。願¶
聞一言而已。先生稱吾不解人閒書。敢問解何書。請聞此¶
而已。道士寂然若無聞也。累問不應。二子不自得。即退就¶
座。道士倚牆睡。鼻息如雷鳴。二子怛然失色。不敢喘。斯須。¶ 

<pb:KR4h0168_NKFB_0556-18a>

曙鼓動鼕鼕。二子亦困。遂坐睡。及覺。日已上。驚顧。覓道士¶
不見。即問童奴。奴曰。天且明。道士起出門。若將便旋然。奴¶
怪久不返。即出到門覓。無有也。二子驚惋自責。若有失者。¶
閒遂詣余言。余不能識其何道士也。嘗聞有隱君子彌明。¶
豈其人耶。韓愈序。¶ 

** 鄆州谿堂詩序¶ 
:PROPERTIES:
:TITID: QTWTIT11112
:PERSID: QTWAUT1455
:END:

憲宗之十四年。始定東平。三分其地。以華州刺史禮部尚¶
書兼御史大夫扶風馬公為鄆曹濮節度觀察等使。鎮其¶
<pb:KR4h0168_NKFB_0556-18b>
地。既一年。裦其軍號曰天平軍。上即位之二年。召公入。且¶
將用之。以其人之安公也。復歸之鎮。上之三年。公為政於¶
鄆曹濮也。適四年矣。治成制定。眾志大固。惡絕於心。仁形¶
於色。竱心一力。以供國家之職。於時沂密始分而殘其帥。¶
其後幽鎮魏不悅於政。相扇繼變。復歸於舊。徐亦乘勢逐¶
帥自置。同於三方。惟鄆也截然中居。四鄰望之。若防之制¶
水。恃以無恐。然而皆曰。鄆為虜巢且六十年。將彊卒武。曹¶
濮於鄆。州大而近。軍所根柢。皆驕以易怨。而公承死亡之¶
後。掇拾之餘。剝膚椎髓。公私埽地赤立。新舊不相保持。萬¶
目睽睽。公於此時能安以治之。其功為大。若幽鎮魏徐之¶ 
<pb:KR4h0168_NKFB_0556-19a>
亂。不扇而變。此功反小。何也。公之始至。眾未孰化。以武則¶
忿以憾。以恩則橫而肆。一以為赤子。一以為龍蛇。憊心罷¶
精。磨以歲月。然後致之。難也。及教之行。眾皆戴公為親父¶
母。夫叛父母。從仇讎。非人之情。故曰易。於是天子以公為¶
尚書右僕射。封扶風縣開國伯。以裦嘉之。公亦樂眾之和。¶
知人之悅。而侈上之賜也。於是為堂於其居之西北隅。號¶
曰谿堂。以饗士大夫。通上下之志。既饗。其從事陳曾謂其¶
眾。言公之畜此邦。其勤不亦至乎。此邦之人。纍公之化。惟¶
所令之。不亦順乎。上勤下順。遂濟登茲。不亦休乎。昔者人¶
<pb:KR4h0168_NKFB_0556-19b>
謂斯何。今者人謂斯何。雖然。斯堂之作。意其有謂。而喑無¶
詩歌。是不考引公德而接邦人於道也。乃使來請。其詩曰。¶
帝奠九㙻。有葉有年。有荒不條。河岱之閒。及我憲考。一收¶
正之。視邦選侯。以公來尸。公來尸之。人始未信。公不飲食。¶
以訓以徇。孰饑無食。孰呻孰歎。孰寃不問。不得分願。孰為¶
邦蟊。節根之螟。羊很狼貪。以口覆城。吹之喣之。摩手拊之。¶
箴之石之。膞而磔之。凡公四封。既富以彊。謂公吾父。孰違¶
公令。可以師征。不寧守邦。公作谿堂。播播流水。淺有蒲蓮。¶
深有蒹葦。公以賓燕。其鼓駭駭。公燕谿堂。賓校醉飽。流有¶ 
<pb:KR4h0168_NKFB_0556-20a>
跳魚。岸有集鳥。既歌以舞。其鼓考考。公在谿堂。公御琴瑟。¶
公暨賓贊。稽經諏律。施用不差。人用不屈。谿有[:#AS-FEED:●]¶ 
[:#AS-FBEC:●]賓苽。有龜有魚。公在中¶
流。右詩左書。無我斁遺。此邦是庥。¶ 

¶
