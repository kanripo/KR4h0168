#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0389-25a> ¶
#+PROPERTY: JUAN 0390
欽定全唐文卷三百九十¶ 

<pb:NFKB_QTW_p0390-01a>
　獨孤及(七)¶ 

** 唐故揚州慶雲寺律師一公塔銘(并序)¶ 

:PROPERTIES:
:TITID: QTWTIT08218
:PERSID: QTWAUT0820
:END:

公諱靈一。俗姓吳。廣陵人也。神氣清和。方寸地靈。與太初¶
元精。合其純粹。聞思修惠。介然生知。九歲出家。三千斷結。¶
嚴持律藏。將紹法寶。示人文學。以誘世智。初不計身中有¶
我。我中有身。德充報圓。緣斷相滅。寶應元年冬十月十六¶
日。終於杭州龍興寺。春秋三十有六。臨滅顧命。以香木茶¶
毘。為送終之節。門弟子虔奉遺旨。粵以是月某日。焚身於¶
<pb:NFKB_QTW_p0390-01b>
某山。起塔於某原。從拘尸城之制也。右補闕趙郡李紓。殿¶
中丞侍御史頓邱李湯。嘗以文字言語。游公廊廡。至是相¶
與追錄遺懿。以詒塵劫。謂公貞靜直方。淵遠宏大。而密識¶
洞鑑。天倪道機。注不滿。酌不竭。沖如也。自受生至於出家。¶
貪恚不入念。哀樂不見色。自出家至於涅槃。六根不染欲¶
界之塵。自知道至於返真。雙履不踐居士之門。公之嚴持¶
也。初公之先世為富家。既削髮。推萬金之產。悉以讓諸孤¶
昆季。所取者獨衲衣錫杖。及身而三。捨七界五欲。如棄涕¶
唾。公之純白也。其所底止。必擇山間樹下無塵垢之地。初¶ 
<pb:NFKB_QTW_p0390-02a>
舍於會稽南山之南懸溜寺焉。與禪宗之達者釋隱空虔¶
印靜虛相與討十二部經第一義諦之旨。既辨惑。徙居餘¶
杭宜豐寺。鄰青山。對佳境。以嶺松澗石為梵宇。竹風月露¶
為丈室。超然獨往。與法印俱。自是師資兩忘。空色皆遣。暴¶
風偃山。而正智不動。巨浪沃日。而浮囊自安。於是著法性¶
論以究實諦。公之懸解也。公智刃先覺。法施無方。每禪誦¶
之隙。輒賦詩歌事。思入無間。興含飛動。潘阮之遺韻。江謝¶
之闕文。公能綴之。蓋將脗合詞林。與儒墨同其波流。然後¶
循循善誘。指以學路。由是與天台道士潘清廣陵曹評趙¶
<pb:NFKB_QTW_p0390-02b>
郡李華潁川韓極中山劉穎襄陽朱放趙郡李紓頓邱李¶
湯南陽張繼安定皇甫冉范陽張南史清河房從心相與¶
為塵外之友。講德味道。朗咏終日。其終篇必博之以文。約¶
之以修。量其根之上下而投之以法味。欲使俱入不二法¶
流。公示教之攘門也。內張天機。外與物接。捨法無我。以虛¶
受人。曠焉若空谷之響。止水之象。優而柔之。使自得之。其¶
道樞未始不無為也。而飲其和者。亦虛而來。實而歸。明徵¶
其所以然。則不得其眹。公應之無涯也。宜豐寺地臨高隅。¶
初無井泉。公之戾止。有靈泉呀然而涌。噴金沙之溜。於禪¶ 
<pb:NFKB_QTW_p0390-03a>
庭左右。挹之彌清。之無窮。公精至感物也。嗚呼。日發天啟¶
壽量彼一劫住世聖道以拯拔喪得大雲而涼火宅。其公¶
乎。吁嗟昊穹。奪我善友。使生不極其涯。道不竟其源。豈前¶
已就。諸有可出。將轉現他方乎。為應化之始終。法身之去¶
來。非思議所及乎。凡今學徒戒歸。若涉大水而無梁。抽毫¶
強名。以志陳迹。其銘曰。¶ 

茫茫五濁。愛習如債。何以為師。尸羅之戒。卓爾上士。一念¶
識滅。萬法懸解。名離性空。破魔結壞。(英華作卓爾立志於¶
焉懸解持佛祕藏俾道勿壞)穎脫諸有。獄視三界。上德不器。大道無方。¶
<pb:NFKB_QTW_p0390-03b>
天縱之文。亦和其光。發彼蒙童。啟迪思量。我皆令入。直心¶
道場。奈何法船。今也則亡。適來豈逆。適去豈順。施未及普。¶
天胡不憖。飛鳥無跡。法雷罷震。福庭空虛。來者曷問。言之¶
糟粕。留為祕印。(謹按自知道至於返真以下文苑英華作¶
雙舄不踐居士之門六根不染欲界之塵學無常師悟不¶
以漸內以了因證心果外以惠用接物與止水空谷同其¶
應和而法施不住天機無方精義元言或形於章句騷雅¶
之遺韻陶謝之缺文公能綴之其終篇必以了義博約和¶
者量其根之上下而投以法味飽其風者亦虛而來實而¶
歸或以足言言必緣情一緣則萬緣作而諸相見無乃不¶
可乎曰佛法自利他不係於權實將善誘之心咱和之固¶
曰示入固波可也公又嘗謂無生正位實相宗本二乘所¶
感談者莫究於是著法性論以辨之而迦葉後問惠遠奧¶
旨騞焉疑斷渙若冰釋者是以為向使大啟壽量好務宏¶
道則法王度聞非公孰寄嗚呼生不極其涯道不竟其源¶
豈應)¶ 

<pb:NFKB_QTW_p0390-04a>
(物之緣住世之數止於是乎為世締之始終報身之去¶
來非思議之所及乎清塵緬然學者安仰若涉大水而無¶
舟航儒生強名以志陳跡)¶ 

** 福州都督府新學碑銘(并序)¶ 

:PROPERTIES:
:TITID: QTWTIT08219
:PERSID: QTWAUT0820
:END:

世與道交相興喪。宏之者在人。非庚桑楚。不能使畏壘大¶
壤向化。微文翁。蜀學不崇。閩中無儒家流。成公至而俗易。¶
民賴德施。古今一也。初成公之始至也。未及下車。禮先聖¶
先師。退而歎堂室湫狹。斆學荒墜。懼鼓篋之道寢。子衿之¶
<pb:NFKB_QTW_p0390-04b>
詩作。我是以易其地。大其制。新其棟宇。盛其俎豆。俎豆既¶
修。乃以五經訓民。考校必精。絃誦必時。於是一年人知敬¶
學。二年學者功倍。三年而生徒祁祁。賢不肖競勸。家有洙¶
泗。戶有鄒魯。儒風濟濟。被於庶政。大歷十年歲在甲寅秋¶
九月。公薨於位。於是㣥吏庶民。耆儒諸生。雨泣廟門之外。¶
若有望而不至。號曰。豈天不欲斯文之漸漬於東甌之人¶
歟。不然。何錫厥化而不遐公之年也。吾黨瞠然。嗚呼曷歸。¶
判官膳部員外郎兼侍御史安定皇甫政殿中侍御史潁¶
川韓贄監察御史河南長孫繪率門人部從事州佐縣尹¶
相與議。以公之功績。明示後世。謂及嘗同司諫之列。宜備¶
知盛德善政。見託論譔。以實錄刻石曰。公諱椅。字某。皇帝¶ 
<pb:NFKB_QTW_p0390-05a>
之諸父。宗室之才子。寬裕愷悌。孝慈忠敬。莊而成式。文而¶
強力。治王氏易左氏春秋。酌其精義。以輔儒行。故居處執¶
事。著書屬詞。非周公軌躅不踐也。天寶三載應選部辯論。¶
為安陽縣尉。中興之後。歷御史尚書郎諫議大夫給事中。¶
十餘年間。周歷三臺。言中彞倫。動中大本。上交不諂。下交¶
不瀆。家貧不樂清近。求為京兆少尹。無何。出守宏農。宏農¶
人和。又移典華陰。兼御史中丞。華陰之近者安。遠者來。天¶
子以為才任四岳十二牧之職。大歷七年冬十有一月。加¶
御史大夫持節都督福建泉汀漳五州軍事領觀察處置¶
<pb:NFKB_QTW_p0390-05b>
都防禦等使。八年夏四月。龍旂六轡。至自京師。閩粵舊風。¶
機巧剽輕。資貨產利。與巴蜀埒富。猶有無諸餘善之遺俗。¶
號曰難治。公將治之也。考禮正刑。節用愛人。頒賦遣役。必¶
齊其勞逸。視年豐耗。量入以制用。削去事之煩苛。法之掊¶
克者。吏不奉職。民不帥教。則懲以薄刑。俾寖遷善。繇是民¶
知方矣。公將安之也。初哥舒晃反書至。公屨及於門。遽命¶
上將帥戈船下瀨之師。西與鍾陵軍會。先拔循潮二州。以¶
援番禺。推誠誓衆。士皆奮勇。既而大憝就戮。五嶺厎定。民¶
是以康。繄我師是賴。人無奸宄寇賊之虞矣。公將教之也。¶ 

<pb:NFKB_QTW_p0390-06a>

考頖宮之制。作為此學而寓政焉。躬率㣥吏之稍食。與贖¶
刑之餘羨。以備經營之費。而不溷於民也。先師寢廟七十¶
子之像在東序。講堂書室函丈之席在西序。齒冑之位。列¶
於廊廡之左右。每歲二月上丁。習舞釋菜。先三日。公齋戒¶
肄禮。命博士率冑子。修祝嘏。陳祭典。釋菜之日。釁器用幣。¶
籩豆在堂。[:#AS-82F9:⿰罇]罍在阼。公元端赤舄。正詞陳信。是日。舉學士¶
之版。視其藝之上下。審問慎思。使知不足。教之導之。講論¶
以勗之。八月上丁如初禮。歲終。博士以遜業之勤惰。覃思¶
<pb:NFKB_QTW_p0390-06b>
之精粗告於公。斂其才者。進其等而貢之於宗伯。將進。必¶
以鄉飲酒之禮禮之。賓主三揖。受爵於兩壺之間。堂下樂¶
作。歌以發德。鹿鳴南陔由庚嘉魚南山有臺以將其厚意。¶
繇是海濱榮之。以不學為恥。州縣之教。達於鄉黨。鄉黨之¶
教。達於衆庶矣。公薨之明年。太常議。按公叔發修衞國之¶
班制以交四鄰。故易其名曰文。孔文叔其勤公家。夙夜不¶
懈。衞人銘其彞鼎。以公尊教勸學。德洽荒服。乃奏諡曰成。¶
詔贈禮部尚書。而刻金石之禮。則闕而未備。今也敢播德¶
馨。貽之無窮。其銘曰。¶ 

公之文兮。肅恭且仁。宣力事君。潤飾經術。厎綏斯民。公之¶ 
<pb:NFKB_QTW_p0390-07a>
武兮。[:#AS-844C:⿰魚眾]寡不侮。剛亦不吐。率師勤王。戡厥醜虜。公之移風。¶
經始泮宮。百堵皆興。孔堂崇崇。四科以班。乃侯乃公。秩秩¶
祀典。鏘鏘禮容。大昕鼓徵。學士萃止。裦衣方屨。登降以齒。¶
從公于邁。樂我泮水。我廛我里。講誦資始。比屋為儒。俊選¶
如林。縵胡之纓。化為青衿。公宜難老。為學者司南。板日告¶
凶。實天匪忱。噦噦和鸞兮。不聞遺音。願言思公兮。如玉如¶
金。餘烈鏤石。以塞民心。¶ 

** 唐故洪州刺史張公遺愛碑(并序)¶ 

:PROPERTIES:
:TITID: QTWTIT08220
:PERSID: QTWAUT0820
:END:
¶
<pb:NFKB_QTW_p0390-07b>

北斗魁戴匡六星。曰文昌宮。其三曰貴相。聖人法天建官。¶
作為台司。以左右民。於是乎有敬敷五教平章百姓之職。¶
居之者下代天工。上應星宿。其或一麾出守。八命作牧。內¶
為吉甫。外為方叔。宏道利物。其政一也。惟唐七世皇帝誅¶
羿澆。纂舊服。得柱石之臣曰平原張公。諱鎬字從周。秉中¶
庸之德。含光大之量。輟耕隴畝。為唐臯䕫。推轂於河南。樹¶
風於荊門。作賓銅樓。登侍禁掖。牧撫人半歲。洪州再稔。鰥¶
寡不侮。神人咸若。慈惠之政。洽於百城。享壽六十有一歲。¶
在癸卯七月壬寅。薨於位。夫德之被物也厚。則物之興感¶
也至。故公之捐館。自九江至於敷淺原。南暨於梅嶺。東臻¶ 
<pb:NFKB_QTW_p0390-08a>
於閩徼。蚩蚩之民。靡幼靡艾。泣涕乎遺風。悽愴乎棠陰。懇¶
懇乎若求而不得。企而不及也。僉曰平原。其可謂盛德也¶
已。子惠困窮。俾富而庶。若解衣衣我。輟食食我。棄我往矣。¶
誰育我矣。逝矣遠矣。音徽沫矣。吾儕小人。嗚呼疇依。盍詠¶
歌之。刻諸金石。秋八月。既殯。耆老吉州安福縣丞鄧林玉¶
等一百一十五人。乃率籲衆慼。謀及故吏從事州長縣尹¶
虎賁亞旅鄉老大夫。相與稽乎陳迹。建頌表德。用廣留侯¶
之世家。紀子產之遺愛。禮也。公曾祖曰善見。位朝議大夫¶
越州司馬。司馬生武定。任荊州都督府戶曹參軍。戶曹生¶
<pb:NFKB_QTW_p0390-08b>
知古。官止代州司馬。廣德元年贈太子少傅。自司馬至少¶
傅。世以儒顯。天鍾美於其後嗣。四世而生平原。燕頷犀額。¶
山立玉色。森然若大廈棟梁。清廟祭器。該宗六學。大抵以¶
周易為師。將探元化。恥觀朶頤。隱居南山。蓋三十朞。天寶¶
十四年。始褐衣召見。凡用舍繫於才。行止牽乎時。當無為¶
無事。則許由善卷各得安其節。及人思俾乂。則黃公角里¶
不能逃其用。勢使然也。繇是一命左拾遺。再命右補闕修¶
國史。三命侍御史。四命諫議大夫。五命中書侍郎同中書¶
門下平章事。起布衣二年。綰相印。佐王業。明敭之盛。輝動¶ 
<pb:NFKB_QTW_p0390-09a>
古今。於時至德二載也。天子方以復夏之師。蒐於岐陽。三¶
河之人。左衽是懼。公入敘百揆。出分二陝。帥東諸侯之兵。¶
收復宋鄭。誅後至者。以懲不恪。安危之機。懸於方寸。方將¶
董正東夏。懷柔山戎。會帝咨百工曰。有能典朕荊楚。俾奸¶
宄不作。予惟克邁乃勳。於是拜公荊州大都督府長史。明¶
年。元良肇建。上曰。疇若予樂正父師之職。汝作賓客。卒調¶
護太子。嘉言惟允。於是授太子賓客。上思夙夜出納言語¶
侍從之臣。命公作左散騎常侍。會鍾陵鄱陽之間。人咨艱¶
食。上又曰。命汝作州伯。總十聯之任。俾余無虞。惟爾賢。於¶
<pb:NFKB_QTW_p0390-09b>
是有洪州之拜。粵寶應元年冬十月。公朝服受命。至自臨¶
川。彰善用明。癉惡用威。一法度用信。布愷悌用德。慰薦掾¶
吏。勞徠鰥寡。化以公廉。扇以禮讓。煦而嫗之使自得。清而¶
靜之使自定。於是豪民猾吏。革面斂手。家有忠信。人懷孝¶
弟。暢於事業。布於風俗。浹於人心。被於歌詠。是歲也。三吳¶
飢。人相食。厲鬼出行。札喪毒痡。淮河之境。骼胔成岳。而我¶
倉如陵。我民孔阜。犬牙之境。疵癘不作。灾不勝德也。臨海¶
賊袁晁。狃於會稽之役。侵我東鄙。江介大恐。民斯繹騷。公¶
命左軍屯上饒之隘。塞常山之口。斬其唐突者三千餘人。¶ 

<pb:NFKB_QTW_p0390-10a>

自是姦黨散落。不敢南向而射。邦人安焉。舒城賊帥楊昭。¶
憑蜂聚之衆。殺同安郡守劉秋子以叛。師潰而奔。犯我疆¶
埸。公覆而取之。懸其首於五達之衢。凶徒殲焉。沈千乘者。¶
新安大豪。結椎剽之黨。為之囊[:#AS-8867:⿳士冖䂞]。弄兵潢池。虔劉我民。桴¶
鼓之聲相聞。郡國二千石不能禁。公命次將斬之以徇。鋤¶
其根株。俾無遺類。新安民庶。室家相慶。江干清焉。振六條¶
之宏綱。開布大信。從善如不及。視民如赤子。克已推誠。以¶
百姓心為心。飲之以和。俾服從教化。輕剽呰窳奪攘矯虔¶
<pb:NFKB_QTW_p0390-10b>
之俗。罔或干於政。憀悴蹇亟苛察繳繞之吏。不能見其巧。¶
哀矜民庶。期於無訟。德政行焉。眘選乃僚。必國之良。有若¶
博陵崔賁昌黎韓洄趙郡李惟岳北海王士華河間邢宙¶
河東裴孝智隴西李道。皆卿才也。以嘉言碩畫。參公軍事。¶
澄清之內無濁流。審克之下無冤民。淑德旌焉。公之解裋¶
褐而拖國章也。十有一年矣。雖匪躬之故。宣力不暇。而滄¶
洲願言。未始弭忘。每曰少伯子房。吾之師也。累乞骸骨。將¶
角巾故山。朝廷方虛三老五更之位待公。除書未下。而公¶
薨焉。嗚呼哀哉。裦德之盛典。退身之正志。嚮用之遐福。三¶
者俱未從人欲。斯可以歎矣。惟公出將入相。文武為憲。讜¶ 
<pb:NFKB_QTW_p0390-11a>
言成畧。藏在冊府。代莫得而聞也。今採其德刑禮義之善¶
利物者。頌之於石。慰彼墮淚者之心焉爾。其文曰。¶ 

純粹之氣。升於星辰。降為賢人。皇王得之。以釐百工。以[:#AS-84EC:⿰⻖⿱步馬]¶
下民。九江之南。五品不遜。百姓不親。平原來思。綏之以德。¶
俾民化淳。寬厚清靜。飭躬率先。是訓是勤。猛獸不噬。夜犬¶
不吠。豐年來臻。藹藹令德。家有膏雨。戶有陽春。牧我苦晚。¶
棄我苦早。實天不仁。南州寥寥。東山依依。德音若存。千載¶
之後。魂魄登此。頌聲不泯。¶ 

** 唐故開府儀同三司試太常卿懷州刺史贈太子少傅楊公遺愛碑頌(并序)¶ 
¶
<pb:NFKB_QTW_p0390-11b>

:PROPERTIES:
:TITID: QTWTIT08221
:PERSID: QTWAUT0820
:END:

皇帝嗣位二載。河內得賢二千石曰猗氏楊承仙者。剛毅¶
公廉。仁明愛人。起鞞鼓間。為唐循吏。天生貞方。非有經術¶
潤飾。推誠御衆。以身率先。民用不擾。政是以茂。於時王師¶
始平河北。而覃懷纔歸於我。大兵之後。城郭為墟。相國梁¶
公。拔公於戎馬之上。表為刺史。俾慰安斯人。公既至。則弔¶
其瘡痍。翦其荊棘。省事節用。寬其征而均其力。然後濬決¶
古溝。引丹水以溉田。田之汚萊。遂為沃野。衣食河內數千¶
萬口。流人襁負。不召自至。如歸市焉。鰥㷀無告不能自耕¶ 
<pb:NFKB_QTW_p0390-12a>
者。貸其種與農器而教之。視五穀所宜。督其程課。勞來不¶
怠。使民無不咸返其本。每循行屬縣。問所疾苦。時其飢飽。¶
心為慘怛。如身之恤臂指。慈父之視幼子也。性嚴不殘。而¶
恭於奉法。訓軍以律。禁暴以肅。有抵刑者。雖拔葵犯禾。殺¶
之無赦。由是兵不為盜。猛獸不食人。河內之犬。無夜吠者。¶
人人得敦其業而厚其生。上奇其能。以璽書勞勉。封宏農¶
郡公。邑二千戶。拜其男銳河南府參軍。方倚以牧人。不遐¶
其福。大歷二年八月六日。公薨於州。春秋五十四。皇帝悼¶
惜。詔曰。軍興已來。列郡凋耗。二千石少能以教化稱者。唯¶
<pb:NFKB_QTW_p0390-12b>
承仙苦心精力。惠此一州。家給而人知禮節。氣和而歲無¶
灾害。三年有成。表課第一。賢守既歿。誰其嗣之。宜贈太子¶
少傅。好事者撰公景行。謂公清直強力。能勤其官。百城之¶
州。三軍之帥。可使居其任。量不及而歿。惜哉。初岐國公魯¶
炅之守襄鄧也。公為新軍佐。敢殊死督戰。奮士卒。先藺石。¶
亂中敗面滅鼻。而不言病。卒以是挫敵。軍中服其義勇。及¶
涼公秉鉞而委質焉。前後保河陽。守高平。安潞鎮鄴。董戎¶
壺口。戮力危機之中。賈勇倉猝之間。惟盡敵是求。未嘗顧¶
身。元戎賴之。卒成大勳。由是歷羽林金吾光祿大夫。加開¶ 
<pb:NFKB_QTW_p0390-13a>
府儀同三司。試太常卿。而後至於是州也。公嘗表請歸葬。¶
途由於洛。洛陽人聞楊懷州之至也。環而觀之。及其還也。¶
懷人數千須於路。其亡也。闔境相弔。童子不巷歌。凡立誠¶
應物者。信不足則行失。飾知沽名者。實不足則名喪。若楊¶
公者。非仁必由已。而誠在言前。則不能使千萬人悅之之¶
速如是。某官某耆壽某等。願復攀公之朱轓。望公之清揚¶
而靡因也。故立石為碑。慰彼永思云。其詞曰。¶ 

吳公文翁。遭時無危。因而綏之。其績易施。公之來斯。大盜¶
始夷。師旅饑饉。丁於此時。頑民反側。比屋流離。飲公醇仁。¶
<pb:NFKB_QTW_p0390-13b>
而忘怨咨。飢者得食。寒者得衣。豈知典謨。以吏為師。豈必¶
法令。信則不欺。功倍古人。愛及㷀嫠。人之戴公。父兮母兮。¶
公之品望。與古賢希。宜從人欲。俾壽無期。嗚呼不傭。捨我¶
曷歸。公俾我活。何以報之。我思公兮。涕淚此碑。¶ 

** 唐故睢陽太守贈秘書監李公神道碑銘(并序)¶ 

:PROPERTIES:
:TITID: QTWTIT08222
:PERSID: QTWAUT0820
:END:

漢家之建侯親親也。以荊燕吳楚為首封。而後嗣多材。世¶
濟厥美。辟疆路叔。更生子駿。比肩而出。慶鍾故也。唐有天¶
下。肺腑是依。有若江夏淮安。河閒東平。以明畧茂勳。左右¶
大業。其休德粹氣。降為百祥。公子公孫。或哲或仁。勤勞王¶ 
<pb:NFKB_QTW_p0390-14a>
家。焜耀國牒。從東平三葉。後生睢陽。言春秋者。謂公族多¶
士。與炎漢侔矣。公諱少康。字某。太祖景皇帝五代孫。太祖¶
生雍王繪。雍王生東平王紹。東平王生高平王道立。高平¶
王生畢公景淑。初畢公娶於太常京兆韋萬石女。有才子¶
三人。伯曰孟康。忠敬直溫。謙光不耀。官至太子左贊善大¶
夫。仲曰仲康。宏毅密重。文敏貞諒。由尚書主客郎中剖符¶
楚州。人到於今由其教而思其躅。公楚州之母弟也。纂二¶
昭二穆慎身之烈。迪元方季方裕蠱之範。家貽其謀。天鍾¶
其休。故蓄為和氣。播為盛德。年始孩而畢公捐館。七歲受¶
<pb:NFKB_QTW_p0390-14b>
孝經。至喪親章。捧書孺慕。哀哽不食。鄰伍長幼。為之涕泗。¶
既冠。遭太夫人棄孝養。苴白[:#AS-FBEC:●]八茹毒。泣血無聲者三年。¶
自是孝稱鄉黨。名冠宗室。會垂拱永昌以後。天下有燕啄¶
之謠。七廟支庶。不絕若綖。公正志蒙難。危行全德。貞厲二¶
十年。以俟道長。中興後乃筮仕。由朝邑縣尉凡七徙。官至¶
尚書祠部郎中。以大府上佐授潞州司馬。因考績彰聞。拔¶
為青州刺史。於是海岱貢篚。衣履天下。俗尚夸侈。吏務豪¶
奪。公以德禮示法度。以誅賞禁[:#AS-886A:●]慝。宣明教化。飭行率先。¶
使刺繡倚市者。悉返耕織。於是貪者廉。善者勸。海濱之俗。¶
變至¶ 
<pb:NFKB_QTW_p0390-15a>
鄒魯。按察使戶部侍郎宋遙以狀聞。璽書裦異。遷公於常¶
州。賜一子出身。常之吏民。望公風聲。其奇衺僭濫者。解印¶
綬自去。比及下車。無為而治。復以高第擢拜徐州刺史。先¶
是歲比大歉。人流者什五六。公條奏逋逃之名。削去其版。¶
然後節用務本。薄征緩刑以來之。歲則大穰。人不患寡。浮¶
游自占者至數千萬。優詔嘉歎。賜帛二百匹。元宗後元年。¶
改宋州為睢陽郡。命公為太守。淮河漕輓。刀布輻湊。萬商¶
射利。奸之所由聚也。公謂非勝之艱。安之惟艱。故峻其侵¶
漁之令。宏其并容之仁。吏或不廉不恪。不惠不迪。糾之詰¶
<pb:NFKB_QTW_p0390-15b>
之。必誠必信。公之誠信不欺。故獄市不擾。閭井輯睦。由是¶
飲公醇固之德者。如餒者得哺。寒者得纊。有司方將計課¶
以聞。天不惠於宋。乃崇降厲疾。三年春。賜告歸洛陽。是歲¶
十二月丙午薨。春秋六十有四。宗室悽欷。士友失圖。宋人¶
徐人。輟舂相唁。明年某月。遷宅兆於京兆見子原先塋。禮¶
也。公雅善屬詞。有集二十卷。晚節好禪味。耽道論。嘗傳道¶
德上下經五千言。為之訓解。以究微旨。其為政貞方廉靜。¶
明達端懿。嚴不殘。直不訐。清不矯時。善不徇名。交友推誠。¶
好惡中節。博見強志。親仁愛士。居險用晦。遭時利往。行藏¶ 
<pb:NFKB_QTW_p0390-16a>
之機。與道屈伸。未始以去就寵辱。瀆其出處。而壽位未極¶
其量也。故休祐復集於後昆。夫人某縣太君廣平程氏。生¶
元子曰涵。以忠文孝讓。儀刑王室。天子謂可內司九法。外¶
鎮百城。大歷七年夏五月。由尚書兵部侍郎為御史大夫¶
蘇州刺史。巡省江左。邁德詒訓之所及也。夫人沛國武氏。¶
以繼室生仲子汘。汘弟濃。皆卿材。而不幸早世。某年月日。¶
朝廷建推恩之令。追贈公祕書監。大夫之孝。達於祖禰也。¶
及嘗忝禮官之屬。知王侯之廟祧昭穆。與功烈德善。故受¶
命於大夫。酌而為志。著之樂石。以代烝夷曰。¶ 
¶
<pb:NFKB_QTW_p0390-16b>

敦敘九族。皇風所始。公生德門。運叶麟趾。王曰叔父。高陽¶
才子。纘乃祖服。似續介祉。厎績三署。舊章孔修。赤舄彤襜。¶
牧彼四州。明照奸訛。仁覆隱憂。神罔時怨。民斯輯柔。民之¶
不幸。公壽不永。王曰彼天。匪憖俾屏。仁浹鰥寡。道在彞鼎。¶
臧孫有後。遺烈煥炳。¶ 

** 唐故朝議大夫申王府司馬上柱國贈太常卿韋公神道碑銘(并序)¶ 

:PROPERTIES:
:TITID: QTWTIT08223
:PERSID: QTWAUT0820
:END:

楚元王傅後五世。長孺相漢。始自魯國徙家杜陵。其後十¶
六世孫景畧。仕魏為青州刺史。青州生隋倉部侍郎南皮¶ 
<pb:NFKB_QTW_p0390-17a>
公瓚。南皮公生三子皆才。同時為郎。長曰季武。實居主爵。¶
次曰叔諧。典司庫部。季曰叔謙。歷吏部考功。時人號為三¶
列宿。考功生知人。以司庫員外郎為職方郎中。自長孺至¶
青州。二丞相。一侍中。十一二千石。自南皮至職方。二葉五¶
尚書郎。為當世言婚宦者謂之郎官韋家。楩柟瑤琨。非崇¶
山濬源不生。故公侯卿大夫。實鍾德門。事業名聲。與冠蓋¶
俱。四牡龍旂之慶。百代彌熾。盛矣哉。公諱縝。字某。職方之¶
仲子也。性忠廉無邪。溫直好禮。用誠明博厚。祇若祖考之¶
訓。雖顛沛不違仁。非得之不苟求。言足以成事而濟衆。默¶
<pb:NFKB_QTW_p0390-17b>
足以居易而慎獨。鄉舉經行。吏部登賢能。拔授祕書省校¶
書郎。親累徙官。再遷至亳州臨渙縣令。寬仁愷悌之政。行¶
乎千室。期年而頌聲興。遷薛王府文學。轉祕書郎。王宮圖¶
牒。天祿典籍。公皆以儒服參焉。藝文修而彞章敘。歷佐濮¶
徐仙三州。清恪如一。入為申王府司馬。以達才居陪臣之¶
列。宏道以奉職。安義以直已。諫從政肅。繄忠亮是賴。掌邦¶
典者。謂王門之治。可移於公卿。方議登之三府。會寢疾終¶
於位。是歲開元十二年歲在甲子冬十月二十二日。春秋¶
若干。夫人河南元氏。益州唐安縣主簿知柔之女。承先祖¶ 
<pb:NFKB_QTW_p0390-18a>
供祭祀之謂職。閔勤勞勸以義之謂德。莊敬恭順婉娩聽¶
從之謂禮。顧復勞瘁均養善訓之謂慈。夫人兼有焉。某年¶
月日。春秋若干卒。某年月日。合葬於某原。嗚呼。才宜貴。仁¶
宜壽。世祿宜富。三者公夫人皆居其地。不臻其分。鄉黨宗¶
族。以命不可說相弔焉。惟明德必有後之言也信。有若孟¶
子幼成。博見利器。鏗若金錫。天寶十年。自尚書兵部郎出¶
守漢中兼山南西道採訪處置使。移典河內。河內人至今¶
頌之。仲子幼卿。洛陽縣丞。叔子幼奇。宋州楚邱縣令。季子¶
幼章。有貞幹密識。恭寬而明。前後八執憲而再起草。自兵¶
<pb:NFKB_QTW_p0390-18b>
部郎中持節典泗楚二州。錫金印紫綬。咨以屯田贍軍食。¶
如漢營平侯故事。以言以立。皆公之教訓也。寶應二年春¶
三月。以子為大夫。故詔追贈公太常卿。君子謂公之義方。¶
慶及其身。而楚州之孝誠格於宗祏。禮也。猶以為與化俱¶
者人事。不我期者邱隴。雖大宗小宗。可詳諸姓氏譜。命官¶
日時。各存乎屋壁之志。若遺直與故事。非金石刻。則無以¶
示後世也。由是楚州稽首於廟。見託譔德。垂懿萬億。孝思¶
罔極。其銘曰。¶ 

肅肅乃祖。翼商屏周。總㣥邦兮。退傅間生。扶揚重侯。德乃¶ 
<pb:NFKB_QTW_p0390-19a>
降兮。龜紐虎符。黼衣彤弓。世相副兮。百代純嘏。鍾仁於公。¶
德斯懋兮。為邦三年。足民知方。政之臧兮。校文石渠。觀書¶
魯堂。志自強兮。三佐列郡。曳裾游梁。道未光兮。已矣介福。¶
不充景行。吁嗟命兮。一經之遺。垂裕果盛。哀榮並兮。子子¶
孫孫。丕承忠敬。荷餘慶兮。¶ 

** 唐故朝議大夫高平郡別駕權公神道碑銘(并序)¶ 

:PROPERTIES:
:TITID: QTWTIT08224
:PERSID: QTWAUT0820
:END:

開元天寶之際。元宗始以八柄付三公。由是台司得專其¶
廢置。其中或憑寵固位。懼天下有異已者。諸附離之者皆¶
<pb:NFKB_QTW_p0390-19b>
出入三臺。若公才令名。以望見憚。則稍稍優其俸而黜其¶
職。故天水權公幼明由新安縣令為絳郡司馬高平郡別¶
駕而歿。同於道者皆竊歎之。是歲天寶六載秋八月也。歿¶
後廿有二載。歲次巳未春二月。返葬洛陽故塋。夫人新鄭¶
縣君滎陽鄭氏祔焉。縣君某縣某官某之孫某之子。以仁¶
儉好禮。輔佐懿德。柔明之風。訓齊閨門。壽六十五。大歷二¶
年十月某日。終於丹陽。初公娶於博陵崔氏。生子曰驊而¶
終。新鄭以繼室。生四子。曰軼。曰申。曰器。曰舒。舒不幸短命。¶
驊軼申器。悉忠信好學。善屬文。位未顯而令名歸之。慶之¶
垂訓之流也。至是既卜宅兆。驊等懼日月逾遠。後裔不知¶ 
<pb:NFKB_QTW_p0390-20a>
其先人之德善。謂及忝鄉舉之舊。故使錄而銘之云。公諱¶
徹。字幼明。隴西天水人也。權氏之先。出於顓頊。其遠相殷¶
武丁之小子。生而有文在手曰權。因以權受封。且命氏焉。¶
至周為楚武王所滅。國除。其後有仕隴西者。遂家於天水。¶
歷漢魏晉宋間。子孫世都尉為郡守。至裔孫翼。與王景畧¶
同佐苻堅。官至僕射。後僕射數世至景宣。景宣生士玢。並¶
知名於時。士玢生萬春。歷華州刺史。封千金縣公。華州嗣¶
右領軍將軍曰文獎。領軍嗣永興令曰懷育。公永興之嗣¶
也。奕葉之明德粹氣。藂於其躬。故融而為仁行。播而為文¶
<pb:NFKB_QTW_p0390-20b>
學。童子時。舅氏崔湜奇其文。嘗謂有何無忌之似。其鄉舉¶
也。考功郎中蘇頲拔諸㣥萃之中。連尉湖城汾陰新繁渭¶
南河南五縣。開元二十三年拜監察御史。會監祭太廟。先¶
時同事者約相與偕赴。及將赴祭。約者有故不至。遽不暇¶
告。公曰。人約我矣。可先已而後信乎。遂不赴。坐是降為河¶
南府法曹。君子義之。初選部舊制。每歲孟冬以書判選多¶
士。至開元十八年。乃擇公廉無私工於文者。考校甲乙丙¶
丁科。以辨論其品。是歲。公受詔與徐安貞王敬從吳鞏裴¶
朏李宙張烜等十學士參焉。凡所升獎。皆當時才彥。考判¶ 
<pb:NFKB_QTW_p0390-21a>
之目。由此始也。於是天下無兵百二十餘載。搢紳之徒。用¶
文章為耕耘。登高不能賦者。童子大笑。公攘臂其間。以仁¶
義為已任。片言隻字。動為學者所法。時輩榮之。而居家清¶
方。惟德禮是仗。潤身飭吏。不過經術。不矯持操以游媚貴¶
倖。行威作福者忌之。由是官徙而階不遷。從法曹數歲而¶
後有新安之拜。及至歷絳郡高平。任愈疎遠。安貞中立。未¶
嘗易方。虛舟其心。與位升降。春秋六十四而終。蓋道之行¶
止。與時不并。論者以漢梁叔敬桓君山為比。公所著文二¶
十卷。其立言之宗。趙郡李華編而序之。若世系事業。則書¶
<pb:NFKB_QTW_p0390-21b>
諸斯文。其文曰。¶ 

咺兮權公。有德有言。忠恕廉清。道直而溫。行有餘力。言足¶
成文。居官釐績。勤約是守。與明以信。寧黜不苟。跡屈志伸。¶
義彰身後。冉政游學。左詩潘誄。風流遺烈。足以遺子。九原¶
與歸。末由也已。¶ 

** 舒州山谷寺覺寂塔隋故鏡智禪師碑銘(并序)¶ 

:PROPERTIES:
:TITID: QTWTIT08225
:PERSID: QTWAUT0820
:END:

桉前志。禪師號僧璨。不知何許人。出見於周隋間。傳教於¶
惠可大師。摳衣於鄴中。得道於司空山。謂身相非真。故示¶
有瘡疾。謂法無我所。故居不擇地。以衆生病為病。故至必¶ 
<pb:NFKB_QTW_p0390-22a>
說法度人。以一相不在內外不在其中間。故足言不以文¶
字。其教大畧以寂照妙用攝㣥品。流注生滅觀四維上下。¶
不見法。不見身。不見心。乃至心離名字。身等空界。法同夢¶
幻。亦無得無證。然後謂之解脫。禪門率是道也。上膺付囑。¶
下拯昏疑。大雲垂陰。國土為化。謂南方教所未至。我是以¶
有羅浮之行。其來不來也。其去無去也。既而以袈裟與法。¶
俱付悟者。道存形謝。遺骨此山。今二百歲矣。皇帝即位後¶
五年。歲次庚戍。及剖符是州。登禪師遺居。周覽陳迹。明徵¶
故事。其茶毘起塔之制。實天寶景戌中別駕前河南少尹¶
<pb:NFKB_QTW_p0390-22b>
趙郡李公嘗經始之。碑版之文。隋內史侍郎河東薛公道¶
衡唐相國刑部尚書贈太尉河南房公琯繼論譔之。而尊¶
道之典。易名之禮。則朝廷方以多故而未遑也。長老比邱¶
釋湛然。誦經於靈塔之下。與磵松俱老。痛先師名氏未經¶
邦國焉。與禪衆寺大律師釋澄俊。同寅叶恭。亟以為請。會¶
是歲嵩岳大比邱釋惠融至自廣陵。勝業寺大比邱釋開¶
悟至自廬江。俱纂我禪師後七葉之遺訓。日相與歎塔之¶
不命。號之不崇。懼像法之本根墜於地也。願申無邊衆生¶
之宏誓。以抒罔極。揚州牧御史大夫張公延賞以狀聞。於¶ 
<pb:NFKB_QTW_p0390-23a>
是七年夏四月。上沛然降興廢繼絕之詔。冊諡禪師曰鏡¶
智。塔曰覺寂。以大德僧七人灑掃供養。天書錫命。暉煥崖¶
谷。衆庶踊躍。謂大乘中興。是日。大比邱衆議立石於塔東¶
南隅。紀心法興廢之所以然。及以為初中國之有佛教。自¶
漢孝明始也。歷魏晉宋齊。施及梁武。言第一義諦者。不過¶
布施持戒。天下惑於報應。而人未知禪。世與道交相喪。至¶
菩提達摩大師。始示人以諸佛心要。人疑而未思。惠可大¶
師傅而持之。人思而未修。迨禪師三葉。其風浸廣。真如法¶
味。日漸月漬。萬木之根莖枝葉。悉沐化雨。然後空王之密¶
<pb:NFKB_QTW_p0390-23b>
藏。二祖之微言。始燦然行於世間。浹於人心。當時問道於¶
禪師者。其淺者知有為法。無非妄想。深者見佛性於言下。¶
如燈之照物。朝為凡夫。夕為聖賢。雙峯大師道信其人也。¶
其後信公以教傳宏忍。忍公傳惠能神秀。能公退而老曹¶
溪。其嗣無聞焉。秀公傳普寂。寂公之門徒萬人。升堂者六¶
十有三。得自在慧者一曰宏正。正公之廊廡龍象又倍焉。¶
或化嵩洛。或之荊吳。自是心教之被於世也。與六籍侔盛。¶
嗚呼。微禪師。吾其二乘矣。後代何述焉。庸詎知禪師之下¶
生不為諸佛。故現比邱身以救濁劫乎。亦猶堯舜既往。周¶ 
<pb:NFKB_QTW_p0390-24a>
公制禮。仲尼述之。游夏宏之。使高堂后蒼徐孟戴慶之徒。¶
可得而祖焉。天以聖賢所振為木鐸。其揆一也。諸公以為¶
司馬子長立夫子世家。謝臨川撰慧遠法師碑銘。將令千¶
載之後。知先師之全身。禪門之權輿。王命之丕顯。在此山¶
也。則揚其風。記其時。宜在法流。及嘗味禪師之道也久。故¶
不讓。其銘曰。¶ 

衆生佛性。莫非宿植。知誘於外。染為妄識。如浪斯鼓。與風¶
動息。淫騃貪怒。為刃為賊。生死有涯。緣起無極。如來憫之。¶
為闢度門。即妄了真。以證覺源。啟迪心印。貽我後昆。閒生¶
<pb:NFKB_QTW_p0390-24b>
禪師。俾以教尊。二十八劫。迭付微言。如如禪師。膺期宏宣。¶
世溷法滅。獨與道全。童蒙來求。我以意傳。攝相歸性。法身¶
乃圓。性身本空。我無說焉。如如禪師。道既棄世。將三十紀。¶
妙經乃屆。皇明昭賁。億兆膜拜。凡今後學。入佛境界。於取¶
非取。誰縛誰解。萬有千歲。此法無壞。¶ 

¶
