#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:KR4h0168_NKFB_0655-31a> 
#+PROPERTY: JUAN 0656
欽定全唐文卷六百五十六¶ 

<pb:KR4h0168_NKFB_0656-01a>

* 白居易¶ 
:PROPERTIES:
:PERSID: QTWAUT1601
:END:

居易字樂天。其先太原人。徙下邽。貞元十四年進士。元和¶
元年制策乙等。累轉主客郎中知制誥。文宗朝授太子少¶
傅。封馮翊縣侯。會昌中以刑部尚書致仕。大中元年卒。年¶
七十六。贈右僕射。¶ 

** 荷珠賦(以泣珠絲鮮瑩為韻)¶ 

:PROPERTIES:
:TITID: QTWTIT12941
:PERSID: QTWAUT1601
:END:

迸水所集。輕荷正敷。引脩莖而出葉。凝玉液以成珠。淨綠¶
<pb:KR4h0168_NKFB_0656-01b>
田田。神龜之巢處斯在。虛明皎皎。靈鵲之銜來豈殊。既羅¶
列其青蓋。又昭章於白榆。亂點的皪。分規青瑩。仰虛無以¶
上出。掩晶熒而外映。灑之不著。湛兮逾淨。時寄寓於傾欹。¶
每因依於平正。可止則止。必荷之中央。在圓而圓。得水之¶
本性。飇風既息而常凝。魚鳥頻衝而不定。爾乃一氣晴後。¶
初陽照前。宿雨霽而猶濕。曉露裛而正鮮。熠熠有光。映空¶
水而煥若。纍纍無數。遍池塘而炯然。宛轉而魚目迴視。沖¶
融而蚌胎未堅。因霑濡而小大。隨散合以虧全。輕彩蕩淵。¶
穠香厭浥。明璣而夜月爭光。丹粟而晨霞散日。其息也與¶
波俱停。其動也與風皆急。若轉於掌。乃是江之珠。如凝¶ 
<pb:KR4h0168_NKFB_0656-02a>
於盤。遂成泉客之泣。冰壺捧之而殊倫。水鏡沈精而莫及。¶
則知氣有相假。物有相資。惟雨露之畱處。當芙蓉之茂時。¶
雖賦象而無準。必成形而在茲。喻於人則寄之生也。擬於¶
道則沖而用之。自契元珠之妙。何求赤水之遺。¶ 

** 動靜交相養賦(并序)¶ 

:PROPERTIES:
:TITID: QTWTIT12942
:PERSID: QTWAUT1601
:END:

居易常見今之立身從事者。有失於動。有失於靜。斯由動¶
靜俱不得其時與理也。因述其所以然。用自儆遵。命曰動¶
靜交相養賦云。¶ 
¶
<pb:KR4h0168_NKFB_0656-02b>

天地有常道。萬物有常性。道不可以終靜。濟之以動。性不¶
可以終動。濟之以靜。養之則兩全而交利。不養則兩傷而¶
交病。故聖人取諸震以發身。受諸復而知命。所以莊子曰¶
智養恬。易曰蒙養正者也。吾觀天文。其中有程。日明則月¶
晦。日晦則月明。明晦交養。晝夜乃成。吾觀歲功。其中有信。¶
陽進則陰退。陽退則陰進。進退交養。寒暑乃順。且躁者本¶
於靜也。斯則躁為民。靜為君。以民養君。教化之根。則動養¶
靜之道斯存。且有者生於無也。斯則無為母。有為子。以母¶
養子。生成之理。則靜養動之理明矣。所以動之為用。在氣¶
為春。在鳥為飛。在舟為楫。在弩為機。不有動也。靜將疇依。¶ 

<pb:KR4h0168_NKFB_0656-03a>

所以靜之為用。在蟲為蟄。在水為止。在門為鍵。在輪為柅。¶
不有靜也。動奚資始。則知動兮靜所伏。靜兮動所倚。吾何¶
以知交養之然哉。以此有以見人之生於世。出處相濟。必¶
有時而行。非匏瓜不可以長繫。人之善其身。枉直相循。必¶
有時而屈。故尺蠖不可以長伸。嗟夫。今之人知動之可以¶
成功。不知非其時。動亦為凶。知靜之可以立德。不知非其¶
理。靜亦為賊。大矣哉。動靜之際。聖人其難之。先之則過時。¶
後之則不及時。交養之間。不容毫釐。故老氏觀妙。顏氏知¶
<pb:KR4h0168_NKFB_0656-03b>
幾。噫。非二君子。吾誰與歸。¶ 

** 汎渭賦(并序)¶ 

:PROPERTIES:
:TITID: QTWTIT12943
:PERSID: QTWAUT1601
:END:

右丞相高公之掌貢舉也。予以鄉貢進士舉及第。左丞相¶
鄭公之領選部也。予以書判拔萃選登科。十九年。天子並¶
命二公對掌鈞軸。朝野無事。人物甚安。明年春。予為校書¶
郎。始徙家秦中。卜居於渭上。上樂時和歲稔。萬物得其宜。¶
下樂名遂官閒。一身得其所。既美二公佐清靜之理。又荷¶
二公垂特達之恩。發於嗟歎。流為詠歌。予時汎舟於渭。因¶
為汎渭賦以導其意。詞曰。¶ 

亭亭華山下有人。跂兮望兮。愛彼三峯之白雲。汎汎渭水¶ 
<pb:KR4h0168_NKFB_0656-04a>
上有舟。沿兮泝兮。愛彼百里之清流。以我為太平之人兮。¶
得於斯而優遊。又感陽春之氣熙熙兮。樂天和而不憂。曰¶
予生之幸兮。時哉時哉。當皇唐受命之九葉兮。夷與華而¶
無氛埃。及帝纘位之二紀兮。命高與鄭為鹽梅。二賢兮爰¶
立。四門兮大開。凡讀儒書與履儒行者。率充賦而西來。雖¶
片藝而必收兮。故不棄予之小才。感再遇於知己。心慚怍¶
而徘徊。登予名於太常兮。署予職於蘭臺。臺有蘭兮閣有¶
芸。芳菲菲兮其可襲。備一官而無事。又不維而不縶。家去¶
省兮百里。每三旬而兩入。川有渭兮山有華。澹悠悠其可¶
<pb:KR4h0168_NKFB_0656-04b>
賞。目白雲兮潄清流。其或偃而或仰。門去渭兮百步。常一¶
日而三往。夜分兮扣舷。天無雲兮水無煙。遲遲兮明月。波¶
澹灔兮棹夤緣。日暮兮舟泊。草萋萋兮沙漠漠。習習兮春¶
風。岸柳動兮渚花落。發浩歌以長引。舉濁醪而緩酌。春冉¶
冉兮其將盡。予何為乎不樂。鳥樂兮雲際。鳴嚶嚶兮飛裔¶
裔。魚樂兮泉底。鬐撥撥兮尾潎潎。我樂兮聖代。心融融兮¶
神泄泄。伊萬物各得其樂者。由聖賢之相契。賢致聖於無¶
為。聖致賢於既濟。凝為和兮聚五福。發為春兮消六沴。不¶
我後兮不我先。適當我兮生之世。彼鱗蟲兮與羽族。咸知¶ 
<pb:KR4h0168_NKFB_0656-05a>
樂而不知惠。我為人兮最靈。所以媿賢相而荷聖帝。樂乎¶
樂乎。汎於渭兮詠而歸。聊逍遙以卒歲。¶ 

** 傷遠行賦¶ 
:PROPERTIES:
:TITID: QTWTIT12944
:PERSID: QTWAUT1601
:END:

貞元十五年春。吾兄吏於浮梁。分微祿以歸養。命予負米¶
而還鄉。出郊野兮愁予。夫何道路之茫茫。茫茫兮二千五¶
百里。自鄱陽而歸洛陽。朝濟乎大江。暮登乎高崗。山險歧¶
兮路屈曲。甚孟門與太行。楓林鬱其百尋。涵瘴煙之蒼蒼。¶
其中闃其無人。唯鷓鴣之飛翔。水有含沙之毒蟲。山有當¶
路之虎狼。况乎雲雷作而風雨晦。忽雨[:#AS-FBEC:●]奄靄兮不見日¶
<pb:KR4h0168_NKFB_0656-05b>
陽。涉泥濘兮僕夫重膇。陟崔嵬兮征馬元黃。步一步兮不¶
可進。獨中路兮徬徨。噫。昔我往兮。春草始芳。今我來兮。秋¶
風其涼。獨行踽踽兮惜晝短。孤宿㷀㷀兮愁夜長。况太夫¶
人抱疾而在堂。自我行役。諒夙夜而憂傷。惟母念子之心。¶
心可測而可量。雖割慈而不言。終蘊結於中腸。曰有弟兮¶
侍左右。固就養而無方。雖溫凊之靡闕。詎當我之在傍。無¶
羽翼以輕舉。羨歸雲之飛揚。惟晝夜與寢食之心。曷其弭¶
忘。投山館以寓宿。夜綿綿而未央。獨展轉而不寐。候東方¶
之晨光。雖則驅征車而遵歸路。猶自流鄉淚之浪浪。¶ 

<pb:KR4h0168_NKFB_0656-06a>

** 宣州試射中正鵠賦(以諸侯立戒眾士知訓為韻)¶ 

:PROPERTIES:
:TITID: QTWTIT12945
:PERSID: QTWAUT1601
:END:

聖人弦木為弧。剡木為矢。惟弧矢之用也。中正鵠而已矣。¶
是謂武之經。禮之紀。故王者務以選諸侯。諸侯用而貢多¶
士。將俾乎禮無秕稗。位有降殺。廣場闢而堵墻開。射夫同¶
而鐘鼓誡。於以致國用。充歲貢。使技癢者出於㣥。藝成者¶
推於眾。在乎矢不虛發。弓不再控。射繹志也。信念茲而在¶
茲。鵠小鳥焉。取難中而能中。乃設五正。張三侯。叶吉日於¶
<pb:KR4h0168_NKFB_0656-06b>
清晝。順殺氣於素秋。禮事展。樂容修。既五善而斯備。將百¶
中而是求。於是誠心內蘊。莊容外奮。升降揖讓。合君子之¶
令儀。進退周旋。伸先王之彞訓。故禮舉而義得。且無聲而¶
有聞。及夫觀者坌入。射者挺立。矢既挾。弓既執。抗大侯。佽¶
決拾。指正則掌內必取。料鵠乃彀中所及。雕弧乍滿。當晝¶
而明月彎彎。銀鏑急飛。不夜而流星熠熠。其一發也。騞若¶
徹札。其再中也。如貫笠。玉霜降而弓力調。金風勁而弦聲¶
急。愜㣥心而踴躍。駭眾目而翕習。若然者。安知不能空彎¶
而雁驚。虛引而猿泣者也。矧乃正其色。溫如栗如。游於藝。¶
匪疾匪徐。妙能曲盡。勇可賈餘。豈不以志正形直。心莊體¶
舒。不出範兮。信得禮之大者。無失鵠也。豈反身而求諸。¶ 

<pb:KR4h0168_NKFB_0656-07a>

斯蓋弓矢合規。容止有儀。必氣盈而神王。寧心讋而力疲。¶
則知善射者。在乎合禮合樂。不必乎飲羽。在乎和容和志。¶
不必乎主皮。夫如是。則射之禮。射之義。雖百世而可知。¶ 

** 省試性習相近遠賦(以君子之所慎焉為韻)¶ 

:PROPERTIES:
:TITID: QTWTIT12946
:PERSID: QTWAUT1601
:END:

噫。下自人。上達君。德以慎立。而性由習分。習則生常。將俾¶
夫善惡區別。慎之在始。必辨乎是非糾紛。原夫性相近者。¶
豈不以有教無類。其歸於一揆。習相遠者。豈不以殊途異¶
<pb:KR4h0168_NKFB_0656-07b>
致。乃差於千里。昬明波注。導為愚智之源。邪正歧分。開成¶
理亂之軌。安得不稽其本。謀其始。觀所恒。察所以。考成敗¶
而取捨。審臧否而行止。俾流遁者返迷途於騷人。積習者¶
遵要道於君子。且夫德莫德於老氏。乃曰道是從矣。聖莫¶
聖於宣尼。亦曰非生知之。則知德在修身。將見素而抱樸。¶
聖由志學。必切問而近思。在乎積藝業於黍累。慎言行於¶
毫釐。故得其門。志彌篤兮。性彌近矣。由其徑。習愈精兮。道¶
愈遠而其旨可顯。其義可舉。勿謂習之近。徇迹而相背重¶
阻。勿謂性之遠。反真而相去幾許。亦猶一源派別。隨渾澄¶
而或濁或清。一氣脈分。任吹煦而為寒為暑。是以君子稽¶
古於時習之初。辨惑於成性之所。然則性者中之和。習者¶ 
<pb:KR4h0168_NKFB_0656-08a>
外之徇。中和思於馴致。外徇戒於妄進。非所習而習則性¶
傷。得所習而習則性順。故聖與狂由乎念與罔念。福與禍¶
在乎慎與不慎。慎之義。莫匪乎率道為本。見善而遷。觀誠¶
偽於既往。審進退於未然。故得之則至性大同。若水濟水¶
也。失之則眾心不等。猶面隔面焉。誠哉性習之說。吾將以¶
為教先。¶ 

** 求元珠賦(以元非智求珠以真得為韻)¶ 

:PROPERTIES:
:TITID: QTWTIT12947
:PERSID: QTWAUT1601
:END:

至乎哉。元珠之為物也。淵淵[:#AS-92F9:⿰帛⿱丿糸]¶ 
[:#AS-92F9:⿰帛⿱丿糸]。不知其然。存¶
<pb:KR4h0168_NKFB_0656-08b>
乎視聽之表。生乎天地之先。其中有象。與道相全。求之者¶
刳其心。俾損之又損。得之者反其性。乃元之又元。元無音。¶
聽之則希。珠無體。搏之則微。故以音而求者妄。以體而得¶
者非。倏爾去焉。將窅冥而齊往。忽乎來矣。與罔象而同歸。¶
是以聖人之求元珠也。損明聖。薄仁義。索之惟艱。失之孔¶
易。將在乎以心忘心。以智去智。其難得也。劇乎剖巨蚌之¶
胎。其難求也。甚乎伺驪龍之睡。夫惟不皦不昧。至明至幽。¶
將致之於馴致。豈求之於躁求。性失則遺。若合浦之徙去。¶
心虛潛至。同夜光之暗投。斯乃動為道樞。靜為心符。至光¶
不耀。至真不渝。察之無形。謂其有而非有。應之有信。謂其¶
無而非無。¶ 

<pb:KR4h0168_NKFB_0656-09a>

故立喻比夫至寶。強名謂之元珠。名不徒爾。喻必有以。以¶
不凝滯為圓。以不炫耀為美。蓋外明者不若內明之理。純¶
白者不若虛白之旨。藏於身不藏於川。在乎心不在乎水。¶
然則外其心。頤其神。韜其光。保其真。雖無脛求之必臻。勞¶
其智。役其識。肆其志。徇其惑。雖沒齒求之不得。則知真宗¶
奧秘。妙本冥默。珠者無形之形。元者無色之色。亦何必遊¶
赤水之上。造崑邱之側。苟悟漆園之言。可臻元珠之極。¶ 

** 漢高祖斬白蛇賦(以漢高皇帝親斬長蛇為韻)¶ 
¶
<pb:KR4h0168_NKFB_0656-09b>

:PROPERTIES:
:TITID: QTWTIT12948
:PERSID: QTWAUT1601
:END:

高皇帝將欲戡時難。撥禍亂。乃耀聖武。奮英斷。提神劍於¶
手中。斬靈蛇於澤畔。何精誠之潛發。信天地之幽贊。卒能¶
滅強楚。降暴秦。創王業於炎漢。於時瓜剖區宇。蜂起英豪。¶
以堅甲利兵相視。以壯圖銳氣相高。皆欲定四海之洶洶。¶
救萬姓之嗷嗷。帝既心闚咸陽。氣王芒碭。率卒晨發。縱徒¶
夜亡。有大蛇兮。出山穴。亘路傍。凝白虹之精彩。被素龍之¶
文章。鱗甲皚以雪色。睛眸赩其電光。聳其身。形蜿蜿而莫¶
犯。舉其首。勢矯矯而靡亢。勇夫聞之而挫銳。壯士覩之而¶
摧剛。於是從者。告於高皇。高皇乃奮布衣。挺干將。攘臂直¶
進。瞋目高驤。一呼而猛氣咆哮。再叱而雄姿抑揚。觀其將¶ 
<pb:KR4h0168_NKFB_0656-10a>
斬未斬之際。蛇方欲縱毒螫。肆猛噬。我則審其計。度其勢。¶
口譟雷霆。手操鋒銳。凜龍顏而色作。振虎威而聲厲。荷天¶
之靈。啟神之契。舉刃一揮。溘然而斃。不知我者謂我斬白¶
蛇。知我者謂我斬白帝。於是灑雨血。摧霜鱗。塗野草。濺路¶
塵。嗟乎。神化將窮。不能保其命。首尾雖在。不能衞其身。盛¶
矣哉。聖人之草昧經綸。應乎天。順乎人。制勍敵必示以乃¶
武乃文。靜災禍不可以弗躬弗親。若夫龍泉黯黯。秋水湛¶
湛。苟非斯劍。蛇不可斬。天威煌煌。神武洸洸。苟非我王。蛇¶
不可當。是知人在威不在眾。我王也萬夫之防。器在利不¶
<pb:KR4h0168_NKFB_0656-10b>
在大。斯劍也三尺之長。於以讋萬物。於以威八方。歷數既¶
終。聞素靈之夜哭。嗜欲將至。知赤帝之道昌。由是氣吞豪¶
傑。威震幽遐。素車降而三秦歸德。朱旗建而六合為家。彼¶
戮鯨鯢與截犀兕。未若我提青蛇而斬白蛇。¶ 

** 大巧若拙賦(以隨物成器巧在其中為韻)¶ 

:PROPERTIES:
:TITID: QTWTIT12949
:PERSID: QTWAUT1601
:END:

巧之小者有為。可得而闚。巧之大者無迹。不可得而知。蓋¶
取之於巽。受之以隨。動而有度。舉必合規。故曰大巧若拙。¶
其義在斯。爾乃掄材於山木。審器於軌物。將務乎心匠之¶
忖度。不在乎手澤之翦拂。故為棟者資其自天之端。為輪¶ 
<pb:KR4h0168_NKFB_0656-11a>
者取其因地之屈。其公也於物無情。其正也依法有程。既¶
游藝而功立。亦居肆而事成。大小存乎目擊。材無所棄。取¶
舍資乎指顧。物莫能爭。然後任道宏用。隨形制器。信無為¶
而為。因所利而利。不凝滯於物。必簡易於事。豈朝疲而暮¶
倦。庶日省而月試。知大巧之有成。見庶物之無棄。然則比¶
其義。取其類。亦猶善從政者。物得其宜。能官人者。才適其¶
位。嘉其尺度有則。繩墨無撓。工非剞劂。自得不矜之能。器¶
靡雕鎪。誰識無心之巧。眾謂之拙。以其因物不改。我為之¶
巧。以其成功不宰。不改故物全。不宰故功倍。遇以神也。郢¶
<pb:KR4h0168_NKFB_0656-11b>
人之術攸同。合乎道焉。老氏之言斯在。噫。舟車器異。杞梓¶
材殊。罔枉枘以鑿。罔破圓為觚。必將考廣狹以分寸。審刓¶
方以規模。則物不能以長短隱。材不能以曲直誣。是謂心¶
之術也。豈慮手之傷乎。且夫大盈若沖。大明若蒙。是以大¶
巧。棄其末工。則知巧在乎不違天真。非勞形於木人之內。¶
巧在乎無枉物情。非役神於棘刺之中。若然者。豈徒與班¶
倕之輩騁技而校功哉。¶ 

** 雞距筆賦(以中山兔毫作之尤妙為韻)¶ 

:PROPERTIES:
:TITID: QTWTIT12950
:PERSID: QTWAUT1601
:END:

足之健兮有雞足。毛之勁兮有兔毛。就足之中。奮發者利¶ 
<pb:KR4h0168_NKFB_0656-12a>
距。在毛之內。秀出者長毫。合為乎筆。正得其要。象彼足距。¶
曲盡其妙。圓而直。始造意於蒙恬。利而銛。終騁能於逸少。¶
始則創因智士。製在良工。拔毫為鋒。截竹為筒。視其端若¶
武安君之頭銳。窺其管如元元氏之心空。豈不以中山之¶
明視勁而迅。汝陰之翰音勇而雄。一毛不成。採眾毫於三¶
穴之內。四者可棄。取銳武於五德之中。雙美是合。兩揆相¶
同。故不得兔毫。無以成起草之用。不名雞距。無以表入木¶
之功。及夫親手澤。隨指顧。秉以律。動有度。染松煙之墨。灑¶
鵞毛之素。莫不畫為屈鐵。點成垂露。若用之交戰。則摧敵¶
<pb:KR4h0168_NKFB_0656-12b>
而先鳴。若用之草聖。則擅場而獨步。察所以。稽其故。雖云¶
任物以用長。亦在假名而善喻。向使但隨物棄。不與人遇。¶
則距畜縮於晨雞。毫摧殘於寒免。又安得取名於彼。移用¶
在茲。映赤筦狀紺趾乍舉。對紅箋疑錦臆初披。輟翰停毫。¶
既象乎翹足就棲之夕。揮芒拂銳。又似乎奮拳引鬬之時。¶
苟名實之相副。信動靜而似之。其用不困。其美無儔。因草¶
為號者質陋。折蒲而書者體柔。彼皆瑣細。此實殊尤。是以¶
搦之而變成金距。書之而化作銀鈎。夫然。則董狐操可以¶
修為良史。宣尼握可以刪定春秋。其不象雞之羽者。鄙其¶ 
<pb:KR4h0168_NKFB_0656-13a>
輕薄。不取雞之冠者。惡其軟弱。斯距也。如劍如㦸。可繫可¶
縛。將壯我之毫芒。必假爾之鋒鍔。遂使見之者書狂發。秉¶
之者筆力作。挫萬物而人文成。草入行而鳥迹落。縹囊或¶
處。類藏錐之沈潛。團扇或書。同舞鏡之揮霍。儒有學書臨¶
水。負笈登山。含毫既至。握管未還。過兔園而易感。望雞樹¶
以難攀。願爭雄於爪趾之下。冀得雋於筆硯之間。¶ 

** 黑龍飲渭賦(以出為漢祥下飲渭水為韻)¶ 

:PROPERTIES:
:TITID: QTWTIT12951
:PERSID: QTWAUT1601
:END:

龍為四靈之長。渭居八水之一。飲亹亹之清流。落彬彬之¶
<pb:KR4h0168_NKFB_0656-13b>
元質。忽兮下降。賁然躍出。首蜿蜒以涌煙。鱗錯落而點漆。¶
動而無悔。爰作瑞於秦川。應必有徵。乃效靈於漢日。觀其¶
攸止。察其所為。行藏不忒。動靜有儀。睛眸炫耀。文彩陸離。¶
躍於泉於焉表異。守其黑所以標奇。或隱或見。時行時止。¶
順冬夏而無乖。應昏明而有以。於是稽大易。按前史。叶聖¶
人之昌運。飛而在天。表王者之休徵。下而飲水。爾乃降長¶
川。俯高岸。氣默默以黯黯。光燦燦而爛爛。聞之者心駭而¶
屏息。覩之者目月[:#AS-FBED:●]血而改觀。一呼一吸。而聲起風雷。或¶
躍或騰。而勢超雲漢。覩夫莫智匪常。莫黑至祥。契昌期於¶
南面。合正色於北方。拖尾迴翔。擘波騰驤。飲清瀾之浩浩。¶
動素¶ 
<pb:KR4h0168_NKFB_0656-14a>
浪之湯湯。頓頷而碎珠迸落。奮髯而細雨飛揚。警水府兮¶
鱣鮪奔走。駭泉室兮蛟鼉伏藏。元雲從而淺深一色。白日¶
照而左右交光。且彼候時出處。憑虛上下。度弱水而斯馭。¶
去鼎湖而是駕。聞茂先之劍飛。是長房之杖化。豈若此炎¶
精冥契。水德潛稟。元甲黯以凝黛。文章斐兮摛錦。逼而察¶
也。類天馬出水而遊。遠而望之。疑晴虹截澗而飲。已而負¶
蒼天。去清渭。排冥冥之寥廓。反浩浩之元氣。則知水物之¶
靈。鱗蟲之貴。盛矣哉。抑斯龍之所謂。¶ 

** 敢諫鼓賦(以聖人來諫諍之道為韻)¶ 
¶
<pb:KR4h0168_NKFB_0656-14b>

:PROPERTIES:
:TITID: QTWTIT12952
:PERSID: QTWAUT1601
:END:

鼓者工所制。諫者君所命。鼓因諫設。發為治世之音。諫以¶
鼓來。懸作經邦之柄。納其臣於忠直。致其君於明聖。將使¶
內外必聞。上下交正。於是乎唐堯得以為盛治者也。至矣¶
哉。君至公而滅私。臣有犯而無欺。諷諫者於焉盡節。獻納¶
者由是正辭。言之者無罪。擊之者有時。故謇謇匪躬。道之¶
行也。鼘鼘不已。聲以發之。始也土鼓增華。蕢桴改造。外揚¶
音以應物。中含虛而體道。不窕不摦。由巧者之作為。大鳴¶
小鳴。隨直臣之擊考。有若坎其缶於宛邱之下。又如殷其¶
雷在南山之隈。音鏗鏘以鏜鞳。響容與以徘徊。儆於帝心。¶ 

<pb:KR4h0168_NKFB_0656-15a>

四聰之耳必達。納諸人聽。七諍之臣乃來。故用於朝。朝無¶
面從之患。行於國。國無居下之訕。洋洋盈耳。幽贊逆耳之¶
言。坎坎動心。明啟沃心之諫。且夫鼓之為用也。或備於樂¶
懸。或施於戎政。以諧八音節奏。以明三軍號令。未若備察¶
朝闕。發揮廷諍。聲聞於外。以彰我主聖臣良。道在其中。以¶
表我上忠下敬。然則義之與比。德必有鄰。將善旌而並建。¶
與謗木而俱陳。是以聞其聲則知有獻替之士。聆其響不¶
獨思將帥之臣。嗟乎。舍之則聲寢。用之則氣振。雖聲氣之¶
<pb:KR4h0168_NKFB_0656-15b>
在鼓。終用舍之由人。¶ 

** 君子不器賦(以用之則行無施不可為韻)¶ 

:PROPERTIES:
:TITID: QTWTIT12953
:PERSID: QTWAUT1601
:END:

君子哉。道本生知。德由天縱。抱乎不器之器。成乎有用之¶
用。不器者通理而黃中。有用者致遠而任重。蓋由識包權¶
變。理蘊通明。業非學致。器異琢成。審其時。有道舒而無道¶
卷。慎其德。舍之藏而用之行。語其小。能立誠以修詞。論其¶
大。能救物而濟時。以之理心。則一身獨善。以之從政。則庶¶
績咸熙。既居家而必達。亦在邦而允釐。彼子貢雖賢。唯稱¶
瑚璉之器。彥輔信美。空標水鏡之姿。是謂非求備者。有何¶
足以多之。豈如我順乎通塞。合乎語默。何用不臧。何嚮不¶ 
<pb:KR4h0168_NKFB_0656-16a>
克。施之乃伊呂事業。蓄之則莊老道德。雖應物而不滯。終¶
飭躬而有則。若止水之在器。因器方圓。如良工之用材。隨¶
材曲直。原夫根純精於妙有。完元和於虛受。內宏道而惟¶
新。外濟用而可久。鄙斗筲之奚算。哂挈瓶之固守。何器量¶
之差殊。在性情之能不。豈不以神為元樞。智為心符。全其¶
神則為而勿有。虛其心則用當其無。故動與時合。靜與道¶
俱。時或用之。必開臧武之智。道不行也。則守寗子之愚。至¶
乎哉。冥心在我。無可而無不可。應用不疲。無為而無不為。¶
信大成而大受。非小慧而小知。故庶類曲從。則輪轅適用。¶
<pb:KR4h0168_NKFB_0656-16b>
若一隅偏執。則鑿枘難施。是以易尚隨時。禮貴從宜。展矣¶
君子。斯焉取斯。¶ 

** 賦賦(以賦者古詩之流為韻)¶ 

:PROPERTIES:
:TITID: QTWTIT12954
:PERSID: QTWAUT1601
:END:

賦者古詩之流也。始草創於荀宋。漸恢張於賈馬。冰生乎¶
水。初變本於典墳。青出於藍。復增華於風雅。而後諧四聲。¶
祛八病。信斯文之美者。我國家恐文道寖衰。頌聲陵遲。乃¶
舉多士。命有司。酌遺風於三代。明變雅於一時。全取其名。¶
則號之為賦。雜用其體。亦不出乎詩。四始盡在。六義無遺。¶
是謂藝文之儆策。述作之元龜。觀夫義類錯綜。詞采舒布。¶ 

<pb:KR4h0168_NKFB_0656-17a>

文諧宮律。言中章句。華而不艷。美而有度。雅音瀏亮。必先¶
體物以成章。逸思飄颻。不獨登高而能賦。其工者。究筆精。¶
窮旨趣。何慚兩京於班固。其妙者。抽秘思騁妍詞。豈謝三¶
都於左思。掩黃絹之麗藻。吐白鳳之奇姿。振金聲於寰海。¶
增紙價於京師。則長楊羽獵之徒。胡為比也。景福靈光之¶
作。未足多之。所謂立意為先。能文為主。炳如繪素。鏗若鐘¶
鼓。郁郁哉溢目之黼黻。洋洋乎盈耳之韶武。信可以凌轢¶
風騷。超軼今古者也。今吾君網羅六藝。淘汰九流。微才無¶
<pb:KR4h0168_NKFB_0656-17b>
忽。片善是求。况賦者雅之列。頌之儔。可以潤色鴻業。可以¶
發揮皇猷。客有自謂握靈虵之珠者。豈可棄之而不收。¶ 

** 洛川晴望賦(以願拾青紫為韻)¶ 

:PROPERTIES:
:TITID: QTWTIT12955
:PERSID: QTWAUT1601
:END:

金商應律。玉斗西建。嘉旬雨之時晴。叶秋成而適願。是用¶
步閭里。詢黎獻。皇風演溢。歌且聽於昇平。聖澤汪洋。誦不¶
聞於胥怨。爾乃命親懿。會朋執。賦邙山。眺洛邑。天泬寥而¶
雲靜。氣肅殺而風急。三川浩浩以奔流。雙闕峨峨而屹立。¶
飛梁徑度。訝殘虹之未消。翠瓦光凝。驚宿雨之猶濕。嘉三¶
時之是務。觀五穀之斯入。覽滌場之在勤。知滯穗之見拾。¶
及夫日色黯黯。寒光熒熒。遠水澄碧。㣥山結青。山水隱映。¶ 

<pb:KR4h0168_NKFB_0656-18a>

花氣氳冥。瞻上陽之宮闕兮。勝仙家之福庭。望中嶽之林¶
嶺兮。似天台之翠屏。宜其迴鑾輿兮檢玉牒。朝千官兮御¶
百靈。使西賓之誇少弭。東人之思攸寧。不亦盛哉。客有感¶
陽舒。詠樂只。揮毫翰。獨徙倚。願得采於芻蕘。終期拾乎青¶
紫。¶ 

** 叔孫通定朝儀賦(以制定朝儀上尊下肅為韻)¶ 

:PROPERTIES:
:TITID: QTWTIT12956
:PERSID: QTWAUT1601
:END:

稷嗣君上稽天命。下察人聽。以為作樂者存乎功成。制禮¶
<pb:KR4h0168_NKFB_0656-18b>
者本乎理定。故易尚隨時。禮貴從宜。於以致理。何莫由斯。¶
允矣君子。休哉令規。採三代之帝典。起兩漢之朝儀。於斯¶
時也。秦吞六雄之後。漢承百王之弊。禮壞樂崩。上陵下替。¶
將欲創洪業。尊皇帝。馴致王道。丕革季世。莫先乎正位以¶
經邦。體元而立制者也。夫其將用於國。先習於野。辨度數¶
於聲名文物。審等威於君臣上下。儒生肅以濟濟。物有其¶
容。國典煥其煌煌。禮無違者。然後闢雙闕。會百僚。動必嚴¶
恪。進無諠囂。長幼之序不忒。貴賤之儀孔昭。鏘鏘兮若萬¶
國赴塗山而會。秩秩兮如百官仰太一而朝。歲十月。天地¶
澄爽。宮殿清曠。風傳警蹕。日麗天仗。於是右陳列辟。左立¶
丞相。東西分而則別。文武儼以相向。簪裾奕奕。頌鵷鷺之¶ 
<pb:KR4h0168_NKFB_0656-19a>
具寮。劍㦸森森。列熊羆之名將。帝容式展。皇威克壯。莫不¶
上恭己以臨下。下竭誠而奉上。觀其威儀允淑。容止具篤。¶
天子負鳳扆以皇皇。正龍顏而穆穆。百辟欣戴。九賓悅服。¶
拔劍者懲懼而慄慄。飲酒者敬慎而肅肅。故知君有威故¶
能守其邦。臣有儀所以保其祿。帝謂叔孫。舊章斯存。可以¶
發揮我洪德。啟迪我後昆。方將守而經國。豈止煥而盈門。¶
不然。何以表一人之貴。知萬乘之尊。¶ 

** 中和節頌(并序)¶ 

:PROPERTIES:
:TITID: QTWTIT12957
:PERSID: QTWAUT1601
:END:
¶
<pb:KR4h0168_NKFB_0656-19b>

乾清而四時行。坤寧而萬物生。聖人則之。無為而無不為。¶
神唐御宇之九葉。皇帝握符之五載。夷夏咸寧。君臣交欣。¶
有詔始以二月上巳日為中和節。自上而下。雷解風動。翌¶
日而頒乎四嶽。浹辰而達乎八荒。於戲。中和之時義遠矣¶
哉。惟唐之興。我神堯子兆人而基皇德。太宗家六合而開¶
帝功。元宗執象而薰仁壽之風。代宗垂拱而阜富庶之俗。¶
舄弈乎。赫赫煌煌。八聖重光。以至於我皇。我皇運元樞。陶¶
淳精。治定而化成。嗣皇極於穆清。納黔首於升平。於時數¶
惟上元。歲惟仲春。皇帝穆然居青陽太廟。命有司考時令。¶
以為安萌芽。養幼少。緩刑獄。布慶賜。蓋百王常行之道。未¶ 
<pb:KR4h0168_NKFB_0656-20a>
足以啟迪天地之化。發揮祖宗之德。乃命初吉。肇為中和。¶
中者揆三陽之中。和者酌二氣之和。其為稱也大矣。非至¶
聖疇能建之。於是謀始要終。循義討源。於以九八節而七¶
六氣。排重陽而拉上巳。煦元氣於厚壞。則幽蟄蘇而勾萌¶
達。噫和風於窮荒。則桀驁化而獷俗淳。垂萬祀以攄無窮。¶
被四表以示大同。於時兩儀三辰。貞明絪縕。千品萬彙。熙¶
熙忻忻。繇是文武百辟。僉拜手稽首而颺言曰。大哉睿德。¶
合於元造。又曰。昔在唐堯。敬授人時。垂於典謨。降及周文。¶
在鎬飲酒。列於雅頌。斯蓋欽若四序。愷樂一方而已。未若¶
<pb:KR4h0168_NKFB_0656-20b>
肇建令節。混同天下。澤鋪動植。慶浹華夷。若斯之盛歟。蓋¶
聖人之作事。必導達交泰。幽贊亭毒。與元化合其運。與真¶
宰同其功。丕休哉。其至矣。賤臣易忝濡文明之化。就賓貢¶
之列。輒敢美盛德。頌成功。獻中和頌一章。附於唐雅之末。¶
頌曰。¶ 

權輿胚渾。元黃既分。煦嫗絪縕。肇生蒸民。天命聖神。是為¶
大人。大人淳淳。為天下君。巍巍我唐。穆穆我皇。纂承九葉。¶
照臨八方。四維載張。兩曜重光。齷齪唐虞。走[:#AS-FBEE:●]彔走[:#AS-FBEE:●]足¶
羲皇。乘時有作。煥乎文章。乃建貞元。以正乾坤。乃紀吉辰。¶
以殷仲春。¶ 

<pb:KR4h0168_NKFB_0656-21a>

吉辰伊何。號為中和。和維大和。中維大中。以暢中氣。以播¶
和風。萌芽昆蟲。昭蘇有融。如斡元化。如運神功。於戲。德洽¶
道豐。萬邦來同。微臣作頌。垂裕無窮。¶ 

¶
