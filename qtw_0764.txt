#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0763-27a> ¶
#+PROPERTY: JUAN 0764
欽定全唐文卷七百六十四¶ 

<pb:NFKB_QTW_p0764-01a>

* 趙造¶ 
:PROPERTIES:
:PERSID: QTWAUT1946
:END:

造官通直郎。試大理評事。¶ 

** 中大夫行內侍省內給事員外置同正員上柱國賜緋魚袋王公墓誌銘(并序)¶ 

:PROPERTIES:
:TITID: QTWTIT15388
:PERSID: QTWAUT1946
:END:

公諱文幹。字強之。其先即秦將翦。公之洪允也。自時厥後。¶
子孫衆多。文能出㣥。武蘊異畧。賁則善虜其將。戊乃下筆¶
成龍。功業居高。名施於後。秦霸天下。斯皆王氏之力也。遂¶
使高秋朗月。瀚海澄波。諸屬難儔。家世雄盛。皇朝中散大¶
<pb:NFKB_QTW_p0764-01b>
夫內侍省內侍賜紫金魚袋奉詔和蕃使兼安西北庭使¶
諱奉忠。公之曾王父也。德重名高。情見義立。西戎斂迹。不¶
敢東窺。北狄戢㣥。不敢南牧。內侍省內侍賜紫金魚袋內¶
弓箭庫使奉天定難南朝元從功臣諱英進。公之祖王父¶
也。義勇冠時。見危致命。親承聖旨。獨步中朝。右神策軍散¶
副將雲麾將軍試殿中監奉天定難隨駕南朝元從功臣¶
諱臣端。公之烈考也。功高位下。命不待時。慶流有徵。果有¶
令子。榮高處厚。德抱雄圖。公即雲麾將軍第三子也。憲宗¶
踐阼時。公年始童舞。入趨紫闥。出踐丹墀。敷奏詳明。鬱為¶ 
<pb:NFKB_QTW_p0764-02a>
俊彥。遂拜供奉官。恪居官次。務謹去奢。臨事無渝。為官不¶
昧。斯乃沖天逸翰。出潤喬松。錫以朱紱之榮。帶以銀章之¶
命。改棃園判官。奉八音之禮。專五菓之名。藝就日新。功勤¶
益著。遷鷄坊使。剪拂珍禽。在鬬自我。羽翼奇特。利用絕㣥。¶
每蘊能名。誰之與匹。轉宣和殿使。載離寒暑。日往月來。每¶
候鑾輿。晷刻無失。金石磨而不磷。璧玉琢而彌堅。改軍器¶
監判官。專任武庫。奠體有程。幹笴必時。實謂戎備。尋遷左¶
神策軍宴設使。庖厨有節。饔餼無遺。修饌必善於精華。宴¶
飲實慙其醉飽。鎮幕歌晚。坊局拖留。拜同官鎮監軍。地居¶
<pb:NFKB_QTW_p0764-02b>
畿甸。鎮壓要衝。路接塞垣。命之監理。虬龍豈與蚯蚓為伍。¶
鸞鳳難可枳棘長棲。時當用才。俾之密侍。依前充供奉官。¶
使於四方。善能專對。利於一事。罔不克堪。未幾息車。改栽¶
接使。公墾園樹菓。殖地生苗。供億猶勤。庶事無闕。有司惜¶
才戀德。公乃布義行仁。開成五年。詔遣充新羅使。拜辭龍¶
闕。指日首途。巨海洪波。浩浩萬里。一葦濟涉。不越五旬。如¶
鳥斯飛。屆於東國。王事斯畢。迴木[:#AS-FBED:●]虜累程。潮退反風。征¶
颿阻駐。未達本國。恐懼在舟。夜耿耿而罔為。魂營營而至¶
曙。嗚呼。險阻艱難。備嘗之矣。及其不測。妖怪競生。波滉瀁¶
而滔¶ 
<pb:NFKB_QTW_p0764-03a>
天。雲靉靆而蔽日。介副相失。舟檝差池。毒惡相仍。疾從此¶
起。扶持歸國。寢膳稍微。藥石無功。奄至殂謝。享年五十有¶
三。會昌四年歲在甲子夏四月蓂生五葉日。終於京兆萬¶
年廣化里私第。雖違三月之期。終遂九原之禮。是歲冬十¶
月十五日。葬於鳳城東龍首原。禮也。嗟乎。命之不偶。李廣¶
豈遂於封侯。梟在官門。士衡終聞於歎鵩。公婚於滎陽鄭¶
氏。克諧琴瑟。相敬如賓。有子三人。男曰義仙義立。女適齊¶
郡史氏。孤子銜恤茹荼。哀號罔極。恐田成碧海。谷變為陵。¶
片石未鐫。防墓何辨。用憑不朽之石。以誌永存之詞。銘曰。¶ 
¶
<pb:NFKB_QTW_p0764-03b>

猗嗟大夫。短折不祿。歷事五朝。白圭三復。賈誼促齡。士衡¶
歎鵩。許國一心。居家可理。善則稱君。過則稱已。君臣道合。¶
如魚如水。嫉惡如讐。見善必遷。愛如冬日。畏若夏天。臨官¶
廉平。無黨無偏。奉命出使。汎海東夷。洪流滉瀁。陽鳥攸危。¶
大波汨起。天地變移。王事斯畢。車騎辭迴。臨達本國。魑魅¶
為災。幽魂何往。遊岱不來。聯[:#AS-92F9:⿰帛⿱丿糸]經歲。四體轉衰。辭恩處順。¶
闔門銜悲。吾將安仰。哲人其萎。美玉永沈。寶劍斯折。聖心¶
哀慟。孤子泣血。福祚長存。恩光無歇。¶ 

* 裴坦¶ 
:PROPERTIES:
:PERSID: QTWAUT1947
:END:

<pb:NFKB_QTW_p0764-04a>

坦字知進。第進士。累官禮部侍郎。授江西觀察使華州刺¶
史。拜中書侍郎同中書門下平章事卒。¶ 

** 貶溫庭筠勅¶ 
:PROPERTIES:
:TITID: QTWTIT15389
:PERSID: QTWAUT1947
:END:

勅。鄉貢進士溫庭筠。早隨計吏。夙著雄名。徒負不羈之才。¶
罕有適時之用。放騷人於湘浦。移賈誼於長沙。尚有前席¶
之期。未爽抽毫之思。可隨州隨縣尉。¶ 

* 王龜¶ 
:PROPERTIES:
:PERSID: QTWAUT1948
:END:

龜字大年。宰相起子。大中末拜兵部郎中知制誥。咸通末¶
<pb:NFKB_QTW_p0764-04b>
改太常少卿檢校右散騎常侍同州刺史。徙浙東觀察使。¶
為盜所害。贈工部尚書。¶ 

** 陳情表¶ 
:PROPERTIES:
:TITID: QTWTIT15390
:PERSID: QTWAUT1948
:END:

臣才疎散。無用於時。加以疾病所嬰。不任祿仕。臣父年將¶
九十。作鎮遠藩。喜懼之年。闕於供侍。乞罷今職。以奉晨昏。¶ 

* 姚謩¶ 
:PROPERTIES:
:PERSID: QTWAUT1949
:END:

謩。開成時鄉貢進士。¶ 

** 大唐潤州句容縣大泉寺新三門記(并序)¶ 

:PROPERTIES:
:TITID: QTWTIT15391
:PERSID: QTWAUT1949
:END:

句曲之東。實曰崙峰。居峰之陽。厥生大泉。寺因泉而題焉。¶
後劉宋昇明二年。有邑令顏繼祖。捨宅移寺。南去泉五里¶ 
<pb:NFKB_QTW_p0764-05a>
而遙。年代寖遠。碑記埋沒。粗所詳者。乃顏氏十三代孫。今¶
寺之惠誠也。太和初。監寺僧惠明與寺僧道琳等見三門¶
破壞。乃言於衆曰。此教東流。設象為法。牢落如是。瞻仰何¶
依。乃請今寺主僧常誼昔旅於是者。戮力誓心。募緣祈化。¶
如響斯應。人咸歸之。遠近趨走。投施香積。算財度費。功用¶
果足。乃革舊制。恢新謀。延袤縱廣。中閾無改。自太和庚戌¶
至於癸丑。凡四年。厥功告成。崇軒峨峨。三闔其門。飛簷翼¶
張。丹栱霞煥。矧茲寺以重岡疊嶺。罙入崖谷。行樹葱翠。煙¶
蘿蒙密。雲收霧卷。宛若仙闕。俾得道者同指歸於覺路。由¶
<pb:NFKB_QTW_p0764-05b>
徑者詎深著於迷途。非我師之志誠。其孰能逮於此。今天¶
下學佛道者。多宗旨於五臺。靈聖蹤跡。往往而在。如吾黨¶
之依於孔門也。誼本鄭人。冠歲因往遊焉。遂剃髮於五臺¶
金閣寺。元和再歲。乃於渭州龍興寺依年具戒。振錫經行。¶
見色相之皆空。識衣珠之無價。又六年始到江南。初止於¶
近寺蘭若。其明春又之嶺南。詣禪訪道。酌水步雲。心契如¶
期。不遠千里。十一年遷至茲寺。初寺每有僧俗大會。五十¶
餘衆。號曰龍華。常患錡釜之器。不周於用。物有所闕。人多¶
告勞。誼乃發願。鑄一大鑊。求布金之長者。得鎔範之良工。¶ 

<pb:NFKB_QTW_p0764-06a>

歸依一念之間。成就堅牢之質。濩落有用。碩大無朋。使天¶
人畢會於龍花。香積普沾於法味。由此故也。寺衆僉曰。誼¶
實有力於寺者。非宿習德本。沾諸善緣。豈能誘掖㣥心。終¶
成喜捨。太和初歲。乃聞諸府邑。請隸名焉。繇是三門洊興。¶
功致一貫。則誼之行業前修。推可鏡矣。人有語余於師為¶
文者。誼因錄所載。請識門焉。寺之備新記詳矣。辭曰。¶ 

寺之興。大泉是生。觱沸猶在。既溫且靈。寺之移。顏氏之基。¶
宋室舊邑。桑野離離。寺之終。誼實是工。大鼎渠渠。三門崇¶
<pb:NFKB_QTW_p0764-06b>
崇。煙霞棟梁。松桂香風。周匝巖壑。警迷其鐘。文入於石。播¶
之無窮。¶ 

* 崔立¶ 
:PROPERTIES:
:PERSID: QTWAUT1950
:END:

立官雒縣令。充採訪判官。拜監察御史。¶ 

** 莊憲皇后山陵奏¶ 
:PROPERTIES:
:TITID: QTWTIT15392
:PERSID: QTWAUT1950
:END:

伏准正月二十九日勅。除陵寢外。其並約莊憲皇后山陵¶
制度者。伏以莊憲皇后合祔豐陵。不別置宮寢。今義安皇¶
太后於光陵東別擇陵地。與莊憲皇后祔禮不同。其宮殿¶
并諸色官員等。今與詳定官等同商量。伏恐合議建置。¶ 

* 蕭鄴¶ 
:PROPERTIES:
:PERSID: QTWAUT1951
:END:

<pb:NFKB_QTW_p0764-07a>

鄴字啟之。梁長沙宣王懿九世孫。及進士第。大中時累拜¶
戶部侍郎。以工部尚書同中書門下平章事。懿宗初為山¶
南東道觀察使。歷戶禮二部尚書。拜右僕射。以平章事節¶
度河東卒。¶ 

** 大唐故吏部尚書贈尚書右僕射渤海高公神道碑¶ 
:PROPERTIES:
:TITID: QTWTIT15393
:PERSID: QTWAUT1951
:END:

公諱元裕。字景圭。六代祖申國公諱士廉。皇朝(闕二字)中尚¶
書右僕射。有仁儉之(闕二字)文(闕二十三字)在陶唐氏(闕五字)以隱¶
德起為周文王師者。號為太公望。始受封於呂。子孫世仕¶
<pb:NFKB_QTW_p0764-07b>
於齊。(闕一字)世孫公子(闕二字)孫(闕一字)與管敬仲俱為齊上卿。¶
合(闕一字)侯有功(闕十一字)廿七世孫洪後(闕二字)為渤海太守。因¶
家焉。高氏故著(闕三字)平(闕四字)後魏(闕二字)錄尚書事生岳。北¶
齊侍中。封清河王。生敬德。開府儀同三司。改封(闕一字)安王¶
申公(闕三字)之令(闕十二字)皇朝(闕一字)州長(闕三字)之行(闕二字)曾祖¶
諱(闕二字)州餘杭令。贈尚書戶部員外郎。大父諱甝。祕書省¶
著作郎。贈右(闕二字)大夫。皇考諱(闕一字)太原少尹兼御史中¶
丞。(闕十二字)之少子也。幼而穎悟。及長魁岸秀發。弱冠博學工¶
文。擢進士上第。調補祕書省正字。佐山南西道荊南二鎮¶ 
<pb:NFKB_QTW_p0764-08a>
為掌書記。轉試協律郎大理評事。攝監察御史。入拜真御¶
史。轉右(闕四字)侍御史(闕五字)豪舉(闕一字)拜司勳員外郎。轉吏¶
部員外郎。公之佐山南西道也。節度使崔公從以清明藻¶
鑒。推重簪組。洎公抗揖上席。雅望益洽。及登御史府。好為¶
犖犖事。自荊涉(闕十一字)急宣居常摧秣在櫪廏吏多(闕四字)條¶
制爭(闕二字)客(闕一字)呵(闕一字)導者必恐遽恇廹。授以驛馬不¶
敢問。積習為弊。刺史不能治。有道士趙歸真者。長慶初用¶
黃老祕言得恩倖。(闕二字)旁(闕二字)言(闕一字)怪在驛(闕四字)自給¶
時公方徵入。遇歸真於途。連叱之。謂曰。汝妄人耳。天子置¶
<pb:NFKB_QTW_p0764-08b>
驛馬。俾爾鼠輩疾驅耶。且黃冠驛馳。用何條制。顧左右牽(¶
闕一字)之。歸真沮撓不敢仰視。(闕四字)以(闕五字)歸真(闕四字)聞者¶
憚焉。公之為柱國也。當寶歷初。天子年少。新即位。事多決¶
於內。或坐朝頗曠旬朔。大臣罕得(闕一字)謁。公上疏指斥。極¶
言(闕二字)中外之(闕一字)以鎮(闕五字)公(闕三字)之偘然公之為吏¶
部郎也。精(闕一字)簡峻。胥徒(闕一字)戢。若踐刀㦸。未竟南曹事。¶
會與銓長以公事爭短長。剛憤不能下。請急(闕六字)道除左¶
司(闕二字)遷(闕四字)中書舍人。公之為諫議也。屬朝廷多故。李¶
訓鄭注貽禍(闕一字)亂。欲先立威定事。公察其必變。銳以勁¶ 
<pb:NFKB_QTW_p0764-09a>
(闕二字)其頭角。章疏(闕一字)上。文宗知而不能用。及為中書¶
舍人。逆注益用事。注初以藥道進。至是(闕一字)然以才望自¶
居。會注遷秩(闕七字)揚其(闕三字)狀注方倚恩自大。恚不能堪。¶
遽出公為(闕一字)州刺史。注敗。復入為諫大夫。兼充侍講學¶
士。尋兼太子賓客。文宗重儒術。尊奉講席。公發揮教化之¶
本。依經傳納。上傾心焉。(闕八字)筵(闕二字)為(闕四字)護之授(闕一¶
字)公(闕二字)通經文雅任職。而操剸(闕一字)濟素重朝廷上復¶
欲(闕一字)之未幾。擢拜御史中丞。兼金章紫綬之錫。公正色¶
立朝。百吏震肅。(闕一字)暑(闕七字)下(闕二字)僚吏率多(闕三字)奬體(¶
<pb:NFKB_QTW_p0764-09b>
闕一字)不篤濟辦(闕一字)倪甚威邪朋自遠。班行相顧。聳動屏¶
息。議者以為風憲振職。自元和以來。惟公為稱首。進尚書¶
右丞。改京兆尹。未幾。授左散騎常侍。遷兵部侍郎。轉尚書¶
左丞。知吏部尚書銓事。會恭僖皇太后陵寢有日。充禮儀¶
使。公為左右轄也。郎吏籍公岸谷之峻。皆石[:#AS-FBED:●]互(闕四字)事¶
迎理。及銓綜衡鏡之務。抉奸與善。如見肝膈。猾吏(闕一字)勿¶
又(闕二字)竄(闕一字)記(闕一字)為防(闕二字)迷視聽公指摘(闕一字)病¶
是非立辨。標為成憲。迄今賴焉。不杖一人。九流式(闕一字)尋¶
改宣歙池(闕四字)使兼(闕四字)入拜吏部尚書。(闕五字)懿(闕十七¶
字)為(闕二字)使(闕一)¶ 

<pb:NFKB_QTW_p0764-10a>
(字)事遷檢校吏部尚書山南西道節度觀察等使。公友¶
睦清約。車服飲食比寒士。而(闕二字)吏(闕一字)奉公(闕二字)汲汲¶
如嗜慾。居一室。凝塵積機。澹如也。於宛陵(闕一字)二郡理於¶
漢南(闕一字)八郡化率用(闕一字)興利除害。刊為故實。在漢南¶
奏免(闕一字)內積年逋租七千八百餘萬貫。節用而已。公私(¶
闕二字)百姓(闕二字)之初公自侍講為御史中丞。文宗久(闕六¶
字)內舉母兄少逸。上喜納而遂其志。少逸果能(闕一字)二帝¶
三王之業。發明(闕二字)上益敬重(闕三字)者咸謂公以誠事君¶
者也。愛(闕二字)不忘舉其親。舉其親不忘存其義。眉壽景福。(¶
<pb:NFKB_QTW_p0764-10b>
闕三字)歸公為(闕一字)州之五歲。慨然有懸車之念。累章陳懇。¶
故復有(闕四字)之(闕一字)即日渡江。將休於(闕二字)行(闕一字)志(闕¶
一字)大大中四年夏六月廿日。次於鄧。無疾暴薨於南陽¶
縣之官舍。享年七十六。上聞。撫機震悼。廢朝(闕一字)日。(闕七¶
字)年十一月十日。歸葬於(闕一字)南府(闕二字)縣(闕二字)之南原。¶
以李夫人合窆。從祔於(闕一字)府君之兆次(闕二字)公前娶隴¶
西李(闕一字)吉州刺史宣之女也。再娶京兆韋氏。鄭國公孝¶
寬七代孫(闕十字)先考司徒府君(闕二字)衽席(闕三字)國太夫人(¶
闕一字)氏陰教修備。及公貴(闕五字)服(闕四字)哀榮之禮渥縟矣。(¶
闕一字)子(闕一字)¶ 

<pb:NFKB_QTW_p0764-11a>
一人曰璩。李出也。進士擢第。試祕書省校書(闕一字)文行(闕¶
字)記曰。有大德者。必得其祿其位其名其壽。(闕一字)公始終¶
可謂全(闕二字)銘曰。¶ 

烈山之(闕三字)太古(闕十三字)功錫姓申公嗣興(闕二字)佐命(闕三¶
字)赫(闕二字)秀令降(闕一字)公生(闕五字)為(闕一字)師(闕一字)為廿資(¶
闕六字)二(闕一字)行茂(闕三字)高終賈霜(闕一字)迴(闕九字)政嚴官(闕¶
二字)大競囂(闕一字)我敦德義時(闕十一字)大羹(闕一字)味(闕九字)妄(¶
闕七字)我堅豸(闕一字)大方(闕二字)以(闕三字)禁林密侍講席陪升¶
因經納誨承問(闕一字)能輔道(闕七字)以(闕二十五字)多(闕五字)¶ 
¶
<pb:NFKB_QTW_p0764-11b>

** 嶺南節度使韋公神道碑¶ 
:PROPERTIES:
:TITID: QTWTIT15394
:PERSID: QTWAUT1951
:END:

韋氏之世系尚矣。陶唐氏之後。有國豕韋者。實為商伯。周¶
衰。遷於楚之彭城。漢興。韋孟為楚元王傅。繇孟五世至丞¶
相賢。韋氏遂顯大。賢封扶陽。後徙平陵。及子元成。別徙杜¶
陵。子孫家焉。遂為京兆人云。元成生寬。寬生育。育生後漢¶
尚書令浚。浚生梓潼太守豹。豹生東海相著。著孫冑。仕魏¶
為詹事。冑少子曰穆。後著號為東眷。八世至隋郁城莊公¶
諱元禮。距四世入唐。有為陜州刺史者諱岳子。於公為曾¶
祖。是生京兆少尹河北採訪使府君諱恒為王父。少尹生¶ 
<pb:NFKB_QTW_p0764-12a>
贈刑部侍郎衡州別駕府君諱平。奉天之難。寇兵圍逼。時¶
鳳翔已害其帥張鎰。且應賊矣。公與從父弟臯能扞朱泚¶
於隴州。斬其使者。乃折其勢。公乃間行西走奉天。夜縋城¶
下。蠟丸發表。具獻功狀。德宗把手喜泣曰。富貴惟卿所欲。¶
口授御史中丞。公辭以素卑無貲。願從州縣祿。竟遂其志。¶
改萬年尉。從上至興元。道苦風疾。廢居優游散地。既慊當¶
世。其後宜有達人。娶彭城劉為麟女而生公。諱正貫。字公¶
理。幼而神靈。長而聰異。目所繫覽。不忘於心。耳剽音聲。洞¶
識節奏。季父太尉公臯特見器屬。且必能大其家門。故名¶
<pb:NFKB_QTW_p0764-12b>
之曰臧孫。年十有五。先君歿於衡陽。奉喪歸北。裴僕射均¶
在江陵。故少公為表弟。欲擅有外家吉凶之事。且致贈焉。¶
公泣曰。不專於孤。有諸父在。如將聽命。恐傷叔父之義。不¶
敢拜賜之辱。蜀使俄至。他日反告太尉。深德異之。既除喪。¶
調補單父尉。太尉有大功於國家。德勢甚盛。韋氏子姓可¶
以坐掇朱青。公深自懲刻。遂博極㣥書。自三代已降。損益¶
制度。無不稽其典要。相國韋公處厚及韋湖南辭皆以學¶
識相高。每與公論搉當世之務。咸服其深切事情。雖賈生¶
不能過也。長慶初。遂棄官改名。對賢良極諫策。登乙卯科。¶ 

<pb:NFKB_QTW_p0764-13a>

授太子校書。敬宗朝又以華原縣尉再登詳閑吏理科。遷¶
萬年主簿。考京兆進士。能第上下。頗得一時之俊。尋授監¶
察御史裏行。為北都留守推官。入臺為真監察。避同儕素¶
嫌。辭不與齒。除河南府司錄。旋為天平軍節度判官。得改¶
員外郎。所奉之主。即故相國令狐公也。丁內艱服闋。故李¶
相國紳請為浙東團練副使。賜緋魚袋。後辭職居洛。授檢¶
校主客郎中。知鹽鐵福先院。非其好也。擢萬年令澤州剌¶
史。又改太原行軍司馬兼御史中丞。加金紫。從狄僕射之¶
<pb:NFKB_QTW_p0764-13b>
幕。徵為太府少卿。改泗州剌史。歷光祿卿晉州剌史。入拜¶
司農卿。時內尚食供億縣官有闕。為其奏累。貶均州剌史。¶
陞壽州團練使。公當官剸據。率有良算。雖繁劇之來。千變¶
萬態。一以成機應之。故日用公事。圭稜歲校。能有餘裕。所¶
謂循良高妙。無跡可尋者耶。今上初即位。以理行徵。拜京¶
兆尹。京師稱難治者。日有生事。隨時抵巇。間不容髮。未易¶
以繩墨一面律也。濶狹小失其機。則見立敗。雖有神明之¶
用無及已。公能勺藥其間。安然無一事。如弄小方州云。奉¶
南郊。備赦令。上下百役。抑揚豪弱。無不得其平。居二年乞¶
退。除同州剌史長春宮使。加左散騎常侍兼御史大夫。百¶ 
<pb:NFKB_QTW_p0764-14a>
粵之地。其俗剽輕。獵浮淫之利。民罕著本。又遠天子之法。¶
稅調裒急。一舞於吏手。故細胥假校益豪。民用是困從。公¶
至。鋤侵牟之窟。削冒名之吏。盡反為民。煩促頓舒。流庸盡¶
復。先是海外蕃賈贏象犀貝珠而至者。帥與監舶使必摟¶
其偉異。而以比弊抑償之。至者見欺。來者殆絕。公悉變故¶
態。一無取求。問其所安。交易其物。海客大至。越人尚鬼。事¶
有寘冥者。不質於醫而交於神。寢以成風。公醜其邪。命撤¶
屋塗扉。禁絕紛紛之禱。或曰將不利於公。不聽他日。秋水¶
大溢。將沒民居。訛言毀神而致。公譔服登城。向水酹酒而¶
<pb:NFKB_QTW_p0764-14b>
聲曰。苟如云云。長吏身存。無嫁下人。俄而斂退。卒無害焉。¶
鍼肓反正。皆此類也。政成。亟上疏請覲。優詔留之。越三歲。¶
寢疾薨於位。實大中五年七月二十三日。享年六十有八。¶
天子為之不視朝一日。贈工部尚書。明年二月庚申。祔葬¶
少陵原之世墓。比薨。醫問相屬。比葬。弔贈之使交逢。凡在¶
嶺之南。軍吏與民。及部屬鰥寡士子魋髻之族。聞公之喪¶
皆哭。失市與宴。公篤孝睦親。㣥昆弟之貧與子姓之孤者。¶
收接如歸。婚配慰薦。惟恐不得其所。居弟誨之喪。傷哭變¶
白。惻動君子。與朋友盡誠信於然諾。踐報之道。不怠如癖。¶ 

<pb:NFKB_QTW_p0764-15a>

名人偉士。多與深善。樂後雋。特露精誠。比比得之。力仁誼。¶
懲華侈。下席之日。家無池館。疏屬出涕。平生行事可知已。¶
娶監察御史博陵崔昇女。先公而歿。二子。長曰參文。太子¶
校書。次曰溫文。華州參軍。一女始歲。方大病。囑其後曰。無¶
厚葬。無用鼓吹。無煩諡於有司。志我墓者。無如故人趙君¶
檜焉。若夫碑。則俾我外姪蕭鄴為之銘。庶乎實而詳也。其¶
敢以辭。遂為銘曰。¶ 

雄操京兆。奄宅大州。太尉之後。惟公得侯。儒衣極摯。公慊¶
<pb:NFKB_QTW_p0764-15b>
人優。業術益然。及親勇誼。善植牧全。始卒無媿。融鴻清洋。¶
式彌乃嗣。茲圖石刻。以永厥懿。商伯以遷。汪洋其源。至漢¶
始著。聿為盛門。徙居杜陵。承繼遂蕃。用儒持家。世世顯尊。¶
歷隋入唐。或軒或庳。起墜誠難。肖隆匪易。尚書之生。實屬¶
太尉。有庸有基。可席而位。公獨後之。孑孑自致。追念顯考。¶
詘於其身。如不我力。曷顏於人。由卑至鉅。能以才振。小大¶
之治。有脊有倫。¶ 

* 李涪¶ 
:PROPERTIES:
:PERSID: QTWAUT1952
:END:

涪。昭宗時歷官金部郎中河南少尹國子祭酒詹事府丞。¶ 

** 刊誤序¶ 
:PROPERTIES:
:TITID: QTWTIT15395
:PERSID: QTWAUT1952
:END:

<pb:NFKB_QTW_p0764-16a>

余嘗於學古問政之暇。而究風俗之不正者。或未造其理。¶
則病之於心。爰自秦漢。迨於近世。凡曰乖盭。豈可勝道哉。¶
前儒廣學刊正。固已多矣。然尚多漏畧。頗惑將來。則書傳¶
深旨。莫測精微。而沿習舛儀。得陳愚淺。撰成五十篇。號曰¶
刊誤。雖欲自申專志。亦如路瑟以掇其譏也。¶ 

* 裴敬¶ 
:PROPERTIES:
:PERSID: QTWAUT1953
:END:

敬官祕書省校書郎。¶ 

** 翰林學士李公墓碑¶ 
:PROPERTIES:
:TITID: QTWTIT15396
:PERSID: QTWAUT1953
:END:
¶
<pb:NFKB_QTW_p0764-16b>

李翰林名白。字太白。以詩著名。召入翰林。世稱才名占得¶
翰林。他人不復爭先。其後以脅從得罪。既免。遂放浪江南。¶
死宣城。葬當塗青山下。李陽氷序詩集。粗具行止。敬嘗遊¶
江表。過其墓下。愛其才。壯其氣。味其嗜酒。知其取適。作碑¶
於墓。且曰。先生得天地秀氣耶。不然。何異於常之人耶。或¶
曰。太白之精下降。故字太白。故賀監號為謫仙。不其然乎。¶
故為詩格高旨遠。若在天上物外。神仙會集。雲行鶴駕。想¶
見飄然之狀。視塵中屑屑米粒。蟲睫紛擾。囷蠢羈絆蹂躪¶
之比。又嘗有知鑒。客并州。識郭汾陽於行伍間。為免脫其¶
刑責而奬重之。後汾陽以功成官爵請贖翰林。上許之。因¶ 
<pb:NFKB_QTW_p0764-17a>
免誅。其報也。又嘗心許劍舞裴將軍。予曾叔祖也。嘗投書¶
曰。如白願出將軍門下。其文高。其氣雄。世稀其本。懼失其¶
傳。故敘傳之。太和初。文宗皇帝命翰林學士為三絕贊。公¶
之詩歌與裴旻將軍劍舞洎張旭長史草書為三絕。夫天¶
付上才。必同靈氣。賢傑相投。龍虎兩合。可為知者言。非常¶
人所知也。夫古以名德稱占其官諡者甚希。前以詩稱者。¶
若謝吏部何水部陶彭澤鮑參軍之類。唐朝以詩稱。若王¶
江寧宋考功韋蘇州王右丞杜員外之類。以文稱者。若陳¶
拾遺蘇司業元容州蕭功曹韓吏部之類。以德行稱者。元¶
<pb:NFKB_QTW_p0764-17b>
魯山陽道州。以直稱者。魏文貞狄梁公。以忠烈稱者。顏魯¶
公叚太尉。以武稱者。李衛公英公。以學行文翰稱者。虞祕¶
監。唐之得人。於斯為盛。翰林其以詩稱之一也。予嘗過當¶
塗。訪翰林舊宅。又於浮圖寺化城之僧。得翰林自寫訪賀¶
監不遇詩云。東山無賀老。却棹酒船迴。味之不足。重之為¶
寶。用獻知者。又於歷陽郡得翰林與劉尊師書一紙。思高¶
筆逸。又嘗遊上元蔣山寺。見翰林讚誌公云。水中之月。了¶
不可取。刀齊尺量。扇迷陳語。文簡事備。誠為作者。附於此¶
云。會昌三年二月中。敬自淠水草堂南遊江左。過公墓下。¶ 

<pb:NFKB_QTW_p0764-18a>

四過青山。兩發塗口。徘徊不忍去。與前濮州鄄城縣尉李¶
劭同以公服拜其墓。問其墓左人畢元宥。實備灑掃。留[:#AS-92F9:⿰帛⿱丿糸]¶
帛具酒饌祭公。知公無孫。有孫女二人。一嫁劉勸。一嫁陳¶
雲。皆農夫也。且曰。二孫女不拜墓已五六年矣。因告邑宰¶
李君都傑。請免畢元宥力役。俾專灑掃事。嘻。享名甚高。後¶
事何薄。謝公舊井。新墓角落。青山白雲。共為蕭索。巨竹拱¶
木。如公卓犖。天長地久。其名不朽。此為祭文。寫授元宥。又¶
為碑曰。¶ 
¶
<pb:NFKB_QTW_p0764-18b>

貴盡皆然。名存則難。故余重名不重官。作李翰林碑。十五¶
字而已。¶ 

* 裴素¶ 
:PROPERTIES:
:PERSID: QTWAUT1954
:END:

素。平州人。寶歷初進士。太和二年舉賢良方正直言極諫¶
第三等。官中書舍人。¶ 

** 重修漢未央宮記¶ 
:PROPERTIES:
:TITID: QTWTIT15397
:PERSID: QTWAUT1954
:END:

皇帝嗣位之年。衆靈悅附。日月所照。莫不砥屬。是以遠夷¶
慕義。琛賮鼎來。用文明以為理。洞風露之所啟。草木暢茂。¶
山川景清。擊壤鼓腹。莫識由乎帝力矣。嘗因勝日。聖思閒¶
遠。倦大厦之講習。想鮮原之遊衍。乃命法駕。備宮馭。細草¶ 
<pb:NFKB_QTW_p0764-19a>
迎輦。神飇引衣。超然肆行。造適自得。視往昔之遺館。獲漢¶
京之餘址。邈風光以遐矚。眇思古以論都。襟靈洋洋。周視¶
若感者久之。於是召左護軍中尉志宏指示之曰。此漢遺¶
宮也。其金馬石渠。神池龍闕。往往而在。朕常以古事况今。¶
亦欲順考古道。訓齊天下也。至是遐歷。恍然深念。且欲存¶
列漢事。悠揚古風耳。昔人有思其人。猶愛其樹。况悅其風。¶
登其址乎。吾欲崇其頹基。建斯餘構。勿使華麗。爰舉舊䂓¶
而已。庶得認其風烟。時有以凝神於此也。於是命工度材。¶
審曲面勢。裁成法度。以就斯宮。攢櫨栱。密玉石。碧瓦龍錯。¶
<pb:NFKB_QTW_p0764-19b>
層軒鳥跂。崇墉粉靜。璇題月照。舒廊四注以雲委。隆臺分¶
據而山屹。蟠虬蜿蜒。鱗動梠桷。蹲獸却騁。姿雄欄檻。宏袤¶
乎豁達。跨臨乎涇渭。綠竹凝遠。繁松藹深。奇樹流光。丹墀¶
迴遶。於是闢戲馬之廣場。開遠目之閒館。天地景新。山川¶
勢重。迴太華之秀氣。列終南之翠屏。九嵕而固護。八水分¶
流以縈帶。而又揚太液之波。繚周帝之垣。原隰成文。丹素¶
含華。翼樓杳以分張。雄虹直而中峙。神機一發。廓若懸寓。¶
祥煙瑞彩。鬱鬱葱葱。瞻迴途以下濟。撫璇璣而高視。見秦¶
川風物。漢原邐迤。感前王興廢。知稼穡艱難。吾君用¶ 
<pb:NFKB_QTW_p0764-20a>
此鏡是非。闡思慮。豈獨資耳目。縱遊玩也。凡殿宇成構。總¶
三百四十九間。工徒役指萬計。武夫奮力。將校呈䂓。然而¶
材匪藻梲。塗惟儉靜。經之營之。不日而成也。按漢史。高祖¶
初定天下。悅卜洛之邑。為天地之中。有周室遺風。將都之。¶
婁敬諫曰。陛下取天下。與周室異。不可居也。夫洛陽四戰¶
之地。豈若秦川天府之國。山河形勝。真百二之勢乎。高祖¶
是日駕如長安。其後七年。北擊韓王信。相國蕭何居守而¶
營未央宮。因龍首山。作前後殿。建觀闕街道。周迴七十里。¶
臺殿四十所。帝還見之。怒曰。何治宮室之過度也。何曰。天¶
<pb:NFKB_QTW_p0764-20b>
子以四海為家。非壯麗無以重威德。帝悅而就居焉。自漢¶
元年乙未歲至聖唐會昌元年之辛酉。凡一千四十有七¶
年矣。其傾頹毀圮。悠然邈然。竟無有存之者。我后緬慕古¶
昔之興時。即其舊而新是圖。築摧基而繩脩木。不侈不約。¶
巍然嶷然。時以通覽無方。周視有截。則有若志宏奉聖君¶
之旨也。志宏姓魚氏。代宗皇帝之功臣朝恩之孫也。以績¶
効而封國公。由忠義而位上將。自總右廣。貞心冠古。陛下¶
龍昇大寶。光啟帝運。左右同德。東西一心。變生人之耳目。¶
煥大明之徽懿。武力忠壯。元機天啟。式是萬旅。吾唐有人。¶ 

<pb:NFKB_QTW_p0764-21a>

由是委以腹心。寄之環列。上曰。忠為令德。有若士良志宏。¶
為吾左右矣。明年。上親見祖考。郊天神。雪灑川原。塵清城¶
闕。陽和風扇。綠野煙澹。是月也。三辰承初。以表無事。上乃¶
顧新宮。迴玉輦。列騎雲動。彩仗天旋。乃出金風。由是乎造¶
於未央。俯仰周視。肅威神而煌煌。遊焉息焉。容與悅懌。晴¶
山屏開以四遶。故城巉然而隱嶙。鮮風美景。薰然入座。上¶
從容言曰。吾今建是殿。且錫之以嘉名。其殿曰通光。其東¶
曰韶芳亭。其西曰凝思亭。乃立臯門曰端門。其應門題曰¶
<pb:NFKB_QTW_p0764-21b>
未央宮。所以志大臣之忠力。且不忘吾好古也。乃命侍臣¶
曰。爾為我記之。刻以貞石。傳示乎不朽。臣素任當承旨。不¶
敢固讓。惶恐拜舞而文之。時會昌元祀濡大澤之明月也。¶
謹記。¶ 

¶
