#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_-1193-1-> 
#+PROPERTY: JUAN 0118
欽定全唐文卷一百十八¶ 

<pb:KR4h0168_NKFB_0118-01a>

* 晉少帝¶ 
:PROPERTIES:
:PERSID: QTWAUT0057
:END:

帝諱重貴。高祖從子。唐天祐十一年生。為高祖所愛。以為¶ 
子。天福三年授開封尹。封鄭王。六年授廣晉尹。封齊王。七¶ 
年六月即位。開運三年。契丹遷帝於黃龍府。降封負義侯。¶ 
後徙建州。居塞北凡十八年。在位五年。年五十一。¶ 

** 答靈武節度使馮暉制¶ 
:PROPERTIES:
:TITID: QTWTIT03625
:PERSID: QTWAUT0057
:END:

非制書忽忘。實以朔方重地。蕃部窺邊。非卿雄名。何以彈¶ 
壓。比欲移卿內地。受代亦須奇才。¶ 
<pb:KR4h0168_NKFB_0118-01b>

** 親征契丹命將制¶ 
:PROPERTIES:
:TITID: QTWTIT03626
:PERSID: QTWAUT0057
:END:

宣王講武。逐獫狁於太原。漢帝出師。走匈奴於瀚海。是知¶ 
蠻夷猾夏。不能絕之於古今。戎狄無厭。不能拘之以信義。¶ 
先皇帝昔當草昧。方在龍潛。未登鄗邑之壇。始有晉陽之¶ 
難。契丹主徑驅蕃部。直抵并郊。遂解重圍。助成大統。我之¶ 
興也。彼有力焉。於是邀之以鬼神。申之以盟誓。載諸冊。¶ 
傳厥子孫。爾後常念前因。每思厚報。減宮闈之服玩。罄府¶ 
藏之珠珍。供億無時。道塗相望。而契丹貪殘滋甚。驕縱異¶ 
常。通使命於江淮。徵貢輸於郡國。包藏既久。姦譎漸萌。既¶ 
<pb:KR4h0168_NKFB_0118-02a>
而輿議諠譁。羣情憤激。軍民扼腕。中外同辭。請興貔虎之¶ 
師。以遏豺狼之患。先皇帝重其信誓。篤以初終。降萬乘之¶ 
尊。禮不義之虜。耗中原之力。奉無巳之求。迨於纉受丕圖。¶ 
虔承顧命。每欲息民繼好。敢忘屈巳從人。所以厚禮卑辭。¶ 
以隆其意。推心置腹。以示其誠。其如鴆毒潛深。獸心難革。¶ 
乘我歉歲。伐予大喪。平視中原。竊窺神器。朕實不德。民罹¶ 
其殃。愧悼增深。寤寐興嘆。向者躬提黃鉞。親指靈旗。駐於¶ 
甘泉。自春徂夏。賴祖宗垂慶。天地儲休。猛將如雲。謀臣若¶ 
雨。士百其勇。人一其心。寸鏃不遺。狂戎自潰。氛霾少息。師¶ 
<pb:KR4h0168_NKFB_0118-02b>
旅凱旋。今則漸入秋深。慮為邊患。朕以志平寇難。不敢荒¶ 
寧。將期親率全師。恭行天討。庶幾一舉。永靜三邊。罔辭櫛¶ 
沐之勞。用拯生靈之患。得不精求將帥。慎柬偏裨。冀成破¶ 
竹之功。以殄折膠之寇。爰於剛日。乃降命書。順國軍節度¶ 
鎮深趙等州觀察處置幽州道行營副招討等使特進檢¶ 
校太師兼中書令行真定尹駙馬都尉杜重威。地居戚里。¶ 
神授戎韜。久服金革之勞。累濟艱難之運。虎牢晝閉。一麾¶ 
而蟊賊自消。河朔未寧。再駕而氛妖繼息。戡定之業。溢於¶ 
鼎鐘。天平軍節度鄆齊棣等州觀察處置兼管內河隄等¶ 
<pb:KR4h0168_NKFB_0118-03a>
使光祿大夫檢校太尉平章事張從思。清明可鑑。忠正無¶ 
邪。夙懷刺虎之謀。早列濯龍之籍。當襄陽之役。克成監護¶ 
之勳。及北虜之來。實賴籓籬之固。器業之用。可謂縱橫。西¶ 
京留守起復檢校太尉兼侍中行河南尹景延廣。文武全¶ 
才。雲龍際會。指經綸於掌內。藏甲馬於胷中。久權七萃之¶ 
師。繼委十連之帥。軍民畏服。畿甸肅清。左右之勞。書於盟¶ 
府。武寧軍節度徐宿等州觀察處置等使開府儀同三司¶ 
檢校太師兼侍中趙在禮。河嶽鍾靈。松筠植性。授玉鈐之¶ 
祕畧。得金版之沈機。輔翼數朝。周旋重鎮。述職而必先九¶ 
<pb:KR4h0168_NKFB_0118-03b>
牧。事君而唯盡一心。尊奬之功。光乎史冊。建雄軍節度晉¶ 
慈隰等州觀察處置等使特進檢校太師平章事安叔干。¶ 
衆推武庫。素曉陣圖。疾惡如讐。見義思勇。觴酒豆肉。無虧¶ 
撫士之心。尺籍伍符。盡得總戎之訣。軍旅之任。實契僉諧。¶ 
前泰寧軍節度[:#AS-8862:⿱亠兊]沂密等州觀察處置等使特進檢校太¶ 
師平章事安審信。久處腹心。早攀鱗翼。倜儻乃萬夫之長。¶ 
驍雄真六郡之豪。燕頷虎頭。咸仰將軍之相。牙璋犀節。累¶ 
持方伯之權。英特之名。播於中外。河中護國軍節度管內¶ 
觀察處置等使開府儀同三司檢校太師平章事安審琦。¶ 

<pb:KR4h0168_NKFB_0118-04a>
嚴明無翳。寬自居。善知奇正之謀。備熟孤虛之法。首赴¶ 
風雲之會。昔同帶礪之盟。累殿藩垣。常堅夾輔。連帥之重。¶ 
倚若長城。河陽三城節度孟懷等州觀察處置管內河隄¶ 
等使青州行營副都部署特進檢校太師符彥卿。惟爾先¶ 
臣。實為名將。世襲弓裘之慶。門傳忠孝之規。西漢三雄。徒¶ 
稱傑出。東京七校。乃為時生。竭盡之心。貫於金石。義成軍¶ 
節度滑濮等州觀察處置管內河隄等使北面行營馬步¶ 
都虞開府儀同三司檢校太師皇甫遇。劒敵萬人。力摧¶ 
九虎。赤羽若日。蒲大夫之英風。快馬如龍。曹景宗之意氣。¶ 
<pb:KR4h0168_NKFB_0118-04b>
繼承重寄。必竭純誠。義烈之稱。播於寰海。北面行營馬部¶ 
都排陣使兼馬軍都指揮使特進檢校太保右神武統軍¶ 
張彥澤。猛若關張。氣吞荊聶。荐膺委寄。每著勤勞。鳴鏑離¶ 
弦。既得吟猿之妙。青萍出匣。久彰斷兕之名。營陣之閒。皆¶ 
推果毅。橫海軍節度滄景德等州觀察處置管內河隄等¶ 
使幽州道行營右廂排陣使特進檢校太師王延裔。鬼谷¶ 
傳書。神龜授印。委鎮臨於滄海。賴控扼於邊陲。繕甲治兵。¶ 
暗蓄摧凶之計。深溝高壘。不移持重之心。捍禦之謀。斷於¶ 
胷臆。保義軍節度陝虢等州觀察處置等使特進檢校太¶ 
<pb:KR4h0168_NKFB_0118-05a>
尉宋彥筠。威惠兼著。膽氣無儔。累佐戎權。善貞師律。千軍¶ 
萬馬。憚陳慶之雄名。三令五申。得孫武之戰術。將帥之選。¶ 
皆謂當仁。前懷德軍節度管內觀察處置等使光祿大夫¶ 
檢校太傅田武。早從戎伍。備歷艱難。安邊展頗牧之才。制¶ 
勝合韓吳之法。向者仗其舊德。委以邊藩。頗資外禦之功。¶ 
實有分憂之績。忠貞之節。雅叶柬求。北面行營步軍都排¶ 
陣使兼步軍都指揮使特進檢校太保左神武統軍潘環。¶ 
幕府書勳。師干著效。攻城野戰。獨麾鄭國之旗。陷陣先登。¶ 
幾獲魚門之冑。洎分環衞。彌見公忠。兵革之時。所宜登用。¶ 
<pb:KR4h0168_NKFB_0118-05b>
而皆位崇侯伯。任重土茅。俱為社稷之臣。悉是棟梁之具。¶ 
或推忠徇義。或報國忘家。常堅翼戴之心。夙蘊澄清之志。¶ 
朕所以告於宗廟。質以蓍龜。授之以征鼙。付之以蕭鈇。但¶ 
以狂戎侵掠。生聚虔劉。既貽中國之羞。抑亦人臣之恥。爾¶ 
等上則承先皇顧託。輔予沖人。次則副朝廷倚毘。委之重¶ 
任。所宜同德比義。勠力齊心。各竭乃誠。共安國步。功業可¶ 
以不朽。富貴可以無窮。況今芻粟俱充。士卒咸憤。旌旗萬¶ 
隊。甲馬千羣。呼吸則山嶽蕩搖。號令則乾坤震動。以此制¶ 
敵。何敵不摧。以此攻城。何城不克。竚期獻俘清廟。懸首素¶ 
<pb:KR4h0168_NKFB_0118-06a>
旗。同集大功。永清四海。於戲。周王任吉甫南仲。乃慴戎夷。¶ 
漢帝任去病衞青。遂空沙漠。今吾命帥。皆謂得人。勉立異¶ 
勳。速平多難。無令數子。獨擅前功。凡我股肱。當體朕意。杜¶ 
重威充都招討使。張從思充兵馬都監。景延廣充馬步軍¶ 
都排陣使。趙在禮充馬步軍都虞。安叔干充馬步軍左¶ 
排陣使。安審信充馬步軍右排陣使。安審琦充馬步軍都¶ 
指揮使。符彥卿充馬軍左都指揮使。皇甫遇充馬軍右都¶ 
指揮使。張彥澤充馬軍排陣使。王延裔充步軍左都指揮¶ 
使。宋彥筠充步軍右都指揮使。田武充步軍左廂排陣使。¶ 
<pb:KR4h0168_NKFB_0118-06b>
潘環充步軍右廂排陣使。¶ 

** 賜襄州粟詔¶ 
:PROPERTIES:
:TITID: QTWTIT03627
:PERSID: QTWAUT0057
:END:

襄州城內百姓等。久經圍閉。例各饑貧。宜示頒宣。用明恩¶ 
渥。大戶各賜粟二石。小戶各賜粟一石。宜令襄州以見在¶ 
數充。¶ 

** 給復襄州詔¶ 
:PROPERTIES:
:TITID: QTWTIT03628
:PERSID: QTWAUT0057
:END:

叛逆之臣。必行於討伐。凋傷之俗。宜示於撫綏。一昨逆賊¶ 
安從進。不戒滿盈。輒謀違背。占據城壘。虐害人民。元凶巳¶ 
就於嚴誅。比屋宜加於霈澤。俾令蘇息。用示軫傷。應在城¶ 
<pb:KR4h0168_NKFB_0118-07a>
人戶。除巳行賑貸外。特放今年秋來年夏城內物業上租¶ 
稅。其城外下營寨處。或有砍伐却桑柘。及毀拆却屋舍處。¶ 
特與除放今年來年二月合係租稅。其管內諸縣人戶等。¶ 
被安從進數年誅剝。多是貧寒。應天福七年夏稅巳前諸¶ 
色殘欠。及沿徵錢物并公私債負等。並與放除。¶ 

** 親征詔¶ 
:PROPERTIES:
:TITID: QTWTIT03629
:PERSID: QTWAUT0057
:END:

朕以恭承先旨。尊奉北朝。無事不隨。有求皆應。竭國家之¶ 
財用。務蕃漢之歡和。豈謂貪殘。終隳信義。直驅戎虜。深犯¶ 
封疆。如是憑陵。安能俯就。顧師徒之憤惋。念生聚之凋傷。¶ 
<pb:KR4h0168_NKFB_0118-07b>
頃議親征。用平醜類。蓋救驚騷之患。寧辭跋涉之勞。取此¶ 
月十三日躬御六師。北征雜虜。指期旦夕。悉盪氛霾。凡爾¶ 
百寮。當體朕意。¶ 

** 流楊麟等詔¶ 
:PROPERTIES:
:TITID: QTWTIT03630
:PERSID: QTWAUT0057
:END:

楊光遠隨幕賓從等。久在樽罍。比資參佐。當光遠始謀逆¶ 
節。未嘗聞拯救之言。及楊承勳決意歸明。又不是賛成之¶ 
數。但思朋附。悉合誅夷。尚示寬恩。俾從遠竄。麟流威州。節¶ 
度掌書紀任邈流原州。觀察支使徐晏流武州。縱逢恩赦。¶ 
不在放還之限。¶ 

<pb:KR4h0168_NKFB_0118-08a>

** 整飭吏治詔¶ 
:PROPERTIES:
:TITID: QTWTIT03631
:PERSID: QTWAUT0057
:END:

向者朝廷無事。經費尚多。今則師旅方興。支贍尤廣。必資¶ 
國力。以濟軍須。近以四海災傷。頻年饑饉。賦租減少。筦榷¶ 
虧懸。帑藏不充。公私重困。今歲三時不害。百穀用成。所在¶ 
流民。漸聞歸業。商旅之人稍衆。山澤之利咸通。郡邑徵科。¶ 
自然容易。務場課額。必有增盈。較量之閒。斷可知矣。牧宰¶ 
之任。選擢非輕。至於阜俗康民。豐財益國。乃為本職。固合¶ 
用心。苟能一一躬親。孜孜臨莅。必絕滯凝之事。兼除僥倖¶ 
之門。副我憂勤。顯爾政績。將求課最。須設科條。況藩侯郡¶ 
<pb:KR4h0168_NKFB_0118-08b>
守等。皆是良臣。各膺重委。盡傾誠款。以奉國朝。式當倚注¶ 
之時。宜示勸懲之道。應天下諸州。各以係省錢穀秋夏徵¶ 
科為帳籍。一季一奏。一年賦稅及限。更委在任一年。次年¶ 
又不稽逋。聽三周年為滿。三年皆得辦事。即與別議陟遷。¶ 
如或纔到任所。課績不前。亦當即時罷替。其閒災沴之地。¶ 
須明具敷陳。審其虛真。別有處分。於戲。朕纉承大業。于茲¶ 
三年。虔奉丕基。不敢失墜。兢兢業業。若履春冰。小信未孚。¶ 
咎徵斯降。旱蝗相繼。連歲為災。兵革未寧。四方多事。下慚¶ 
黔首。仰愧蒼穹。所賴將相公卿。元戎郡守。或先朝宿舊。或¶ 
<pb:KR4h0168_NKFB_0118-09a>
當代英賢。送往事居。始終如一。分憂共治。誠節彌堅。倚賴¶ 
既深。傾輸亦至。必能為國盡忠。臨事公勤。不更假於指蹤。¶ 
固自知其陳力。凡百有位。宜體朕懷。¶ 

** 復置明經童子科詔¶ 
:PROPERTIES:
:TITID: QTWTIT03632
:PERSID: QTWAUT0057
:END:

明經童子之科。前代所設。蓋期取士。良謂通規。爰自近年。¶ 
暫從停廢。損益之機未見。牢籠之義全虧。將闡斯文。宜依¶ 
舊貫。庶臻至理。用廣旁求。其明經童子二科。今後復置。¶ 

** 修省詔¶ 
:PROPERTIES:
:TITID: QTWTIT03633
:PERSID: QTWAUT0057
:END:

朕虔承顧命。獲嗣丕基。常懼顛危。不克負荷。宵分日昃。罔¶ 
<pb:KR4h0168_NKFB_0118-09b>
敢怠荒。夕惕晨興。每懷祗畏。但以恩信未著。德教未敷。理¶ 
道不明。咎徵斯至。向者頻年災沴。稼穡不登。萬姓饑荒。道¶ 
殣相望。上天垂譴。涼德所招。仍屬干戈尚興。邊陲多事。倉¶ 
廩不足。則輟人之餱食。帑庫不足。則率人之資財。兵士不¶ 
足。則取人之中丁。戰騎不足。則假人之乘馬。雖事不獲已。¶ 
而理將若何。訪聞差去使臣。殊乖體認。不能敦於勉諭。而¶ 
乃臨以威刑。自有所聞。益深愧悼。旋屬守臣叛命。戎虜犯¶ 
邊。致使甲兵。不暇休息。軍旅有戰征之苦。人民有飛輓之¶ 
勞。疲瘵未蘇。科徭尚急。言念於此。寢食何安。得不省過興¶ 
<pb:KR4h0168_NKFB_0118-10a>
懷。側身罪巳。載深減損。思召和平。所宜去無用之資。罷不¶ 
急之務。棄華取實。惜費省功。一則符先帝恭儉之規。一則¶ 
慕前王樸素之德。向者造作軍器。破用稍多。但取堅剛。不¶ 
須華靡。今後作坊製造器械。不得更用金銀裝飾。比於遊¶ 
畋。素非所好。凡諸服御。尤欲去奢。應天下州府。不得以珍¶ 
寶玩好及鷹犬為貢。在昔聖帝明君。無非惡衣菲食。況予¶ 
薄德。所合恭行。今後大官常膳。減去多品。衣服帷帳。務去¶ 
華飾。在禦寒溫而巳。峻宇雕墻。昔人攸誡。玉杯象箸。前代¶ 
所非。今後凡有營繕之處。丹堊雕鏤。不得過度。宮闈之內。¶ 
<pb:KR4h0168_NKFB_0118-10b>
有非理費用。一切禁止。於戲。繼聖承祧。握樞臨極。昧於至¶ 
道。若履春冰。屬以天災流行。國步多梗。因時致懼。引咎推¶ 
誠。期於將來。庶幾有補。更賴王公將相。貴戚豪宗。各啟乃¶ 
心。率繇茲道。共臻富庶。以致康寧。凡百臣寮。宜體朕意。¶ 

** 親征詔¶ 
:PROPERTIES:
:TITID: QTWTIT03634
:PERSID: QTWAUT0057
:END:

朕以蕃寇未平。邊陲多事。選求將帥。徵發師徒。北面屯軍。¶ 
汾河守禦。即日雖無侵軼。亦須廣設隄防。朕將親率虎貔。¶ 
躬擐甲冑。俟聞南牧。即便北征。不須先定日辰。別有曉諭。¶ 
所有供億支用。宜令三司預自指揮。令隨從諸司職員。並¶ 
<pb:KR4h0168_NKFB_0118-11a>
宜照常備行。諸侯不得朝覲。亦不得以進獻供羣。借歛吏¶ 
民。凡百臣寮。當體是意。¶ 

** 準廣雪冤賞例詔¶ 
:PROPERTIES:
:TITID: QTWTIT03635
:PERSID: QTWAUT0057
:END:

理冤申屈。勞績可嘉。內職外官。課最無異。苟能雪活。何恡¶ 
甄酬。宜先錄公文。直具奏聞。或實官滿。到闕投狀。無致隔¶ 
年。庶絕濫訛。用分真偽。宜依。¶ 

** 賜高麗王王武詔¶ 
:PROPERTIES:
:TITID: QTWTIT03636
:PERSID: QTWAUT0057
:END:

卿才略耀奇。規模冠俗。荀息之忠貞自許。翁歸之文武兼¶ 
全。鷹瞵鶚立之姿。折衝萬里。夏屋春臺之煦。化洽一隅。而¶ 
<pb:KR4h0168_NKFB_0118-11b>
又尊奬誠深。貢輸禮備。是於剛日。乃降明恩。宜旌命世之¶ 
英。俾峻真王之秩。爰旌亮節。仍進崇階。可檢校太保持節¶ 
元菟州都督上柱國充大義軍使。仍封高麗國王。今命使¶ 
光祿卿范匡政使副太子洗馬張季凝等往彼宣賜官告¶ 
勅牒國信物等。具如別錄。勅賜高麗國王竹冊法物等。竹¶ 
冊一副。八十。紫絲絛聯紅錦裝背冊匣一具。黑漆銀含¶ 
陵金銅鏁鑰二副。攀環紅錦托裏襯冊文兩幅。黃綾夾帕¶ 
一條。蓋冊匣三副。黃綾夾帕一條。蓋冊匣三副。黃絹油夾¶ 
帕一條。舉冊匣熟紫絲板二條。絡冊牀熟紫絲油畫檐牀¶ 
<pb:KR4h0168_NKFB_0118-12a>
一張。銀裏脚角竿頭金柏木冊案一面。紫綾案褥一領。夾¶ 
裙襈全行事紫綾席褥一副。襯冊牀紫綾一副。¶ 

** 量留晉陽令劉繼儒詔¶ 
:PROPERTIES:
:TITID: QTWTIT03637
:PERSID: QTWAUT0057
:END:

興王舊地。原廟所存。載懷瞻奉之心。允屬循良之吏。以爾¶ 
莅官有政。晉人美之。假其省銜。許留周歲。更圖盡瘁。以稱¶ 
陟明。可檢校工部員外郎。仍量留一年。¶ 

** 令長吏掩埋暴骸詔¶ 
:PROPERTIES:
:TITID: QTWTIT03638
:PERSID: QTWAUT0057
:END:

自冬徂春。少[:#AS-8FBB:●]雨雪。掩骼埋胔。必契陰靈。將召純和。宜藏¶ 
暴露。宜令所在長吏依此掩藏。仍付所司。¶ 
<pb:KR4h0168_NKFB_0118-12b>

** 除授留守宜降麻制勅¶ 
:PROPERTIES:
:TITID: QTWTIT03639
:PERSID: QTWAUT0057
:END:

留守之任。委寄非輕。凡降絲綸。宜同將相。起今後除授留¶ 
守。宜降麻制。仍付所司。¶ 

** 禁兩稅加耗勅¶ 
:PROPERTIES:
:TITID: QTWTIT03640
:PERSID: QTWAUT0057
:END:

朕自居藩邸。每務躬親。稟先帝之聖謨。見萬方之庶政。洎¶ 
登宸極。思致時康。屬蝗旱為災。耕桑失業。顧惟寡昧。深軫¶ 
焦勞。舉一食思稼穡之艱難。行一事期黎民之蘇息。為先¶ 
清朝名士。朱邸舊寮。深窮蠧政之源。備得養民之本。況藩¶ 
侯郡牧。察俗觀風。必能副沖人委仗之心。駐疲俗逋逃之¶ 
<pb:KR4h0168_NKFB_0118-13a>
足。明行條制。俾絕侵漁。使稅額無虧。戶口獲濟。斯為急務。¶ 
要在頒行。便可散下諸州。嚴誡主者。盡令遵守。無致因循。¶ 
徧繄惠養之功。共致昇平之運。仍付所司。¶ 

** 修製祭器勅¶ 
:PROPERTIES:
:TITID: QTWTIT03641
:PERSID: QTWAUT0057
:END:

天地宗廟社稷及諸祠祭等。訪聞所司承管。多不精潔。宜¶ 
令三司預支一年禮料物色。於太廟置庫收貯。差宗正丞¶ 
主掌。委監察御史監當。祭器祭服等未備者修製。¶ 

** 禁盛夏滯獄勅¶ 
:PROPERTIES:
:TITID: QTWTIT03642
:PERSID: QTWAUT0057
:END:

朕自臨寰宇。思致和平。以四海為家。慮一物失所。每念狴¶ 
<pb:KR4h0168_NKFB_0118-13b>
牢之內。或多枉橈之人。屬此炎蒸。倍加軫憫。冀絕滯淹之¶ 
嘆。用資欽恤之仁。應三京鄴都及諸道州府見禁罪人等。¶ 
宜令逐處長吏嚴切指揮本推司。及委本所判官疾速結¶ 
絕斷遣。不得淹延。及致冤濫。仍付所司。¶ 

** 䟽通吏部注擬勅¶ 
:PROPERTIES:
:TITID: QTWTIT03643
:PERSID: QTWAUT0057
:END:

吏部巳判成選人等。訪聞人數絕多。闕員甚少。頗為淹注。¶ 
例是饑貧。宜推振滯之恩。用廣進身之路。諸州府判掾。見¶ 
有員闕不少。其見在黃衣選人等。宜令注授前件官。除三¶ 
京鄴都掾曹外。其餘並許注擬。秩滿。無遺闕者。五選六¶ 
<pb:KR4h0168_NKFB_0118-14a>
選減一選。七選八選減兩選。九選十選減三選。內有超資¶ 
者。再入官日。即依本資敘理。河東管內及鄜延涇邠秦隴¶ 
鳳等州管內。闕員不少。選人以家私不便。多不服官。宜令¶ 
所司不拘超折注擬。仍俟秩滿。無遺闕者。五選六選減三¶ 
選。七選八選減四選。再入官日。却依本資敘理。所注前項¶ 
州縣官等。宜令銓司依判成次第注擬。切在公當。不得阿¶ 
私。仍不許選人通關。仍付所司。¶ 

** 貸鄧州節度宋彥筠擅殺勅¶ 
:PROPERTIES:
:TITID: QTWTIT03644
:PERSID: QTWAUT0057
:END:

王者約法之義。比在防非。將致一平。所期共守。昨以憲司¶ 
<pb:KR4h0168_NKFB_0118-14b>
舉職。有國舊規。宋彥筠尋悔愆尤。理可矜恕。念茲勳績。深¶ 
軫朕懷。特開宥過之恩。庶叶匿瑕之道。凡百有位。宜勵乃¶ 
誠。所犯科條並釋放。¶ 

** 勒停李鼎現任勅¶ 
:PROPERTIES:
:TITID: QTWTIT03645
:PERSID: QTWAUT0057
:END:

李鼎方居憲府。合稟朝章。豈可八月中喪妻。十月後供狀。¶ 
欺公冒寵。以死為生。既彰罔上之愆。難處觸邪之地。止停¶ 
見任。尚示寬恩。宜勅停見任。¶ 

** 贈翟進宗左武衞上將軍勅¶ 
:PROPERTIES:
:TITID: QTWTIT03646
:PERSID: QTWAUT0057
:END:

故淄州刺史翟進宗。不穀不德。營兵叛予。陷爾厲階。力屈¶ 
<pb:KR4h0168_NKFB_0118-15a>
遇害。念茲忠瘁。實用衋傷。蜀主恕其黃權。魯莊誄其卜國。¶ 
皆非罪也。吾將贈之。用慰貞魂。宜頒漏澤。可贈左武衞上¶ 
將軍。¶ 

** 復置翰林學士院勅¶ 
:PROPERTIES:
:TITID: QTWTIT03647
:PERSID: QTWAUT0057
:END:

翰林學士與中書舍人。分為兩制。各置六員。偶自近年。權¶ 
停內署。況司詔命。必在深嚴。將使從宜。却仍舊貫。宜復置¶ 
翰林學士院。¶ 

** 令三銓詳看關牒勅¶ 
:PROPERTIES:
:TITID: QTWTIT03648
:PERSID: QTWAUT0057
:END:

銓總之司。提舉是務。時臨注擬。尤在精詳。宜令三銓子細¶ 
<pb:KR4h0168_NKFB_0118-15b>
看驗關牒。或稍涉差謬。即據理科條。將澄刈楚之風。用誡¶ 
侮文之吏。¶ 

** 䟽理獄訟瘞埋病亡勅¶ 
:PROPERTIES:
:TITID: QTWTIT03649
:PERSID: QTWAUT0057
:END:

淹延刑獄。實啟倖門。稽滯瘞埋。尤傷和氣。追呼既廣。勞擾¶ 
斯煩。檢驗取裁。停駐為弊。宜令凡有禁繫。不得分外追人。¶ 
百姓死亡。亦仰及時葬送。既無重擾。式叶化風。仍付所司。¶ 

** 科陳延福罪勅¶ 
:PROPERTIES:
:TITID: QTWTIT03650
:PERSID: QTWAUT0057
:END:

陳延福位居牧守。首被訟論。移市肆以創迴圖。巳彰生事。¶ 
假役夫而科採捕。尤驗擾人。但以稱贍本州。云承累政。雖¶ 
<pb:KR4h0168_NKFB_0118-16a>
除姦革弊。全昧經心。而案罪計贓。未明入巳。聊從懲罰。用¶ 
顯含洪。宜罰征馬十匹放。¶ 

** 流張嗣宗勅¶ 
:PROPERTIES:
:TITID: QTWTIT03651
:PERSID: QTWAUT0057
:END:

張嗣宗巳招過犯。斷處徒刑。雖定徵銅。更難居任。既聞除¶ 
替。便合稟承。乃敢拒違。益彰狡惡。須加竄謫。俾省[:#AS-8FBB:●]尤。宜¶ 
配流商州。¶ 

