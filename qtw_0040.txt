#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_-431-1-> ¶¶¶
#+PROPERTY: JUAN 0040
欽定全唐文卷四十¶ 

<pb:NFKB_QTW_p0040-01a>
　元宗(二十一)¶ 

** 加天地大寶尊號大赦文¶ 
:PROPERTIES:
:TITID: QTWTIT01543
:PERSID: QTWAUT0006
:END:

自昔皇王受命。必降於元符。天人協心。乃彰於大號。朕纉¶ 
承元緒。虔奉睿圖。何嘗不精意真宗。專心庶政。幸以邊隅¶ 
厎定。風雨時若。人和歲稔。且洽於時雍。極瑞殊祥。薦臻於¶ 
昭應。故得玉芝再產。祕牒元通。至道降休。先聖儲祉。顧惟¶ 
菲德。曷以克當。是用祗薦崇名。永揚洪烈。羣公百辟。援義¶ 
比事。誠請不巳。固辭不獲。以今日敬膺典冊。曰開元天地¶ 
<pb:NFKB_QTW_p0040-01b>
大寶聖文神武應道皇帝。徽章載茂。寅畏增深。宜因稽古¶ 
之典。式布惟新之澤。可大赦天下。自天寶八載閏六月五¶ 
日昧爽巳前。大辟罪巳下。罪無輕重。巳發覺未發覺。巳結¶ 
正未結正。繫囚見徒常赦所不免者。咸赦除之。朕永惟風¶ 
教。漸冀還淳。至於宏貸之名。亦思復古。其天下百姓丈夫¶ 
戶頭者。宜各賜爵一級。征鎮之役。其來久矣。雖存素備。諒¶ 
在變通。頃者用兵。蓋非獲己。今西戎摧殄。北虜歸降。南蠻¶ 
東夷。咸來稽顙。亦可謂四海無事。萬里廓清。減戍息人。思¶ 
宏善貸。其軍鎮兵非切要可均減者。宜令本鎮節度使與¶ 
<pb:NFKB_QTW_p0040-02a>
所司商量處置奏聞。其百姓有頻經征戍者。巳後差點之¶ 
次。不在此限。高年給侍。義存養老。因時定式。務廣仁恩。其¶ 
天下百姓丈夫七十五巳上。婦人七十巳上。宜各給一人¶ 
充侍。任自揀擇。至八十巳上。依常式處分。唐虞省刑。畫冠¶ 
不犯。秦漢制法。密網維煩。理亂之源。得失斯在。朕常想淳¶ 
古。務崇敦朴。刑期不濫。政協無為。豈惟守於升平。庶有臻¶ 
於大道。頃者詳諸條目。巳從易。至於結斷。尚慮深刻。所¶ 
貴從寬。示其知禁。宜令中書門下與刑部大理寺法官審¶ 
更詳定。法律之閒。有所不便者。具條目聞奏。禘祫之禮。以¶ 
<pb:NFKB_QTW_p0040-02b>
存序位。質文之變。蓋取隨時。國家系本仙宗。業承聖祖。重¶ 
熙累盛。既錫無疆之休。合享祭神。思宏不易之典。自今巳¶ 
後。每遇禘祫。並於太清宮聖祖前設位序正。上以明陟配¶ 
之禮。欽若元宗。下以盡虔恭之誠。無違至道。比來每緣禘¶ 
祫。時享則停。事雖適於從宜。理或虧於必備。巳後每緣禘¶ 
祫。其常享無廢。享以素饌。三焚香以代三獻。又奉先追遠。¶ 
禮惟昭德。崇福展敬。義在因心。自今巳後。獻祖宣皇帝宣¶ 
莊光皇帝光懿皇后忌日。宜令京城一日設齋。太祖景皇¶ 
帝景烈皇后代祖元皇帝元貞皇后忌日。京城三日行道。¶ 

<pb:NFKB_QTW_p0040-03a>

元宗妙本。實備微言。垂範傳策。將宏至化。朕所以發求道¶ 
之使。遠令搜訪。因聽政之餘。親加尋繹。既判訛謬。爰正簡¶ 
編。必有闡揚。以敦風教。今內出一切道經。宜令崇元館即¶ 
繕寫。分送諸道採訪使。令管內諸郡轉寫。其官本便留採¶ 
訪郡太一觀持誦。聖人垂訓。蓋先於道。學者宗本。必有其¶ 
師。文宣王與聖祖同時。俱為教首。雖考言比德。理在難名。¶ 
而問禮敘經。跡彰親授。思廣在三之義。用崇得一之尊。宜¶ 
於太微宮聖祖前。更立文宣王遺像。與四真人列侍左右。¶ 
且道降真符。天有成命。藏之於密。則取固名山。彰之以類。¶ 
<pb:NFKB_QTW_p0040-03b>
則發祥星洞。況靈仙所集。宜表殊休。太白山可封為神應¶ 
公。所繇四時祭祀。其金星洞改為嘉祥洞。所管華陽縣改¶ 
為真符縣。仍置一祠宇。仙人臺下置一觀。兩京並十道於¶ 
一大郡亦宜置一觀。並以真符玉芝為名。每觀度道士七¶ 
人。修持香火。戶部侍郎兼御史中丞王鉷。以才授委。以忠¶ 
奉上。頃命精求元記。克協神心。宜旌廼誠。俾正章綬。特與¶ 
三品。其李渾等三人。既親傳真誥。因獲元符。當有甄明。用¶ 
旌福應。宜令中書門下量其所能。具狀聞奏。當別處分。又¶ 
九州之鎮。實著禮經。三代之典。必崇望秩。事既屬於報功。¶ 

<pb:NFKB_QTW_p0040-04a>

義有符於錫命。其九州鎮山。除入諸嶽外。並宜封公。仍各¶ 
置祠宇。先巳有祠宇者。量更增修。其五嶽四瀆。雖載常祀。¶ 
儲慶發祥。當申昭報。宜令所在長官各陳祭禮。名山大川。¶ 
亦量事致祭。天下侍老。並量賜酒[:#AS-8456:⿺麥丏]。內外見任文武官職¶ 
事官。三品巳上賜爵一級。四品巳上加一階。其京文武官¶ 
在京及諸色陪位官通表使等賜帛有差。率土之內。賜酺¶ 
三日。¶ 

** 南郊大赦文¶ 
:PROPERTIES:
:TITID: QTWTIT01544
:PERSID: QTWAUT0006
:END:

皇天眷命。必順於五行。哲后馭時。實遵於三統。考古之道。¶ 
<pb:NFKB_QTW_p0040-04b>
何莫繇斯。朕欽若上元。嗣守丕業。察璿衡以齊政。念稼穡¶ 
以勸人。日慎一日。四十載於茲矣。何嘗不夙夜祗畏。憂勞¶ 
在懷。思致黎元。臻夫至理。幸以刑清俗阜。天成地平。萬方¶ 
厎寧。羣物咸遂。雖慙大化。且謂小康。此皆至道儲祉。宗社¶ 
敷祐。豈予菲薄。而克致焉。然則上稽歷象。傍採輿議。爰以¶ 
土德。承漢火行。是憑大易之辭。用紹前王之烈。禎祥累應。¶ 
正閏攸分。不改舊章。惟新景運。屬獻歲初吉。乘時布和。是¶ 
用展祀崇禮。竭誠昭報。庶協發生之序。載覃雷雨之澤。可¶ 
大赦天下。自天寶十載正月十一日昧爽巳前。大辟罪巳¶ 
<pb:NFKB_QTW_p0040-05a>
下。罪無輕重。巳發覺未發覺。巳結正未結正。繫囚見徒常¶ 
赦所不免者。咸赦除之。其左降官及流移配隷安置罰鎮¶ 
效力之類。並稍量移近處。其官巳復資。至敘用之日。不須¶ 
為累。其流人配隷并一家往者。所犯人情非切害。身巳亡¶ 
沒。其家口放還。流人及左降官考滿載滿丁憂服滿者。亦¶ 
準例稍與量移。其亡官失爵。放還不齒。其諸色放停解考¶ 
免與替人等。非犯贓者。宜令所司勘責。量加收敘。其衰老¶ 
疾病者。仍與致仕官。天下百姓今載地租。并諸色勾徵欠¶ 
負等色。在百姓腹內未納者。並一切放免。且京兆府及三¶ 
<pb:NFKB_QTW_p0040-05b>
輔三郡。百役殷繁。自今巳後。應差防丁屯丁。宜令所繇支¶ 
出別郡。禮者。所以訓導人俗。昭事明祇。所宜增修。以會其¶ 
本。況國之大典。在於精禋。必資備禮。以彰尊奉。自今巳後。¶ 
設祭南郊。薦獻太清。薦享太廟。其太尉行事前一日。於致¶ 
齋所具羽儀鹵簿。公服引入。朕親授祝版。乃赴清齋。用展¶ 
誠敬。夫孝子奉親。生極敬愛。歿有思戚。霜露之感愈深。祭¶ 
以嚴恭。蒸嘗之敬如在。且廟者貌也。取像存焉。是禮繇於¶ 
情。因心則感。太廟宜置內官。以備嚴奉。仍於廟外別造一¶ 
院安置。庶申罔極之思。無忘事生之禮。嶽瀆山川。蘊靈毓¶ 
<pb:NFKB_QTW_p0040-06a>
粹。雲雨之澤。利及生人。春秋之義。存乎祀典。況正其運序。¶ 
式遵咸秩。其五嶽四瀆及諸鎮山。宜令專使分往致祭。其¶ 
名山大川及諸靈迹。并自古帝王及得道昇仙忠臣義士¶ 
孝婦烈女有祠廟者。各令郡縣長官逐便致祭。其有陵墓¶ 
屋宇頹毀者。量事修葺。合應禁樵採。宜申明捉搦。四海攸¶ 
廣。百川朝宗。德乃靈長。道惟善利。永言澤潤。義在封崇。其¶ 
四海宜並封王。仍差使備禮冊祭。每順時行令。奉道施法。¶ 
天心不違。靈鑒不遠。且去載長至。庚子御辰。今茲建元。辛¶ 
卯應歷。立春乃標於歲首。上巳更協於清明。此氣序和調。¶ 
<pb:NFKB_QTW_p0040-06b>
乾坤交泰。既正東方之位。咸歸啟運之祥。則政貴宏通。上¶ 
符天意。況法以輔德。刑以閑邪。豈在煩苛。必資易。朕永¶ 
懷至理。思致還淳。每軫哀矜之心。屢申寬大之詔。實欲人¶ 
皆知禁。化洽無為。頃者巳令法官。每刊刑典。猶慮尚乖大¶ 
體。未副朕懷。再令中書門下與刑部大理寺審加詳定。務¶ 
從寬典。夫共理親人。在於郡守縣令。今二千石朝廷精擇。¶ 
咸得其人。縣令委之選司。慮未盡善。孰若連職同官。見有¶ 
蹤跡。宜令天下太守。各舉堪任縣令一人。善惡賞罰。必及¶ 
所舉。所司仍明作條例。每搜羅賢俊。旌賁邱園。猶慮遁跡¶ 
<pb:NFKB_QTW_p0040-07a>
藏名。安卑守位。瞻言及此。寤寐思焉。其諸色人中。有懷才¶ 
抱器。未經薦舉者。委所在長官審訪。具名錄奏。禮之王制。¶ 
垂範作程。亦既觀德。訓人孝敬。故天子七廟。諸侯五廟。大¶ 
夫三廟。士一廟。孝享奉先。亦各有辨。今三品巳上。乃許立¶ 
廟。永言廣敬。載感於懷。其京官正員四品清望官。及四品¶ 
五品清官。並許立私廟。京官五品巳上正員。清資官階相¶ 
當。並五品巳上正員外清官父母。先亡歿無官號者。並與¶ 
追贈。又父有封爵。合傳授子孫。或緣申請遲違準式。遂停¶ 
承襲。如有此色。自開元以來。宜令所司審加勘責。灼然合¶ 
<pb:NFKB_QTW_p0040-07b>
襲者。特宜許襲。天下侍老。百歲巳上賜綿帛五段。粟五石。¶ 
八十巳上綿帛三段。粟三石。丈夫七十五巳上。婦人七十¶ 
巳上。綿帛二段。粟兩石。太清宮道士各賜物三十段。陪位¶ 
道士共賜五百段。亞獻太子璵賜物二千段。終獻榮王琬¶ 
賜物一千段。文武百官及有職掌。各賜物有差。率土之內。¶ 
賜酺三日。¶ 

** 加證道孝德尊號大赦文¶ 
:PROPERTIES:
:TITID: QTWTIT01545
:PERSID: QTWAUT0006
:END:

王者事天明。事地察。修身慎行。孝德彰矣。故風化天下。和¶ 
睦興焉。致敬宗廟。祖考來格。是則禮莫大於嚴享。孝莫大¶ 
<pb:NFKB_QTW_p0040-08a>
於揚名。有以通於神明。有以光於四海。朕承真之道。纉聖¶ 
之業。欽若先訓。惟懷永圖。寶儉寶慈。無為而理。自南自北。¶ 
有截來威。五教聿興。家服仁孝。四靈咸盛。物應純誠。百辟¶ 
公卿。萬方夷夏。僉奉元貺。徵長發於真源。屢薦鴻名。願昭¶ 
彰於至德。封章守闕。於再於三。加以聖祖錫符。元中啟迪。¶ 
天心垂裕。榮光降臨。敢不丕承。固執沖讓。乃展因心之義。¶ 
以宏推尊之典。虔上冊禮。齋肅思成。入室僾然。敢忘於目。¶ 
出戶而聽。庶幾有聞。揚美諡於無疆。展永懷於罔極。且敬¶ 
從拜後。禮既尊先。式副羣心。以允成義。以今日敬膺典冊。¶ 
<pb:NFKB_QTW_p0040-08b>
曰開元天地大寶聖文神武證道孝德皇帝。大號載崇。祗¶ 
若增懼。宜因布和之序。式宏在宥之澤。可大赦天下。自天¶ 
寶十三載二月九日昧爽巳前。大辟罪巳下。罪無輕重。巳¶ 
發覺未發覺。巳結正未結正。繫囚見徒常赦所不免者。咸¶ 
赦除之。官人犯入己贓。不可更令却上。後不須為累。其左¶ 
降官並稍量移近處。反逆緣坐流配之色。宜與量移。其王¶ 
鉷李林甫柴崇耀阿布思等。並寄任非輕。包藏特甚。原情¶ 
議法。深所難容。況日月未淹。罪坐尤重。即從寬宥。何以懲¶ 
肅。應緣親累流配者。並不在該及之限。左降官承前遭憂。¶ 

<pb:NFKB_QTW_p0040-09a>

皆不得離任。孝行之道。所未宏通。情理之閒。深可哀恤。如¶ 
有此類。宜並放歸。仍申省。計至服滿之日。準法處分。自今¶ 
巳後。編入常式。其中有非反逆緣坐。及情理切害。有父母¶ 
年老。不任相隨。無昆弟養者。許停官歸侍。及有身巳衰老。¶ 
久罹譴責。願停官者。委本道採訪使擇。具名牒中書門¶ 
下。然後放還。鰥寡惸獨乏絕者。量加賑給。三載黜陟。百王¶ 
令典。殿最之迹。廉問攸歸。欲更別遣使臣。慮有煩擾。今載¶ 
宜委本道採訪使。具官人善惡奏聞。以申勸阻。自臨御以¶ 
來。四十餘年。棫樸延想。寤寐求賢。林藪無遺。旌招不絕。猶¶ 
<pb:NFKB_QTW_p0040-09b>
慮升平巳久。策業增多。至於徵求。或遺僻陋。其博通墳典。¶ 
洞曉元經。清白著聞。詞藻宏麗。軍謀出衆。武藝絕人者。任¶ 
於所在自舉。仍委郡縣長官精加銓擇。必取才實相副者¶ 
奏聞。朕尊崇先諡。霜露增感。於以孝思。無忘錫類。其內外¶ 
見任官階。俱是三品巳上。父未有五品官及無官巳亡歿¶ 
者。宜各贈五品官。及母無邑號者。亦與追贈。其見任四品¶ 
五品清官官階俱是五品巳上者。亡父母先無官號。亦準¶ 
此追贈。且厚其風俗。五教之旨聿興。賁於邱園。十翼之風¶ 
斯在。其士庶閒。衆推孝弟。異代義居。高尚確然。隱遁巖穴¶ 
<pb:NFKB_QTW_p0040-10a>
者。委採訪使博訪聞薦。其孝義之人。巳經旌表。雍睦無易。¶ 
純至有終。著美鄉閭。深可嘉尚。各賜勳兩轉。以彰德行。天¶ 
下侍老。百歲巳上版授本郡太守。婦人版授郡夫人。各賜¶ 
綿帛五段。粟三石。八十巳上版授本縣令。婦人版授縣君。¶ 
各賜綿帛兩段。粟兩石。太清宮闕。聖祖仙居。頻降休徵。屢¶ 
貽啟迪。不有優異。豈表殊常。其本宮道士宜各賜物三十¶ 
段。道門威儀王虛真賜物五十段。陪位大德各賜物二十¶ 
段。因心推崇。增上美諡。惟官統職。必在正名。今以太常尊¶ 
事宗廟。安可別署為名。禮不逼尊。情期達敬。五陵署改為¶ 
<pb:NFKB_QTW_p0040-10b>
臺。其獻陵臺等五令及丞并升一階。以彰崇奉。五嶽四瀆¶ 
及名山大川。并靈迹之處。先賢祠廟。各委郡縣長官致祭。¶ 
其有陵墓祠宇頹壞者。量情修葺。亞獻皇太子璵賜物一¶ 
千段。終獻榮王琬賜物五百段。其餘各賜階爵有差。其郡¶ 
守縣令。職在親人。必務公勤。以康黎庶。凡所推擇。皆竭乃¶ 
誠。寵錫之閒。須甄異等。普恩之外。太守等並賜爵一級。縣¶ 
令賜勳兩轉。庶期勉勵。以表朕心。其京文武官。一品賜物¶ 
一百匹。二品八十匹。三品七十匹。四品五品五十匹。六品¶ 
七品各三十匹。八品九品各二十匹。北京留守節度採訪¶ 
<pb:NFKB_QTW_p0040-11a>
使並京官準勅出使未迴者。所賜物並同見在例。左相陳¶ 
希烈。純粹之道。載穆朝廷。文儒之風。式瞻師表。且協和時¶ 
令。翊賛升平。柔嘉其德。克壯元老。與一子五品官。賜物五¶ 
百匹。攝太尉奠瓚上冊書寶冊讀冊右相楊國忠。當朝正¶ 
色。百僚綱紀。廉節遺身。三階柱石。況發揮孝理。潤色鴻猷。¶ 
金玉王廷。典禮增緝。不有殊等。何用為勸。宜與一子三品¶ 
官。仍與一子五品官。更賜物五百段。左僕射安祿山。以貞¶ 
一之心。總文武之任。出清北落。入賛南宮。既押登歌。又揮¶ 
寶冊。與一子官。更賜物四百匹。攝太尉張均。太清宮祠及¶ 
<pb:NFKB_QTW_p0040-11b>
修儀注等使。普恩之外。又賜物一百匹。武德功臣及貞觀¶ 
初宰輔等。緬想忠義。感會風雲。用集大勳。肇興王業。其有¶ 
子孫零落。冠冕陵夷。無任官宦者。宜令所司勘責。依資與¶ 
一人京官。唐元勳臣。績參締構。錄勞念舊。每寘於懷。普恩¶ 
之外。宜放一子出身。如已出身。所司依資與一官。率土之¶ 
內。賜酺三日。¶ 

** 幸蜀郡大赦文¶ 
:PROPERTIES:
:TITID: QTWTIT01546
:PERSID: QTWAUT0006
:END:

朕以薄德。嗣守神器。何嘗不乾乾惕勵。勤念蒼生。至於水¶ 
旱或[:#AS-8FBB:●]。則禱祠請罪。邊鄙微擾。則齋戒思過。聿來四紀。人¶ 
<pb:NFKB_QTW_p0040-12a>
亦小康。蓋祖宗之靈。卿大夫之助也。是以推心將相。不疑¶ 
於物。而奸臣兇黨。負信背恩。創剝我黎元。暴亂我函夏。皆¶ 
朕不明之過。豈復尤人哉。楊國忠厚斂害時。巳肆諸原野。¶ 
安祿山亂常搆禍。尚逋其斧鉞。朕用巡巴蜀。訓勵師徒。命¶ 
元子北略朔方。諸王分守重鎮。合其兵勢。以定中原。將盪¶ 
滌煩苛。大革前弊。思與億兆。約法惟新。上以奉宗廟神祇。¶ 
下以寧華夷動植。可大赦天下。其天寶十五載八月一日¶ 
昧爽巳前。大辟罪巳下。常赦所不免者。咸赦除之。自兵興¶ 
巳來。有破家者。一切與雪。流人一切放還。左降官各還舊¶ 
<pb:NFKB_QTW_p0040-12b>
資。內外文武官節級賜階爵。安祿山脅從官。有能改過自¶ 
新。背逆歸順。並原其罪。優與官賞。¶ 

** 封泰山玉牒文¶ 
:PROPERTIES:
:TITID: QTWTIT01547
:PERSID: QTWAUT0006
:END:

有唐嗣天子臣某。敢昭告於昊天上帝。天啟李氏。運興土¶ 
德。高祖太宗。受命立極。高宗升中。六合殷盛。中宗紹復。繼¶ 
體丕定。上帝眷祐。錫臣忠武。厎綏內難。推戴聖父。恭承大¶ 
寶。十有三年。欽若天意。四海晏然。封祀岱嶽。謝成於天。子¶ 
孫百祿。蒼生受福。¶ 

** 祀后土文¶ 
:PROPERTIES:
:TITID: QTWTIT01548
:PERSID: QTWAUT0006
:END:

<pb:NFKB_QTW_p0040-13a>

恭惟坤元。道昭品物。廣大茂育。暢於生成。庶憑休和。惠及¶ 
黎獻。博厚之位。粵在汾陰。肅恭時巡。用昭舊典。敬以琮幣¶ 
犧牲。粢盛庶品。備茲瘞禮。式展誠慤。¶ 

** 奠讓皇帝文¶ 
:PROPERTIES:
:TITID: QTWTIT01549
:PERSID: QTWAUT0006
:END:

隆基曰。一代兄弟。一朝存歿。家人之禮。是用申情。興言感¶ 
思。悲涕交集。大哥孝友。近古莫儔。嘗號五王。同開邸第。遠¶ 
自童幼。洎乎長成。出則同遊。學則同業。事均形影。無不相¶ 
隨。頃以國步艱危。義資克定。先帝御極。日月照臨。大哥嫡¶ 
長。合當儲貳。以功見讓。爰在薄躬。既嗣守紫宸。萬幾事總。¶ 
<pb:NFKB_QTW_p0040-13b>
聽朝之暇。得展於懷。十數年閒。棣華凋落。謂之手足。惟有¶ 
大哥。今復淪亡。邈然無對。以茲感慕。何恨如之。然以厥初¶ 
生人。孰不殂謝。所貴光昭德行。以示崇高。立德立名。斯為¶ 
不朽。大哥事跡。身沒讓存。故冊曰讓皇帝。神之昭格。當茲¶ 
寵榮。況庭訓傳家。璡等申讓。善述先志。實有遺風成其美¶ 
也。恭惟緒言。怳焉如在。寄之翰墨。悲不自勝。¶ 

** 策道德經及文列莊子問¶ 
:PROPERTIES:
:TITID: QTWTIT01550
:PERSID: QTWAUT0006
:END:

朕聽政之暇。嘗讀道德經文列莊子。其書文約而義精。詞¶ 
高而旨遠。可以理國。可以保身。朕敦崇其教。以左右人也。¶ 

<pb:NFKB_QTW_p0040-14a>

子大夫能從事於此。甚用嘉之。夫古今異宜。文質相變。若¶ 
在宥而不理。外物而不為。行邃古之化。非御今之道。適時¶ 
之術。陳其所宜。又禮樂刑政。所以經邦國。聖智仁義。所以¶ 
序人倫。使之廢絕。未知其旨。道德經曰。絕學無憂。則乖進¶ 
德修業之教。列子力命曰。汝奚功於物。又違懲惡勸善之¶ 
文。二旨孰非。何優何劣。文子曰。金積折廉壁壟。宜申其義。¶ 
莊子曰。恬與和交相養。明徵其言。使一理混同。二教兼舉。¶ 
成不易之則。副虛佇之懷。¶ 

** 讓皇太子表¶ 
:PROPERTIES:
:TITID: QTWTIT01551
:PERSID: QTWAUT0006
:END:
<pb:NFKB_QTW_p0040-14b>

臣聞立嫡以長。古之制也。豈以臣有薄效。虧失彞章。伏願¶ 
稽古而行。臣之願也。¶ 

** 讓禪位表¶ 
:PROPERTIES:
:TITID: QTWTIT01552
:PERSID: QTWAUT0006
:END:

神器者。天下之大寶。受與者。帝王之大節。臣義兼隱犯。誠¶ 
深敬愛。凡所上陳。理無苟免。國家盛德。創物垂範。雖時始¶ 
百年。而運經厄會。陛下振清廟之徽光。蕩欃槍之氛慝。紹¶ 
膺永命。導揚洪休。千載一期。實仰元造。便欲抗心太素。獨¶ 
善鴻元。登平之俗。未躋於下武。卜代之期。輒虧於一簣。伏¶ 
願沛然易慮。俯順羣心。則區宇永寧。人神胥悅。若命在必¶ 
<pb:NFKB_QTW_p0040-15a>
遂。誠無所感。必將隕越為期。竄伏無地。¶ 

** 賜林邑國王建多達摩書¶ 
:PROPERTIES:
:TITID: QTWTIT01553
:PERSID: QTWAUT0006
:END:

卿國在海南。遠通朝貢。所獻方物。深達款誠。今賜卿馬兩¶ 
匹。宜知朕意。¶ 

** 賜磧西節度使阿史那獻書¶ 
:PROPERTIES:
:TITID: QTWTIT01554
:PERSID: QTWAUT0006
:END:

十姓部落。比多款附。蕞爾都擔。敢為背誕。以卿忠果。令其¶ 
討伐。遂斬首喪元。并兒及妻。兼復胡祿屋闕啜等五萬餘¶ 
帳。壺漿塞陌。襁負而來。自非信著遠蕃。何以翕然至此。邊¶ 
陲寧謐。繄卿是賴。雖鄭吉之護南道。班超之臨西域。無以¶ 
<pb:NFKB_QTW_p0040-15b>
過焉。言念勤勞。豈忘鑒寐。¶ 

** 賜突厥書¶ 
:PROPERTIES:
:TITID: QTWTIT01555
:PERSID: QTWAUT0006
:END:

我與突厥。素通婚好。和親之道。豈自今日。頃為小女。且緩¶ 
其期。亦可汗之久無報也。今者若真心誠請。來歲未賒。任¶ 
自擇日。當遣公主出嫁。可汗遣一王子來此宿衞。以申兩¶ 
國之好。豈不美耶。¶ 

** 賜三姓葛邏祿書¶ 
:PROPERTIES:
:TITID: QTWTIT01556
:PERSID: QTWAUT0006
:END:

三姓葛邏祿首領散爛俟斤等。冒涉遠來。並平安好。卿等¶ 
一被驅率。多歷歲年。遂背逆輸忠。閒行歸國。言念誠節。嘉¶ 
<pb:NFKB_QTW_p0040-16a>
賞良深。緣部落初來。巳令逐便安置。卿等來日。大首領及¶ 
將士巳下。並得安穩與否。有所事意。具狀奏來。¶ 

** 慰諭李傑勅書¶ 
:PROPERTIES:
:TITID: QTWTIT01557
:PERSID: QTWAUT0006
:END:

長孫昕等。朕之密戚。不能相遵以禮。而使凌犯衣冠。雖寘¶ 
以極刑。未足謝罪。卿志氣忠亮。為國柱臣。宜以剛腸疾惡。¶ 
勿以兇人介意。¶ 

** 再賜三姓葛邏祿書¶ 
:PROPERTIES:
:TITID: QTWTIT01558
:PERSID: QTWAUT0006
:END:

三姓葛邏祿大漠都督特進朱斯陰山都督謀雒匐雞元¶ 
池都督實力胡鼻等。卿積代以來。為國藩捍。比緣默啜侵¶ 
<pb:NFKB_QTW_p0040-16b>
擾。中閒屢阻款誠。遂能改圖。不遠而復。每思忠節。嘉歎實¶ 
深。巳頻遣書。當達此意。然金山安置。雖是舊居。未知初來。¶ 
並得好否。默啜兇忍。神怒天亡。豈惟不識朕恩。亦乃負於¶ 
卿等。復讎雪恥。今正其時。度卿等忠勇之誠。校彼殘遺之¶ 
孽。取之有同拾芥。滅之何異摧枯。兵威暫臨。必自面縛。故¶ 
命鴻臚卿鄭嘉祚賚告身袍帶等馳往宣慰。便與卿等計¶ 
會。乘其衰弱。早就翦除。如或因循。更令聚結。非直有妨於¶ 
此。亦是不利於卿。進退籌量。固在於速。其能捉獲默啜者。¶ 
巳立賞格。付嘉祚將往。宜各勉思。以赴朝委。今寄卿等錦¶ 
<pb:NFKB_QTW_p0040-17a>
袍鈿帶。并刀子礪石。至並可領取。¶ 

** 賜郭虔瓘等璽書¶ 
:PROPERTIES:
:TITID: QTWTIT01559
:PERSID: QTWAUT0006
:END:

朕聞師克在和。不在於衆。懷遠以德。不獨以兵。卿等或宿¶ 
將重名。或賢王貴種。咸負才略。受任邊疆。當須勠力同心。¶ 
盡誠報國。捨嫌窒隙。忘軀立事。近得表狀。更相異同。又請¶ 
益兵。乃非長算。自從開四鎮。立諸軍。控扼有常。置額久定。¶ 
即卿等所統。蕃漢相兼。以之制邊。綽有餘裕。在乎善用。豈¶ 
藉所加。或云突騎施圍逼石城。則緣史獻致寇。或云葛邏¶ 
祿徵集兵馬。則被虔瓘沮謀。進退遂有兩端。讒邪必然三¶ 
<pb:NFKB_QTW_p0040-17b>
至。若大將不協。小人閒之。自保不遑。何功可就。卿等去日。¶ 
朕巳面諭。不謂即今。尚猶如此。且史獻十姓酋長。先拜可¶ 
汗。一方黎庶。共知所屬。突騎施部落雖云稍衆。當應履信¶ 
思順。安可恃力爭高。虔瓘頃將嘉言。且以忠道。此際尤資¶ 
史獻。未可即來入朝。蘇祿先是大將軍。未經制命。今故遣¶ 
左武衞翊府中郎將王惠充使。宣我朝恩。冊為國公。令職¶ 
朝序。並賜物二千段及器物等。務於綏懷得所。不欲征討¶ 
示威。史獻前擬發兵葛邏祿。其時遣衆。慮於勞擾。當更審¶ 
思。其中權宜。屬在卿等。王惠迴日。一一奏聞。昔相如能屈¶ 
<pb:NFKB_QTW_p0040-18a>
廉頗竟展功業。寇恂不較賈復。終承教命。率由公道。匪徇¶ 
私情。明鏡靈龜。各以為鑒。¶ 

** 賜突騎施書¶ 
:PROPERTIES:
:TITID: QTWTIT01560
:PERSID: QTWAUT0006
:END:

卿遠貢忠信。請獻駝馬。朕元默為神。淡泊為德。稅彼部落。¶ 
則有勞費。巳勅有司。不令輒受。深領厚意。宜體至懷。¶ 

** 賜突厥璽書¶ 
:PROPERTIES:
:TITID: QTWTIT01561
:PERSID: QTWAUT0006
:END:

突厥煞。省表具知。往者默啜狂逆。為人之蠧。又詐降遣使。¶ 
於我求婚。我國家不違。賞賜無數。所在軍鎮。為之解嚴。遂¶ 
背信乘虛。縱凶深犯。損我百姓。陷我數州。從此之後。常行¶ 
<pb:NFKB_QTW_p0040-18b>
賊計。近者梟戮。實謂天誅。卿能舉前事之非。有降和之請。¶ 
但能誠實。何慮不依。且漢日有呼韓邪。是卿族類。既率部¶ 
落。來慕中華。終保寵榮。足為前鑒。今契丹奚等。輸款入朝。¶ 
皆封郡王。各賜公主。放歸所部。以息其人。卿若能來。此是¶ 
成例。官榮重功則授。財帛賞善斯行。此乃國家所餘。亦是¶ 
卿之所要。若懷姦設變。口順心違。應朝不朝。以惡繼惡。還¶ 
學默啜。自取殘亡。想卿解思。不至於此也。¶ 

** 賜契丹衙官靜柝軍副大使可突干書¶ 
:PROPERTIES:
:TITID: QTWTIT01562
:PERSID: QTWAUT0006
:END:

自從松漠郡王殂歿。巳遣使弔祭。卿蕃部大臣。衆情所望。¶ 

<pb:NFKB_QTW_p0040-19a>

事生送死。惟義與忠。並敦舊好。以副深委。近得捍藩使薛¶ 
泰表云。突厥殺兒到大雒揚言。萬衆欲抄兩蕃。左手有急。¶ 
右手不助。既在一身。得其自勉力捍。時須覺察。審防姦詐。¶ 
自從默啜破敗。殘賊困窮。非時遠來。冒死邀利。以卿智勇。¶ 
制彼狂愚。拉朽摧枯。不足為喻。深思此便。以效忠功。動靜¶ 
與宋慶禮等籌度。勿失事理。¶ 

** 報吳兢書¶ 
:PROPERTIES:
:TITID: QTWTIT01563
:PERSID: QTWAUT0006
:END:

天子臨書。是為盛業。史官秉筆。必佇良才。著作強記洽聞。¶ 
時議咸許。牧州典郡。此類何求。豈轉要以從閑。乃迴難而¶ 
<pb:NFKB_QTW_p0040-19b>
就易。私願或愜。公道若何。¶ 

** 賜突厥璽書¶ 
:PROPERTIES:
:TITID: QTWTIT01564
:PERSID: QTWAUT0006
:END:

國家舊與突厥和好之時。蕃漢非常快活。甲兵休息。互市¶ 
交通。國家買突厥馬羊。突厥將國家綵帛。彼此豐足。皆有¶ 
便宜。自三四十年巳來。不似舊時法用。總緣默啜可汗失¶ 
信。遂令使命不通。一口稱和。一心即背。每將兵馬。常抄邊¶ 
軍。天嗔地知。人怨神怒。身被誅滅。豈不由茲。今可汗承破¶ 
亡之遺餘。驗違負之得失。禍福斯在。吉凶可見。計合早相¶ 
依附。如何久事遲迴。仍襲甘涼。復行抄劫。初聞為惡。不能¶ 
<pb:NFKB_QTW_p0040-20a>
無怪。賴自遣使。至此通和。國家如海之容。如天之覆。不念¶ 
既往之過。以納將來之誠。可汗若實好心。求為和好。計彼¶ 
此百姓。各得自安。斟酌一生。更亦何慮。若言無準定。意有¶ 
翻覆。還似往日可汗。又違今時明信。不煩更差使命徒。再¶ 
遣往來。至於邊疆。不任侵掠。自當更擬。宜審思之。¶ 

** 賜新羅王金興光書¶ 
:PROPERTIES:
:TITID: QTWTIT01565
:PERSID: QTWAUT0006
:END:

卿再承正朔。朝貢闕廷。言念所懷。深可嘉尚。又得所進雜¶ 
物等。並踰滄波。跋涉草莽。物既精麗。深表卿心。今賜卿¶ 
錦袍金帶。及彩素共二千匹。以答來獻。至宜領之。¶ 
<pb:NFKB_QTW_p0040-20b>

** 賜新羅王金興光書¶ 
:PROPERTIES:
:TITID: QTWTIT01566
:PERSID: QTWAUT0006
:END:

卿所進女。皆卿之姑妹。容儀淑麗。德行柔婉。自非盡節向¶ 
風。何能割恩忍愛。然以辭違本俗。離別所親。念彼遠貢之¶ 
勞。矜其懷戀之思。雖阻來意。並不忍留。今各加其邑號。賜¶ 
之衣服。以達朝恩。宜知朕意。¶ 

** 賜李光書¶ 
:PROPERTIES:
:TITID: QTWTIT01567
:PERSID: QTWAUT0006
:END:

朔川兵馬。飛狐要害。委卿經略。隨事防虞。比來東夷。頗盡¶ 
誠款。如聞突厥。常欲侵漁。部落漸移向東。固亦須有備預。¶ 
野營團練。今正其時。卿若入朝。誰當處置。宜識此意。且未¶ 
<pb:NFKB_QTW_p0040-21a>
須來。¶ 

** 賜瓜州刺史墨離軍使張守珪沙州刺史賈思順¶ 
書¶ 
:PROPERTIES:
:TITID: QTWTIT01568
:PERSID: QTWAUT0006
:END:

吐蕃小寇。干我邊鄙。頻經喪衂。竟不悛懲。卿等早懷勇烈。¶ 
久司戎旅。各效忠誠。暗申計略。遠聞決勝。嘉慰良深。守珪¶ 
及思順並宜賜紫。其立功人敘錄具狀奏聞。必要據實。勿¶ 
使踰濫。今內出緋紫袍。卿等領取。量功分賞。其被傷人仍¶ 
給醫藥。使得安全。陣亡人具名錄奏。當加優贈。¶ 

** 賜金城公主書¶ 
:PROPERTIES:
:TITID: QTWTIT01569
:PERSID: QTWAUT0006
:END:
<pb:NFKB_QTW_p0040-21b>

金城公主。遠降殊方。厎寧蕃落。載懷貞順之道。深明去就¶ 
之宜。能知其人。而獻其款。忠節克著。歎美良深。所進物等¶ 
並領得。今寄公主多少信物。至宜領取。所請物並一依來¶ 
奏文。¶ 

** 賜吐蕃賛普書¶ 
:PROPERTIES:
:TITID: QTWTIT01570
:PERSID: QTWAUT0006
:END:

朕君臨㝢縣。子育黎元。因百姓以為心。懼萬方之有罪。昔¶ 
文成遠嫁。將以寵光彼國。豈無武力。蓋取曲成。尋以紛紜。¶ 
有侵亭障。重以婚姻之故。旋師袵席之閒。又降金城。以敦¶ 
前好。所期疆場無壘。書軌攸同。更聞權在強臣。遂復違約¶ 
<pb:NFKB_QTW_p0040-22a>
失順。干戈未息。道路稱歎。今有使臣遠來。方悉忠誠彌固。¶ 
舅甥之禮。萬里如初。協和之勤。一心逾亮。義節可尚。情見¶ 
乎詞。朕以公主在蕃。親愛之極。縱有違負之過。詎移骨肉¶ 
之情。深明至懷。知得良算。至於止戈為武。國之大猷。懷遠¶ 
以德。朕之本意。中外無隔。夷夏混齋。託聲教於殊方。躋含¶ 
靈於仁壽。朕之深旨。來使具知。劒南去年生羌就戮。雖邊¶ 
將有此舉動。是彼使來以前。自茲巳後。更無討襲。諸軍所¶ 
守。侵掠並停。今故使御史大夫崔琳往申信約。所有陳請。¶ 
咸不相違。并所進器物。並依數領得。今寄多少信物。至宜¶ 
<pb:NFKB_QTW_p0040-22b>
領取。¶ 

** 賜新羅王金興光書¶ 
:PROPERTIES:
:TITID: QTWTIT01571
:PERSID: QTWAUT0006
:END:

所進牛黃及金銀等物。省表具知。卿二明慶祚。三韓善鄰。¶ 
時稱仁義之鄉。代著勳賢之業。文章禮樂。聞君子之風。納¶ 
款輸誠。效勤王之節。固蕃維之鎮衞。諒中外之儀表。豈殊¶ 
方悍俗。可同年而語耶。加以慕義克勤。述職愈謹。梯山航¶ 
海。無倦於阻修。獻幣貢琛。有常於歲序。守我王度。垂諸國¶ 
章。乃眷懇誠。深可嘉尚。朕每晨興佇念。宵衣待賢。想見其¶ 
人。以光啟沃。俟卿覯止。允副所懷。今使至。知嬰疾苦。不遂¶ 
<pb:NFKB_QTW_p0040-23a>
祗命。言念遐闊。用增憂勞。時暄和。想痊復也。今賜綵綾¶ 
五百匹。帛二千五百匹。宜即領取。¶ 

** 賜小勃律國王難泥書¶ 
:PROPERTIES:
:TITID: QTWTIT01572
:PERSID: QTWAUT0006
:END:

惟爾代雄荒服。為國藩衞。居萬里之外。竭一心之忠。用能¶ 
潛應王師。克翦悖寇。葱河失險。青海無波。使我威靈遠加。¶ 
由爾誠節克著。言念功效。歎美良深。今冊爾為本國王。并¶ 
賜衣帶。至宜領取。¶ 

** 弔突厥可汗弟闕特勒書¶ 
:PROPERTIES:
:TITID: QTWTIT01573
:PERSID: QTWAUT0006
:END:

皇帝問突厥苾伽可汗。國家惠綏黎蒸。保乂函夏。無有遠¶ 
<pb:NFKB_QTW_p0040-23b>
邇。思致和平。俾有厥休。共登仁壽之域。既罹於咎。豈忘匍¶ 
匐之救。況可汗久率忠順。屢通款誠。既和好克修。固災患¶ 
是恤。今聞可汗闕特勒沒喪。良用憮然。想友愛情深。家國¶ 
任切。追念痛惜。何可為懷。今申弔賻。并遣致祭。可喻意旨。¶ 
薦茲禮物。¶ 

** 賜康國王烏勒書¶ 
:PROPERTIES:
:TITID: QTWTIT01574
:PERSID: QTWAUT0006
:END:

卿僻在遐荒。久修誠款。情深本國。志慕欽風。節義著於家¶ 
邦。忠孝兼於臣子。言念懇到。歎美良深。所請各依。可知朕¶ 
意。¶ 

<pb:NFKB_QTW_p0040-24a>

** 賜杜暹勅書¶ 
:PROPERTIES:
:TITID: QTWTIT01575
:PERSID: QTWAUT0006
:END:

卿素以清直。兼之勤幹。自委居守。每事多能。政肅官寮。惠¶ 
及黎庶。城隍宮室。隨事修營。且有成功。不疲人力。甚善甚¶ 
善。慰朕懷也。¶ 

** 弔渤海郡王大欽茂書¶ 
:PROPERTIES:
:TITID: QTWTIT01576
:PERSID: QTWAUT0006
:END:

念卿亡父。素勵誠節。與善無徵。奄至殂謝。興言求往。軫念¶ 
良深。卿是長嫡。當襲父位。宜全忠孝。以繼前蹤。今故遣使¶ 
持節冊命。兼申弔祭。¶ 

** 賜突騎施可汗書¶ 
:PROPERTIES:
:TITID: QTWTIT01577
:PERSID: QTWAUT0006
:END:
<pb:NFKB_QTW_p0040-24b>

朕與可汗結為父子。恩義所感。骨肉何殊。可汗乃信彼小¶ 
子。自生疑阻。前後使往。非不具論。自爾巳來。當所迷也。使¶ 
至省表。巳變其節。過而能改。善莫大焉。既效忠誠。深可嘉¶ 
尚。朕本意相待如初。父子之閒。更敦前好。凡為君須守信¶ 
義。不信則身危。若外飾甘言。內藏奸詐。未能有損。終必自¶ 
傷。想可汗通明。固不至於此。巧言似實。深宜察也。若忠信¶ 
不易。更復何憂。千秋萬歲。俱享多福。故令中使。專達少信。¶ 
悉朕意焉。¶ 

** 賜三姓葛邏祿書¶ 
:PROPERTIES:
:TITID: QTWTIT01578
:PERSID: QTWAUT0006
:END:

<pb:NFKB_QTW_p0040-25a>

三姓葛邏祿及拔悉密首領部落等。卿等上祖巳來。忠赤¶ 
於國。往緣默啜背叛。遂被脅從。非是本心。朕深知悉。聞卿¶ 
等首領。皆是忠良。雖在遠方。嘗願歸化。具知此意。深用嘉¶ 
之。況今突厥天亡。事勢如此。在於豪傑。多被誅夷。所有諸¶ 
蕃。各自奔散。智者料事。不可失時。倘或沈吟。必招禍患。宜¶ 
即遞相曉諭。勸率早來。且金山故地。水草豐美。安置部落。¶ 
還於此處。庶事之閒。倍令優恤。務取安泰。勝於往時。兼有¶ 
重賞高官。以待卿等。今故遣賜宣慰。宜悉朕心。¶ 

** 報宋王成器獻牛馬助軍書¶ 
:PROPERTIES:
:TITID: QTWTIT01579
:PERSID: QTWAUT0006
:END:
<pb:NFKB_QTW_p0040-25b>

塞草具腓。秋風巳勁。張國容會軍實者。孰先於此乎。國家¶ 
之情。助其費用。周旋省覽。以慰所懷。¶ 

** 與寧王憲等書¶ 
:PROPERTIES:
:TITID: QTWTIT01580
:PERSID: QTWAUT0006
:END:

昔魏文帝詩云。西山一何峻。高高殊無極。上有兩仙童。不¶ 
飲亦不食。賜我一丸藥。光耀有五色。服藥四五日。身輕生¶ 
羽翼。朕每思服藥而求羽翼。何如骨肉兄弟天生之羽翼¶ 
乎。陳思有超代之才。堪佐經國之務。絕其朝謁。卒令憂死。¶ 
魏祚未終。遭司馬宣王之奪。豈神丸之效也。虞舜至聖。捨¶ 
傲象之愆以親九族。九族既睦。平章百姓。此為帝王之軌¶ 
<pb:NFKB_QTW_p0040-26a>
則。於今數千載。天下歸善焉。朕未嘗不廢寢忘食欽歎者¶ 
也。頃因餘暇。妙選仙經。得此神效方。古老云。服之必驗。今¶ 
分此藥。願與兄弟等同享長齡。永無限極。¶ 

** 賜葛邏祿葉護璽書¶ 
:PROPERTIES:
:TITID: QTWTIT01581
:PERSID: QTWAUT0006
:END:

卿歸心向化。守節安邊。常獻忠誠。無失蕃禮。見不善。如鷹¶ 
鸇之逐鳥雀。嫉為惡。似農夫之除蔓草。信義若此。嘉歎良¶ 
多。阿布思負恩至深。為衆所棄。卿能為擒獲。送其形骸。且¶ 
此賊投卿。本緣窮蹙。苟欲延命。元非好心。卿密察奸謀。俾¶ 
其就戮。卿之智略。難可比方。又聞數男。今見在彼。種類既¶ 
<pb:NFKB_QTW_p0040-26b>
惡。留用何為。倘蘊習頑兇。攪擾蕃落。處置不及。追悔無繇。¶ 
可宜送來。絕其後患。卿今載巳前俸祿。並令京軍給付。後¶ 
慮其遼遠。任於北庭請受。所請印信並譯語人官。並依來¶ 
表。今則別有少物賜卿。至宜領取。¶ 

