#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:KR4h0168_NKFB_0474-18a> 
#+PROPERTY: JUAN 0475
欽定全唐文卷四百七十五¶ 

<pb:KR4h0168_NKFB_0475-01a>
　陸贄(十六)¶ 

** 請不簿錄竇參莊宅狀¶ 
:PROPERTIES:
:TITID: QTWTIT09764
:PERSID: QTWAUT1316
:END:

右。希顏奉宣進止。凡是官吏貪濁。取受錢物。猶並徵贓。竇¶
參負朕至深。廣納賄貨。又更交結。謀行惡事。其莊宅錢物¶
奴婢之類。豈不合收納入官。竇參身既遠貶。亦恐被人破¶
除隱沒。今欲使人勾當收拾。卿等商量可否者。謹按國家¶
典法。沒入官產。唯有兩科。一謂姦贓。一謂叛逆。皆須先鞫¶
犯狀。審得實情。憲司察冤。法寺論罪。會府覆奏。掖垣參詳。¶
如是悉無異詞。然後謂之獄成。而聞于天子。其有抵于深¶
<pb:KR4h0168_NKFB_0475-01b>
辟者。制可既下。所司猶三五覆奏。庶或宥之。聖王愛人恤¶
刑。乃至如此精慎。罪法既定。方合徵收。叛逆則盡沒其家。¶
姦贓則止徵所犯。蓋示懲戒。匪貪貨財。何嘗有罪未斷。有¶
法未詳。而可以納其資產者也。伏惟聖德廣大。如天包含。¶
懲忿於彞憲之中。念終於常情之外。已存惠貸。不寘嚴刑。¶
今若簿錄其家。竊恐以財傷義。猥蒙下問。實荷皇明。輒罄¶
愚誠。所祈天鑒。謹奏。¶ 

** 請還田緒所寄撰碑文馬絹狀¶ 
:PROPERTIES:
:TITID: QTWTIT09765
:PERSID: QTWAUT1316
:END:

<pb:KR4h0168_NKFB_0475-02a>

右。田緒使節度隨軍劉瞻送書與臣。其書意緣奉進止。令¶
為其亡父承嗣撰遺愛碑文。故送前件馬絹等。以申情貺。¶
臣先奉恩旨。令撰碑文。於今半年。竟未綴緝。良以勸戒之¶
道。忠義攸先。裦貶之詞。春秋所重。爵位有僥倖而致。名稱¶
非詐力可求。將使循軌轍者畏昭憲而莫渝。怙姦妄者顧¶
清議而知恥。仲尼修春秋而亂臣賊子懼。豈必臨之以武。¶
脅之以刑哉。裦貶苟明。亦足助理。田承嗣阻兵犯命。靡惡¶
不為。竟逭天誅。全歸土壤。此乃先朝所愧恨。義士所惋嗟。¶
<pb:KR4h0168_NKFB_0475-02b>
今田緒尚于宸嚴。請頌遺愛。微臣隘跼。實憤於心。謬承恩¶
光。備位台輔。既未能滌除姦慝。匡益大猷。而又飾其愧詞。¶
以贊兇德。納彼重賂。以襲貪風。情所未安。事固難強。是以¶
屢嘗執翰。不能措詞。輒投所操。太息而止。緣承聖誨。姑務¶
懷柔。昨見田緒使人。臣亦婉為報答。但告云所為碑頌。皆¶
奉德音。既異私情。難承厚貺。候稍休暇。續當撰成。既無拒¶
絕之言。計亦不至疑阻。其來書謹封進。所送馬及絹等。令¶
劉瞻便領却迴訖。不敢不奏。謹奏。¶ 

** 請依京兆所請折納事狀¶ 
:PROPERTIES:
:TITID: QTWTIT09766
:PERSID: QTWAUT1316
:END:

京兆府先奏。當管蟲食豌豆。全然不收。請據數折納大豆。¶ 

<pb:KR4h0168_NKFB_0475-03a>

奉敕宜依。度支續奏稱。據時估豌豆每斗七十價已上。大¶
豆每斗三十價已下。京兆府所請將大豆替豌豆。望令據¶
估計錢數折納。則冀免損官司者。求瘼救災。國之令典。求¶
瘼在知其所患。救災在恤其所無。只如螟蜮為殃。豌豆全¶
損。檢覆若非虛謬。地稅固合免徵。直道而行。大體斯在。府¶
司折納充數。已為[:#AS-8864:⿺克寸]下從權。度支準估計錢。乃是幸災規¶
利。所得無幾。其傷實多。傷風得財。非謂理道。且豌豆為物。¶
入用甚微。舊例所支。唯充畜料。準數迴給大豆。諸司誰曰¶
<pb:KR4h0168_NKFB_0475-03b>
不然。計價剩徵。義將安在。理無所據。事不可從。望依前敕¶
處分。未審可否。¶ 

** 議汴州逐劉士寧事狀¶ 
:PROPERTIES:
:TITID: QTWTIT09767
:PERSID: QTWAUT1316
:END:

右。希顏奉宣聖旨。適得李萬榮奏。劉士寧因出遊獵。三軍¶
將士遂閉城門不放入。發遣令赴朝廷。萬榮安撫軍州。今¶
已寧帖。卿等宜知悉者。伏以劉士寧昏荒暴慢。惡貫久盈。¶
聖情愛人。久為含忍。親離眾叛。自取奔亡。不勞師徒。克靖¶
方鎮。恭承宣諭。欣賀實深。然梁宋之間。地當要害。鎮壓齊¶
魯。控引江淮。得其人則安則強。失其人則危則弱。今士寧¶
見逐。雖是眾情。萬榮總軍。且非朝旨。此亦安危強弱之機¶ 
<pb:KR4h0168_NKFB_0475-04a>
也。陛下審之慎之。或恐奏事之人。苟私所奉之將。妄陳體¶
勢。輒欲徼求。承前授任失宜。多為此輩所誤。假使心無詐¶
罔。其如識乏經通。與之籌量。鮮不撓敗。今軍州既定。足得¶
安詳。望且選一朝臣。馳往宣勞。更淹旬日。徐察事情。見情¶
而後圖之。則冀免有差失。候至來日。續更面陳。謹先狀以¶
聞。謹奏。¶ 

** 請不與李萬榮汴州節度使狀¶ 
:PROPERTIES:
:TITID: QTWTIT09768
:PERSID: QTWAUT1316
:END:

右。希顏奉宣進止。萬榮安撫有功。聞亦忠義。甚得眾心。若¶
更淹遲。却恐事不穩便。今商量除一親王充節度使。且令¶
<pb:KR4h0168_NKFB_0475-04b>
萬榮知留後。其節度制便從內出。萬榮須與改官。卿等即¶
商量進來者。臣性習懦頑。藝識空乏。辱當將任。待罪宰司。¶
事關安危。不敢容默。雖服戎角力。諒匪克堪。而經武伐謀。¶
或有所見。夫制置之安危由勢。付授之濟否由才。勢如器¶
焉。唯在所置。置之險地則覆。致之夷地則平。材如負焉。唯¶
在所授。授踰其力則踣。授當其力則行。故負重者不可以¶
微劣勝。器大者不可以輕易處。有巨力而加重負。猶懼蹶¶
跌之不虞。擇安地而寘大器。尚慮傾覆之難備。焉有委非¶
所任。置非所安。而望其不顛不危。固亦難矣。劉士寧窮兇¶ 
<pb:KR4h0168_NKFB_0475-05a>
極暴。眾所不容。李萬榮因人之心。閉城拒逐。為國除害。亦¶
有可嘉。誠宜星夜上聞。請擇節將。今所陳奏。頗涉張皇。但¶
露徼求之情。殊無退讓之禮。據茲鄙躁。殊異純良。又聞本¶
是滑人。偏厚當州將士。與之相得。纔止三千。諸營之兵。已¶
甚懷怨。據此頗僻。亦非將材。且邀君而力取其位不忠。逐¶
帥而謀代其權不義。犯此二者。而加之非材。得志驕盈。不¶
悖則敗。悖謂犯上。敗謂僨軍。俱為厲階。莫見其可。今雖遽¶
加寵命。務饜貪求。曲示保持。冀消凶慝。然其所行不遜。所¶
得無名。縱之則反側而益疑。奪之則觖望而肆惡。夫善始¶
<pb:KR4h0168_NKFB_0475-05b>
而克終者猶寡。況始於不善。而求能以義自全者乎。又緣¶
嘗自蓄謀。以危主將。及居人上。恒恐見圖。必於部校之間。¶
多有疑阻之釁。上下猜貳。何能久安。縱未干紀亂常。亦必¶
喪師蹙境。所以承前方鎮之任。選建才德。而不副所委者。¶
則有矣。其不由才德而授。終能殿邦固節者。未之有也。是¶
猶置器欲安。而不擇可安之勢。負重欲濟。而不量可濟之¶
材。處非所宜。不敗何待。陛下若謂臣說體迂濶。有異軍機。¶
引喻乖踈。不同事實。臣請指陳汴宋一管。近代成敗之跡。¶
皆陛下之所經見者。以為殷鑒。惟陛下覽而察之。往者田¶ 
<pb:KR4h0168_NKFB_0475-06a>
神功作鎮河南。領汴宋徐泗[:#AS-8862:⿱亠兊]鄆曹濮八州之地。兵食兼¶
足。職貢備修。左肅青齊。右彌滑魏。南控淮浙。北輔滎。殷如¶
長城。不震不聳。此由制置於可安之地。付授得可濟之材。¶
其為利宜。斯謂大矣。及神功入覲。遘厲不還。先皇帝示眷¶
悼之優崇。貪因循之便易。知神玉才不勝任。排眾議而竟¶
授之。既而維御無方。經畧失制。權歸豪將。勢散列城。禍機¶
一興。內叛外破。委三軍於暴帥。陷五郡於匪人。轉輸所經。¶
塗路亟阻。此由制置於必危之地。付授於必躓之才。其為¶
敗傷。亦已甚矣。近者劉元佐驅攘巨猾。厎復大梁。即鎮如¶
<pb:KR4h0168_NKFB_0475-06b>
茲。幾將十載。雖不能勤身節用。以撫疲甿。畢力竭誠。以揚¶
丕烈。然尚號令由已。部屬畏威。緝修戎旅。振耀聲勢。遠邇¶
談矚。且為完軍。制持東方。猶有所倚。及元佐殂沒。朝廷命¶
吳湊代之。士寧兇頑。輒敢眦睚。素非得眾。且甚不材。緩之¶
旬時。必自離沮。隨機制馭。指顧可平。陛下念深黎元。姑務¶
容養。適使姦徒得計。庸竪作狂。但肆醜厲之詞。豈懷任置¶
之惠。運路幾絕。生人重殘。殷然垣翰之軍。鞠為汙染之俗。¶
追思致患之本。豈不失於苟且哉。今若又授萬榮。則與士¶
寧何異。負力而取。誰曰不然。邀取而除。孰為非據。苟邀¶ 
<pb:KR4h0168_NKFB_0475-07a>
則不順。苟允則不誠。君臣之間。勢必嫌阻。與其圖之於滋¶
蔓。不若絕之於萌芽。忘久遠而樂因循。固非英主御天下¶
長算遠慮之計也。且為國之道。以義訓人。將教事君。先令¶
順長。用能彌爭奪之禍。絕窺覬之心。聖人所以興敬讓而¶
服暴強。禮達而分定故也。假使士寧為將。慢上虐人。萬榮¶
懷奉國之誠。稟嫉惡之性。棄而違之。斯可矣。討而逐之。亦¶
可矣。謀其帥而篡其位。則不可焉。何者。方鎮之臣。事多專¶
制。欲加之罪。誰則無辭。若使傾奪之徒。便得代居其任。利¶
之所在。人各有心。此源潛滋。禍必難救。非獨長亂之道。亦¶
<pb:KR4h0168_NKFB_0475-07b>
開謀逆之端。四方諸侯。誰不解體。得一夫而喪㣥帥。其何¶
利之有焉。矧茲一夫。猶未可保。徒亂風教。以生人心。昨者¶
所逐士寧。蓋起於倉卒。諸郡守將。固非連謀。一城師人。亦¶
未協志。況又待之不一。撫之不均。黨助萬榮。其能有幾。仍¶
各計度於成敗之勢。迴遑於逆順之名。安肯捐軀。與之同¶
惡。今所以未即變者。皆為萬榮所誘。許其賞給貨財。且相¶
服從。以候制旨。陛下但於文武㣥臣之內。選一和惠寬敏¶
素為軍旅所愛信者。命為節度。仍降優詔。慰勞彼軍。獎萬¶
榮以撫定之功。別加寵任。裦將士以輯睦之義。厚賜資裝。¶ 

<pb:KR4h0168_NKFB_0475-08a>

眾知保安。人且懷惠。舍此助亂。更將何求。揆其大情。理必¶
寧息。萬榮縱欲跋扈。勢何能為。三軍既自離心。列城又不¶
為援。緣其迫逐主將。諸道必復憎嫌。邇無所親。遠無所與。¶
不勞天討。必自殲夷。陛下何所為虞。而欲受其邀致。臣雖¶
孱怯。竊有未安。昨因希顏宣旨却迴。已與趙憬等同附口¶
奏。展轉申吐。慮多闕遺。臣更通夕詳思。恐亦無易於此。不¶
勝拳拳愚懇。謹復密啟以聞。如蒙聖恩察納。臣即與趙憬¶
等商量應須處置事宜。具作條件聞奏。儻後事有愆素。臣¶
<pb:KR4h0168_NKFB_0475-08b>
請受敗撓之罪。謹奏。¶ 

** 論度支令京兆府折稅市草事狀¶ 
:PROPERTIES:
:TITID: QTWTIT09769
:PERSID: QTWAUT1316
:END:

度支奏。緣當年稅草支用不充。諸場和市所得又少。所以¶
每至秋夏。常有欠闕。請令京兆府折今年秋稅和市草一¶
千萬束。便令人戶送入城輸納。每束兼車脚與折錢二十¶
五文。既利貧人。兼濟公用。希顏奉宣進止宜依者。伏以制¶
事之體。所貴有常。順人之情。尤重改作。革而能當。尚恐未¶
孚。動且非宜。曷由無擾。臣等每承睿旨。常以百姓為憂。審¶
知事不可行。安敢默而無述。每年蓄聚芻藳。所司素有恒¶
規。計料稅草不充。即便開場和市。既優價直。復及農收。人¶ 
<pb:KR4h0168_NKFB_0475-09a>
皆樂輸。事不勞擾。陛下追想往年之事。豈嘗有緣草不足。¶
上關宸慮者乎。延齡欲衒已能。頗隳舊制。苟收經費之用。¶
以資贏羨之功。遂使儲備空虛。支計寥落。[:#AS-8D74:⿸广既]圉告闕。頻煩¶
聖聰。去歲已然。今夏尤甚。此乃不遵舊制之過也。舊制何¶
害。而變之哉。臣等謹檢京兆府應徵地稅草數。每年不過¶
三百萬束。其中除留供諸縣館驛及鎮軍之外。應合入城¶
輸納。唯二百三十萬而已。百姓般運。已甚艱辛。常迫春農。¶
僅能得畢。今若更徵一千萬束。仍令並送入城。即是一年¶
之間。併徵三年稅草。計其所加車脚。則又四倍常時。物力¶
<pb:KR4h0168_NKFB_0475-09b>
有窮。求取無藝。其為騷怨。理在不疑。甸服且然。四方安仰。¶
假使時當豐稔。家悉阜殷。有草可輸。有車可載。然於途程¶
往復。理須淹歷歲時。牛廢耕犂。人妨播植。東作既闕。西成¶
曷期。況烝黎之間。貧富不等。收穫之際。豐耗靡均。今忽併¶
役車牛。雇車傭必騰貴。併徵稅草。買草價必倍高。是使豪¶
富之徒。乘急令以邀其利。窮乏之輩。因暴斂以毀其家。非¶
所謂均節財物。準平賦法之術也。臣等又勘度支京兆比¶
來雇車估價。及所載多少。大率每一車載一百二束。每一¶
里給傭錢三十五文。百束應輸二束充耗。今京畿諸縣。去¶ 
<pb:KR4h0168_NKFB_0475-10a>
城近者七八十里。遠者向二百里。設令遠近相補。通以百¶
里為程。則雇車載草百束。悉依官司常估。猶用錢三千五¶
百文。即是一束之草。唯計般運。已當三十有五文。買草本¶
價。又更半之。而度支曾不計量。自我作古。徑以胷臆斟酌。¶
限為二十五文。謂之加徵。則法度廢隳。謂之和市。則名實¶
乖反。儻可其奏。人何以觀。豈如官自置場。要便收市。欲少¶
市則平其估以節費。欲多市則優其價以招人。買賣既和。¶
貧富俱便。有餘者趨加饒易售之利。不足者免轉求貴賃¶
之資。比之抑徵。固不同等。幸有舊制。足可遵行。何必捨易¶
<pb:KR4h0168_NKFB_0475-10b>
而即難。棄利而從害。臣誠暗滯。未見其宜。伏望戒敕度支。¶
令依舊例和市。承前既有恒用。以後不得闕供。稍峻隄防。¶
使知懍懼。妄作但不施用。歲計必免愆違。陛下若以軍[:#AS-8D74:⿸广既]¶
之中。馬畜漸眾。度支所營芻藳。纔可供給當年。或慮水旱¶
不虞。別須蓄積為備。今屬歲稔。亦是其時。但要收斂有方。¶
不宜科配致擾。若度支併市。延齡必復辭難。須有區分。使¶
之均濟。望委京兆尹勾當。別和市草五百萬束。以充貯備。¶
其所和市。並隨要便。官自置場。每場貯錢。旋付價直。時估¶
之外。仍稍優饒。交易往來。一依市利。勿令官吏催遣。道路¶ 
<pb:KR4h0168_NKFB_0475-11a>
遮邀。但不抑人。自當趨利。其市草價直。並於年支留府錢¶
數內以給用不盡者充。每市滿十萬束。一度聞奏。便以府¶
司郵遞車牛。并更雇脚。相添轉徙場所般載。送付苑中輸¶
納。如蒙聖恩允許。臣即依此宣行。既免擾人。又不增費。以¶
資儲蓄。足禦兇災。度支謹守恒規。亦自不闕常用。臣等商¶
度。將為合宜。謹錄奏聞。伏聽進止。¶ 

** 論左降官準赦合量移事狀¶ 
:PROPERTIES:
:TITID: QTWTIT09770
:PERSID: QTWAUT1316
:END:

右。竄謫之徒。皆在遐僻。或迫於衰暮。顧景思還。或困於瘴¶
癘。翹心望徙。既關霈澤。許以量移。企躍之情。遠想可見。若¶
<pb:KR4h0168_NKFB_0475-11b>
準所司舊例。須俟州府錄申。盤勘檢尋。動踰年歲。上稽恤¶
宥之旨。下虧慶賴之心。臣等商量。恐須釐革。望令所司。據¶
承貞元六年恩赦檢勘己量移未量移官。及貞元六年恩¶
後左降官等。除遷改亡歿之外。具名銜及貶責事由年月。¶
速報中書門下。不須更待州府申請。臣等據所司報到。則¶
便進擬。不出歲內。冀悉霑恩。未審可否。謹錄奏聞。伏聽進¶
止。¶ 

** 再奏量移官狀¶ 
:PROPERTIES:
:TITID: QTWTIT09771
:PERSID: QTWAUT1316
:END:

右。伏以國之令典。先德後刑。所後者法當舒遲。故決罪不¶ 
<pb:KR4h0168_NKFB_0475-12a>
得馳驛行下。所先者體宜疾速。故赦書日以五百里為程。¶
誠以聖王之心。務宏慶惠。必迴翔於行罰。而企躍於舒恩。¶
不加罰於典法之外。不虧恩於德令之內。則受責者莫得¶
興怨。荷貸者咸思自新。所謂威之斯懲。宥之斯感。懲以致¶
理。感以致和。致理則尊。致和則愛。為人父母。必在兼行。陛¶
下德配上元。澤流下土。頃因郊祀。普降鴻恩。凡是貶責之¶
人。並許量移近處。臣等任叨輔翼。職在宣行。尋具奏聞。請¶
便進擬。聖心精一。務欲均齊。令待所司檢尋。一時類例處¶
分。其左降官內。或罪非可棄。才有足甄。亦許別狀商量。不¶
<pb:KR4h0168_NKFB_0475-12b>
拘常例獎用。臣等據所司檢勘左降官及流人送名到者。¶
都比擬量移及別追用。分為三狀。前月十二日封進。其流¶
人量移狀。已蒙印出行下訖。餘兩狀至今未奉進止。竊以¶
赦書宣布。僅欲半年。若更淹遲。恐乖事體。又諸州刺史及¶
臺省官等。繼有事故。頗多缺員。睿旨精於選求。至今常不¶
充備。以眚掩德。見非古人。錄用棄瑕。允歸聖造。願廣含宏¶
之美。庶增誘掖之徒。謹奉狀陳聞。伏聽進止。¶ 

** 三奏量移官狀¶ 
:PROPERTIES:
:TITID: QTWTIT09772
:PERSID: QTWAUT1316
:END:

右。希顏奉宣進止。舊例左降官每準恩赦。量移不過三百¶ 
<pb:KR4h0168_NKFB_0475-13a>
五百里。今度進擬。稍似超越。又多是近兵馬處及當路州¶
縣。事非穩便。宜更商量。伏以罰宜從輕。赦宜從重。所以昭¶
仁恕之道。廣德澤之恩也。夫位尊者其惠不可以不重。言¶
大者其實不可以不豐。位尊而惠輕。則體非宜。言大而實¶
寡。則人失望。陛下躬行盛禮。渙發德音。念謫居之荒遐。哀¶
負累之沉棄。俾移近處。將合新恩。赦令初行。室家相慶。惠¶
亦至矣。言亦大矣。竊料竄逐窮僻。喜聞霈澤降臨。固必破¶
產以飾行裝。計日而俟休命。荏苒淹息。復經半年。儻又所¶
移之官。還與舊任隣近。竊恐乖陛下垂愍之意。虧制書行¶
<pb:KR4h0168_NKFB_0475-13b>
慶之恩。口惠重而事實輕。非所以揚鴻休而布大信也。謹¶
按承前格令。左降官非元敕令長任者。每至考滿。即申所¶
司。量其舊資。便與改敘。縱或未有遷轉。亦即任其歸還。逮¶
于開元末。李林甫固權專恣。凡所斥黜。類多非辜。慮其却¶
迴。或復冤訴。遂奏左降官考滿未別改轉者。且給俸料。不¶
須即停。外示優矜。實欲羈係。從此已後。遂為恒規。一經貶¶
官。便同長往。迴望舊里。永無還期。縱遇非常之恩。許令移¶
遠就近。雖名改轉。不越幽遐。或自西徂東。或從大適小。時¶
俗之語。謂之橫移。馴致忌[:#AS-8864:⿺克寸]之風。積成天寶之亂。展轉流¶ 
<pb:KR4h0168_NKFB_0475-14a>
弊。以至於今。天下咸病此法深苛。而不能改從舊典者。良¶
以猜嫌之慮。易惑上心。將謂負譴之人。悉包樂禍之意。已¶
經黜責。遂欲隄防。故高論則痛嫉林甫之陰邪。而密網則¶
習行林甫之弊法。憸邪為蠧。乃至於斯。然則左降永絕於¶
歸還。量移不離於僻遠。蓋是姦臣詭計。殊非國典舊章。且¶
貶黜之中。情狀各異。犯有輕重。責有淺深。固非盡是回邪。¶
皆須備慮。王者之道。待人以誠。有責怒而無猜疑。有懲沮¶
而無怨忌。斥遠以儆其不恪。甄恕以勉其自新。不儆則浸¶
及威刑。不勉則復加黜削。雖屢進退。俱非愛憎。行法乃暫¶
<pb:KR4h0168_NKFB_0475-14b>
使左遷。念材而漸加進敘。人知復用。誰不增修。何憂乎亂¶
常。何患乎蓄憾。如或以其貶黜。便謂姦兇。恒處防閑之中。¶
長從擯棄之例。則是悔過者無由自補。蘊才者終不見伸。¶
凡人之情。窮則思變。含悽貪亂。或起於茲。雖則何患能為。¶
亦足感傷和氣。謂非帝王開懷含垢之大體。聖哲誘人遷¶
善之良圖也。臣等昨進擬。商度非不精詳。既審事宜。亦尋¶
舊例。參求折衷。兼務齊平。大約所擬之官。各移近地一道。¶
郡邑稍優於舊任。官資序進於本銜。並無降差。亦不超越。¶
其有累經移改。已至關畿。則但以大州增其常秩。所冀人¶ 
<pb:KR4h0168_NKFB_0475-15a>
皆受賜。施不失平。上副鴻恩。下塞延望。纔將得所。殊匪為¶
優。今若裁限所移不過三五百里。則有改職而疆域不離¶
於本道。遷居而風土反惡於舊州。徒有徙家之勞。是增移¶
配之擾。又當今郡府。多有軍兵。所在封疆。少無館驛。應合¶
量移之例。約有二百許人。道路須計其遠邇之差。州縣則¶
校其高下之等。若必選非當路。復不近兵。則恐類例失倫。¶
署置偏併。示人疑慮。體又非宏。幸希聖聰。更賜裁審。其擬¶
官狀。並未敢改革。謹重封進。伏聽進止。¶ 

** 請邊城貯備米粟等狀¶ 
:PROPERTIES:
:TITID: QTWTIT09773
:PERSID: QTWAUT1316
:END:
¶
<pb:KR4h0168_NKFB_0475-15b>

右。兵之所屯。食最為急。若無儲蓄。是棄封疆。自昔敗亂之¶
由。多因餽餉不足。臣以任當體國。職合分憂。奏減河運脚¶
錢。用充軍鎮和糴。幸蒙聖恩允許。又屬頻歲順成。二年之¶
間。㳂邊諸軍。共計收糴米粟一百八十餘萬石。準元敕各¶
委當道節度及監軍中使度支知巡院官同勾當檢納。仍¶
以貯備軍糧為名。非緣城守乏絕。及不承別敕處分。並不¶
得輒有費用。若能堅守此制。有用隨即却填。則是邊城常¶
貯十五萬人一歲之糧。以為急難之備。永無懸絕。足固軍¶
情。去歲版築五原。大興師旅。所司素無備擬。臨事支計缺¶ 
<pb:KR4h0168_NKFB_0475-16a>
然。齎送悉貸此糧。乃得軍行辦集。過事之後。準敕合填。迨¶
今二年。竟不支遣。加以諸鎮軍食。例皆闕供。及其告急上¶
聞。宣旨下迫。則又請貸貯粟。以充將士月糧。既務廢隳。且¶
無愧畏。所未匱竭。其能幾何。夫栽植至難。毀拔至易。古人¶
以植楊為喻。能不為之歎惜哉。況水旱流行。固宜有備。戎¶
狄為患。可不為虞。將欲安邊。先宜積穀。今當歲稔。令益軍¶
儲。反罄聚蓄之資。用供朝夕之費。儻遇災難。則如之何。惟¶
陛下詳思後圖。不貽他日所悔。臣之願也。疆埸之幸也。不¶
勝區區慮患之意。謹冒昧以聞。謹奏。¶ 
¶
<pb:KR4h0168_NKFB_0475-16b>

** 論朝官闕員及刺史等改轉倫序狀¶ 
:PROPERTIES:
:TITID: QTWTIT09774
:PERSID: QTWAUT1316
:END:

右。臣聞於經曰。濟濟多士。文王以寧。又曰。無曠庶官。天工¶
人其代之。蓋謂士不可不多。官不可不備。敦付物以能之¶
義。闡恭已無為之風。此理道得失之所由也。夫聖人之於¶
愛才。不唯仄席求思而已。乃復引進以崇其術業。歷試以¶
發其器能。旌善以重其言。優祿以全其操。歲月積久。聲實¶
並豐。列之於朝。則王室尊。分之於土。則藩鎮重。故詩序太¶
平之君子。能長育人才。書比梓人之理材。既勤樸斲。惟施¶
丹雘。禮著造士。易尚養賢。蓋以人皆含靈。唯所誘致。如玉¶ 
<pb:KR4h0168_NKFB_0475-17a>
之在璞。抵擲則瓦石。追琢則圭璋。如水之發源。壅閼則汙¶
泥。疏濬則川沼。是以書籍所載。歷代同途。祚屬殷昌。必時¶
多雋乂。運鍾衰季。則朝乏英髦。當在衰季之時。咸謂無人¶
足任。及其雄才御㝢。淑德應期。賢能相從。森若林會。然則¶
興王之良佐。皆是季代之棄才。在季而愚。當興而智。乃知¶
季代非獨遺賢而不用。其於養育獎勸之道。亦有所不至¶
焉。故曰人皆含靈。唯其誘致。漢高稟大度。故其時多魁傑¶
不羈之材。漢武好英風。故其時富[:#AS-9061:⿰王褱]詭立名之士。漢宣精¶
吏能。故其時萃循良核實之能。迨乎哀平桓靈。昵比小人。¶
<pb:KR4h0168_NKFB_0475-17b>
疎遠君子。故其時近習操國柄。嬖戚擅朝權。是知人之才¶
性。與時升降。好之則至。獎之則崇。抑之則衰。斥之則絕。此¶
人才消長之所由也。臣每於中夜。竊自深惟。朝之乏人。其¶
患有七。不澄源而防末流。一也。不考實而務博訪。二也。求¶
精太過。三也。嫉惡太甚。四也。程試乖方。五也。取舍違理。六¶
也。循故事而不擇可否。七也。夫多少相繆。非嘉量不平。輕¶
重相欺。非縣衡不定。用之苟不得其道。則主者實病。而權¶
量無尤。故按名責實者。選吏之權量也。宰相者。主權量之¶
用也。宰相之主吏。猶司府之主財。主吏在序進賢能。主財¶ 
<pb:KR4h0168_NKFB_0475-18a>
在平頒秩俸。假使用財失節。則司之者可以改易。而秩俸¶
不可以不頒。主吏乖方。則宰之者可以變更。而賢能不可¶
以不進。其行甚易。其理甚明。頃者命官。頗異於是。常以除¶
吏多少。準量宰相重輕。宰相承寵私。則援引雖濫而必進。¶
宰相見疎忌。則擬議雖當而罕俞。是使㣥材仕進之窮通。¶
唯繫輔臣恩澤之薄厚。求諸理道。未謂合宜。夫與奪者。人¶
主之利權。名位者。天下之公器。不以公器循喜心。不以利¶
權肆忿志。不以寡妨眾。不以人廢官。或其(此處有脫誤)阻執事¶
而擁㣥材。所謂不澄源而防末流之患也。經曰。無以小謀¶
<pb:KR4h0168_NKFB_0475-18b>
亂大作。無以嬖人疾莊士。蓋務大者不拘於小累。謀小者¶
不達於大猷。嬖者或行異於莊。莊者必性殊於嬖。理勢相¶
激。宜其不同。進賢援能。諒君子之事。遏惡揚善。非小人所¶
能。君子以愛才為心。小人以傷善為利。愛而引之則近黨。¶
傷而沮之則似公。近黨則不辨而遽疑。似公則不覈而縣¶
信。是以大道每隳於橫議。良才常困於中傷。失士啟讒。多¶
由於此。所謂不考實而務博訪之患也。夫人之器局。有圓¶
方大小之殊。官之典司。有難易閑劇之別。名稱有虛實之¶
異。課績有升降之差。將使官不失才。才不失序。在乎制法¶ 
<pb:KR4h0168_NKFB_0475-19a>
以司契。擇人而秉鈞。制之不得厥中。則其法可更。而其契¶
不可亂也。擇之不當所任。則其人可去。而其秉不可奪也。¶
如或事多錯雜。任靡適從。而但役智以求精。勞神而救弊。¶
則所救愈失。所求愈麤。故書曰。元首明哉。股肱良哉。庶事¶
康哉。元首叢脞哉。股肱墮哉。庶事隳哉。頃之輔臣。鮮克勝¶
任。過蒙容養。苟備職員。致勞睿思。巨細經慮。每有闕官須¶
補。或緣將命藉才。宰司慎擇上聞。必極當時妙選。聖情未¶
愜。復命別求。執奏既不見從。則又降擇其次。如是至於再。¶
至於三。所選漸高。所得轉下。或斷於獨見。罔徇僉諧。或擢¶
<pb:KR4h0168_NKFB_0475-19b>
自旁求。不稽公議。權衡失柄。進取多門。等差不倫。聲實相¶
反。此所謂求精太過之患也。臣閒耀乘之珠。不能無纇。連¶
城之璧。不能無瑕。矧伊有情。寧免愆吝。仲尼至聖也。猶以¶
五十學易無大過為言。顏子殆庶也。尚稱不遠而復無祗¶
悔為美。況自賢人以降。孰能不有過失哉。珠玉不以瑕纇¶
而不珍。髦彥不以過失而不用。故元元之教曰。常善救人。¶
則無棄人。文宣亦云。赦小過。舉賢才。齊桓不以射鈎而致¶
嫌。故能成九合之功。秦穆不以一眚而掩德。故能復九敗¶
之辱。前史序項籍之所以失天下。曰於人之功無所記。於¶ 
<pb:KR4h0168_NKFB_0475-20a>
人之過無所遺。管仲論鮑叔牙不可屬國。曰聞人過終身¶
不忘。然則棄瑕錄用者。霸王之道。記過遺才者。衰亂之源。¶
夫登進以懋庸。黜退以懲過。二者迭用。理如循環。進而有¶
過則示懲。懲而改修則復進。既不廢法。亦無棄人。雖纖芥¶
必懲。而才用不匱。故能使黜退者克勵以求復。登進者警¶
飭以恪居。上無滯疑。下無蓄怨。俾人於變。以致時雍。陛下¶
英聖統天。威莊肅物。好善既切。計過亦深。一抵譴責之中。¶
永居嫌忌之地。夫以天下士人。皆求宦名。獲登朝班。千百¶
無一。其於修身勵行。聚學樹(一作莅)官。非數十年間。勢不能¶
<pb:KR4h0168_NKFB_0475-20b>
致。而以一言忤犯。一事過差。遂從棄捐。沒代不復。則人才¶
不能不乏。風俗不能不偷。此所謂嫉惡太甚之患也。臣聞¶
君子約言。小人先言。君子之道。闇然而日章。小人之道。的¶
然而日亡。孔子曰。始吾於人也。聽其言而信其行。今吾於¶
人也。察其言而觀其行。又曰。舉直錯諸枉。則民服。舉枉錯¶
諸直。則民不服。然則舉錯不可以不審。言行不可以不稽。¶
吶吶寡言者未必愚。喋喋利口者未必智。鄙樸忤逆者未¶
必悖。承順愜可者未必忠。故明主不以辭盡人。不以意選¶
士。凡制爵祿。與眾共之。先論其材。乃授以職。所舉必試之¶ 
<pb:KR4h0168_NKFB_0475-21a>
以事。所言必考之於成。然後苟妄不行。而貞實在位矣。如¶
或好善而不擇所用。悅言而不驗所行。進退隨愛憎之情。¶
離合繫異同之趣。是猶捨繩墨而意裁曲直。棄權衡而手¶
揣重輕。雖甚精微。不能無謬。此所謂程試乖方之患也。天¶
之生物。為用罕兼。性有所長。必有所短。材有所合。亦有所¶
暌。曲成則品物不遺。求備則觸類皆棄。是以巧梓順輪桷¶
之用。故枉直無廢材。良御適險易之宜。故駑驥無失性。物¶
既若此。人亦宜然。其於行能。固不兼具。前志所謂千年一¶
聖。五百年一賢者。才難不其然乎。夫唯聖人。方體全德。賢¶
<pb:KR4h0168_NKFB_0475-21b>
之為目。猶有未周。且以未周之才。彌五百年而有一。造次¶
求備。曷由得人。若夫一至之能。偏稟之性。則中人以上。迭¶
有所長。苟區別得宜。付授當器。各適其性。各宣其能。及乎¶
合以成功。亦與全材無異。但在明鑒大度。御之有道而已。¶
帝王之盛。莫盛唐虞。臣佐之盛。莫盛稷禹。稷禹之比。無非¶
大賢。然猶各任所能。不務兼備。故尚書序堯舜命官之美。¶
自稷禹咎益以降。凡二十二人。所命典司。不踰一職。用能¶
平九土。播百穀。敷五教。序五刑。禮樂興和。蠻夷率服。洎鳥¶
獸魚鼈。亦罔不寧。蓋由舉得其人。任得其所。鑒擇付授。審¶ 
<pb:KR4h0168_NKFB_0475-22a>
之於初。不求責於力分之外。不沮撓於局守之內。是以事¶
極其理。人盡其材。君垂拱於上。臣濟美於下。功焯當代。名¶
施無窮。及其失也。則升降任情。首末異趣。使人不量其器。¶
與人不由其誠。以一言稱愜為能。而不核虛實。以一事違¶
忤為咎。而不考忠邪。其稱愜則付任逾涯。不思其所不及。¶
其違忤則責望過當。不恕其所不能。是以職思之內無成¶
功。君臣之際無定分。此所謂取捨違理之患也。今之議者¶
多曰。內外庶官。久於其任。又曰。官無其任則闕之。是皆誦¶
老生之常談。而不推時變。守舊典之糟粕。而不本事情。徒¶
<pb:KR4h0168_NKFB_0475-22b>
眩聰明。以撓理化。古者人風既朴。官號未多。但別愚賢。匪¶
論資序。不責人以朝夕之效。不計事於尺寸之差。不以小¶
善而裦升。不以一眚而罪斥。故虞書三載考績。三考黜陟。¶
幽明是則。必俟九年。方有進退。然其所進者。或自側微。而¶
納於百揆。雖久於任。復何病哉。漢制部刺史秩六百石。郡¶
守秩二千石。刺史高第者即遷為郡守。郡守高第者即入¶
為九卿。從九卿即遷為亞相相國。是乃從六百石吏而至¶
台輔。其間所歷者三四轉耳。久在其任。亦未失宜。近代建¶
官漸多。列級逾密。今縣邑有七等之異。州府有九等之差。¶ 

<pb:KR4h0168_NKFB_0475-23a>

同謂省郎。即有前中後行郎中員外五等之殊。並稱諫官。¶
則有諫議大夫補闕拾遺三等之別。洎諸臺寺。率類於斯。¶
悉有常資。各須循守。若依唐虞故事。咸以九載為期。是宜¶
高位常苦於乏人。下寮每嗟於白首。三代為理。損益不同。¶
豈必樂於變易哉。蓋時勢有不得已也。至如鯀洪水。績用¶
靡成。猶終九年。然後殛竄。後代設有如鯀之比者。豈復能¶
九年而始行罰乎。臣固知其必不能也。行罰欲速。而進官¶
欲遲。以此為稽古之方。是猶却行而求及前人也。頃者臣¶
<pb:KR4h0168_NKFB_0475-23b>
因奏事。論及內外序遷。陛下乃言。舊例居官歲月皆久。朕¶
外祖曾作秘書少監。一任經十餘年。董晉將順睿情。遂奏¶
云。臣於大歷中。曾任祠部司勳二郎中。各經六考。陛下之¶
意。頗為宜然。以臣惷愚。實有偏見。凡徵舊例。須辨是非。是¶
者不必渝。非者不必守。況於舊例之內。是有舛駁之異哉。¶
先聖之初。權臣用事。其於除授。類多徇情。有一月屢遷。有¶
積年不轉。迨至中歲。君臣構嫌。姑務優柔。百事凝滯。其於¶
選授。尤所艱難。始以頗僻失平。繼以疑阻成否。至使彞倫¶
闕敘。庶位多淹。是皆可懲。曷足為法。夫覈才取吏。有三術¶
焉。一曰拔擢以旌其異能。二曰黜罷以糾其失職。三曰¶ 
<pb:KR4h0168_NKFB_0475-24a>
序進以謹其守常。如此則高課者驟升。無庸者亟退。其餘¶
績非出類。守不敗官。則循以常資。約以定限。故得殊才不¶
滯。庶品有倫。參酌古今。此為中道。而議者暗於通理。一㮣¶
但曰宜久其任。得非誦老生之常談。而不推時變者乎。夫¶
列位分官。緝熙帝載。匪唯應務。兼亦養才。是以職事雖有¶
小大閑劇之殊。而俱不可曠缺者。蓋備於時而用耳。故記¶
曰。天子以騶虞為節。樂官備也。唯經邦贊國之任。則非有¶
盛德不可以居。故記曰。設四輔及三公。不必備。惟其人。議¶
者昧於明徵。一㮣但曰官無其人則闕。得非守舊典之糟¶
<pb:KR4h0168_NKFB_0475-24b>
粕。而不本事情者乎。今內外㣥官。考深合轉。陛下或言其¶
已有次第。須且借留。或謂其未著功勞。何用數改。是乃循¶
默者既以無聞而不進。著課者又有成績而見淹。雖能否¶
或差。而沈滯無異。人之從宦。積小成高。至於內列朝行。外¶
登郡守。其於更歷。多已長年。孜孜慎修。計日思進。而又淹¶
逾考限。亟易星霜。顧懷生涯。能不興歎。殊異登延之義。且¶
乖勸勵之方。夫長吏數遷。固非理道。居官過久。亦有弊生。¶
何者。時俗長情。樂新厭舊。有始卒者。其唯聖人。降及中才。¶
罕能無變。其始也砥勵之心必切。其久也因循之意必萌。¶ 

<pb:KR4h0168_NKFB_0475-25a>

加以盈無不虧。張無不弛。天地神化。且難常全。人之所為。¶
安得皆當。是以分分而度。至丈必差。銖銖而稱。至鈞必謬。¶
莅職既久。寧無咎愆。或為姦吏所持。或坐深文所糾。偶以¶
一跌。盡隳前功。至使理行不終。能名中缺。豈非上失其制。¶
而推致以及於斯乎。故聖人愛人之才。慮事之弊。採其英¶
華而使之。當其茂暢而獎之。不滯人於已成之功。不致人¶
於必敗之地。是以銳不挫而力不匱。官有業而事有終。此¶
理之中庸。故書以為法。遷轉甚速。則人心苟而職業不固。¶
<pb:KR4h0168_NKFB_0475-25b>
甚遲。則人心怠而事守浸衰。然則甚速與甚遲。其弊一也。¶
陛下俯徇浮議。謂協典謨。久次當進者。既曰務欲且留。缺¶
員須補者。復曰官不必備。則才彥何由進益。理化孰與交¶
修。此所謂循故事而不擇可否之患也。伏惟陛下憂勤務¶
理。夢想思賢。體陶唐有虞聰明之德以敷求。法太宗天后¶
英邁之風以拔擢。然而得人之盛。尚愧前朝。厎乂之功。未¶
光當代。良以七患未去。三術未行。而又睿察太深。宸嚴太¶
峻。常人才器。曷副天心。故雖獲超升。亦驟從黜廢。人物殘¶
瘁。抑斯之由。而議者莫究致弊之端。但思革弊之策。反以¶
廣於進用為情故。以梗於除授為精詳。以避謗為奉公之¶ 
<pb:KR4h0168_NKFB_0475-26a>
誠。以摘瑕為選士之要。乃至稱毀紛糅。美惡混并。凡有遷¶
升。必遭掎摭。聖德廣納。不時發明。小人多言。益敢陰詐。以¶
是眩惑。目無全人。進用之意轉疑。汲引之途漸隘。舊齒既¶
凋敗既盡。下位或滯淹罕升。故令官序失倫。人才不長。資¶
望漸薄。砥礪浸微。高卑等衰。殆不相續。臣以竊位。屬當序¶
才。懼曠庶官。亟黷宸扆。昧識不足以周物。微誠不足以動¶
天。徒勤進善之心。轉積妨賢之罪。慚惶交慮。焚灼盈懷。凡¶
除吏者。非謗刺之所生。必怨咎之所聚。宰臣獲戾。多起於¶
茲。屢屢上干。何所為利。但以待罪鈞轄。職思其憂。兼迫於¶
<pb:KR4h0168_NKFB_0475-26b>
感恩願效之誠。不得不冒昧言之耳。其於裁擇用捨。惟陛¶
下圖之。謹奏。¶ 

** 告謝昊天上帝冊文¶ 
:PROPERTIES:
:TITID: QTWTIT09775
:PERSID: QTWAUT1316
:END:

維貞元元年歲次乙丑十一月癸已朔十一日癸卯。嗣天¶
子臣某。敢昭告于昊天上帝。顧惟寡昧。不克明道。丕膺眷¶
命。俾作神主。常恐獲戾上下。而播災於人。兢兢業業。夙夜¶
祗畏。居位五祀。德馨蔑聞。皇靈不歆。是用大儆。殷憂播蕩。¶
踰歷三時。誠懼烈祖之耿光。墜而不耀。側身思咎。庶補將¶
來。上帝顧懷。誘衷悔禍。勦兇慝之凌暴。雪人神之憤恥。舊¶ 
<pb:KR4h0168_NKFB_0475-27a>
物不改。神(一作臣)心載新。茲乃九廟遺休。兆人介福。以臣之¶
責。其何解焉。間屬寇虞。久稽告謝。今近郊甫定。長至在辰。¶
謹以玉帛犧牲。粢盛庶品。冀憑禋燎。式薦至誠。太祖景皇¶
帝配神作主。尚饗。¶ 

** 告謝元宗廟文¶ 
:PROPERTIES:
:TITID: QTWTIT09776
:PERSID: QTWAUT1316
:END:

維貞元元年歲次乙丑十一月癸巳朔十一日癸卯。孝曾¶
孫嗣皇帝臣某。敢昭告于皇曾祖考元宗至道大聖大明¶
孝皇帝皇祖妣元獻皇后楊氏。臣猥承聖緒。獲主大器。懼¶
德不嗣。靡所安寧。任重道悠。竟貽顛越。京闕生變。神人無¶
<pb:KR4h0168_NKFB_0475-27b>
依。臣懷永圖。不敢自棄。忍恥含憤。迨于載遷。戴天履地。俯¶
仰慙惕。幸賴烈祖遺澤。感深于人。人心攸歸。天意允若。肆¶
予小子。憑宗廟之積慶。再復于鎬京。在臣愆尤。曷云有補。¶
豈敢自蔽。以重于厥辜。頃以寇孽在郊。禮物未備。久稽告¶
謝。伏積兢惶。今祗見閟宮。引慝請罪。謹以一元大武柔毛¶
剛鬣明粢薌合薌萁嘉蔬醴齊。因時備物。虔奉嚴禋。尚饗。¶ 

** 告謝肅宗廟文¶ 
:PROPERTIES:
:TITID: QTWTIT09777
:PERSID: QTWAUT1316
:END:

維貞元元年歲次乙丑十一月癸巳朔十一日癸卯。孝孫¶
嗣皇帝臣某。敢昭告于皇祖考肅宗文明武德大聖大宣¶ 
<pb:KR4h0168_NKFB_0475-28a>
孝皇帝皇祖妣章敬皇后吳氏。臣嗣服先業。不克負荷。人¶
流於下。事失其中。姧魁乘釁。作亂京邑。播遷之咎。臣實自¶
貽。震驚宗祧。曠時乏祀。外憂內愧。若墜深泉。勵已誓心。期¶
刷大恥。實賴聖祖中興之業。全育兆人。澤深慶遠。流福裔¶
嗣。故上天悔禍。㣥孽就誅。非臣寡昧。所能纘服。今祗率百¶
辟。見于廟廷。謹以一元大武柔毛剛鬣明粢薌合薌萁嘉¶
蔬醴齊。備物潔誠。聿申告謝。尚饗。¶ 

** 告謝代宗廟文¶ 
:PROPERTIES:
:TITID: QTWTIT09778
:PERSID: QTWAUT1316
:END:

維貞元元年歲次乙丑十一月癸巳朔十一日癸卯。孝子¶
<pb:KR4h0168_NKFB_0475-28b>
嗣皇帝臣某。敢昭告于皇考代宗睿文孝皇帝。伏惟元德¶
廣運。重光盛業。武平多難。仁育㣥生。謂臣克堪。付以大寶。¶
臣自厎不類。再罹播遷。宗祧乏享。億兆靡依。下辜人心。上¶
負先顧。敢愛隕越。苟全眇身。大懼社稷阽危。以增九廟之¶
愧。由是忍恥誓志。庶補前羞。列聖在天。鑒臣精懇。敷錫丕¶
祐。俾之纘承。兇渠殄夷。都邑如舊。茲臣獲執犧牲珪幣。載¶
見于廟廷。感慕慚惶。若罔攸厝。謹以云云。陳誠待罪。式奉¶
嚴禋。尚饗。¶ 

** 祭大禹廟文¶ 
:PROPERTIES:
:TITID: QTWTIT09779
:PERSID: QTWAUT1316
:END:

<pb:KR4h0168_NKFB_0475-29a>

維貞元元年某月某日。皇帝遣某官。以牢醴之奠。敬祭于¶
大禹之靈。惟王德配乾坤。智侔造化。拯萬類於昏墊。分九¶
州於洪波。經啟之功。于今是賴。巍巍蕩蕩。無得而名。顧以¶
眇身。辱承大寶。時則異于今古。道寧間于幽明。雖依聖垂¶
休。諒非可繼。而勤人勵已。竊有所希。迨茲八年。理道猶昧。¶
沴氣鬱結。降為凶災。邦無宿儲。野有餓殍。上愧明哲。下慚¶
生靈。夙夜憂惕。如蹈泉谷。所資漕運。用拯困窮。厎柱之間。¶
河流迅激。舟楫所歷。罕能獲全。爰命工徒。鑿山開道。避險¶
<pb:KR4h0168_NKFB_0475-29b>
從易。涉安代危。嗷嗷烝人。俟此求濟。仰祈幽贊。以集丕功。¶
享于克誠。庶答精意。¶ 

¶
