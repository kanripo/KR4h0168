#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0309-22a> ¶¶¶¶¶¶
#+PROPERTY: JUAN 0310
欽定全唐文卷三百十¶ 

<pb:NFKB_QTW_p0310-01a>
　孫逖(三)¶ 

** 授王忠嗣同隴右節度副使制¶ 
:PROPERTIES:
:TITID: QTWTIT06837
:PERSID: QTWAUT0583
:END:

門下。隴右破吐蕃跳盪功專知節度行軍兵馬使遊擊將¶
軍守右威衞翊府左中郎將賜紫金魚袋王忠嗣。出自將¶
門。習於軍政。智謀足用。材藝超倫。頃在河隴。備彰誠節。持¶
兵所向。料敵無遺。挫其侵軼之師。收其要害之地。念切斯¶
在。議賞攸歸。宜復舊官。置同正員。仍同隴右節度副使依¶
前專知兵馬。先有勳封。並宜如故。¶ 

** 授馬元慶河西節度副使制¶ 
:PROPERTIES:
:TITID: QTWTIT06838
:PERSID: QTWAUT0583
:END:
¶
<pb:NFKB_QTW_p0310-01b>

敕。雲麾將軍右驍衞將軍員外置同正員幽州節度副使¶
上柱國馬元慶。名重武臣。才優將略。有剛勇以制敵。能廉¶
幹而成務。河湟作鎮。戎狄是虞。既資攻守之術。宜佐軍州¶
之任。可充河西節度副使判涼州長史兼赤水軍副使仍¶
都知兵馬使。餘如故。¶ 

** 授李林甫兼河西節度等使制¶ 
:PROPERTIES:
:TITID: QTWTIT06839
:PERSID: QTWAUT0583
:END:

門下。天討有罪。未可去兵。帝賚良弻。自資決勝。金紫光祿¶
大夫兵部尚書兼中書令持節經略支度營田大使知節¶ 
<pb:NFKB_QTW_p0310-02a>
度事集賢院學士修國史上柱國晉國公李林甫。高操命¶
代。特秀生人。公忠為百度之貞。文武成萬邦之憲。自登上¶
相。兼委中權。克致時和。且聞戎捷。踰隴之外。已恢帷幄之¶
謀。涉河而西。更是輔車之勢。欲懲猾夏。必在夾攻。宜以三¶
事之謨。遙制兩軍之律。可兼充河西節度經略支度營田¶
長行轉運九姓等使節度赤水軍事仍判涼州事。餘並如¶
故。¶ 

** 授盧朔萊州長史嶭重輝括州長史制¶ 
:PROPERTIES:
:TITID: QTWTIT06840
:PERSID: QTWAUT0583
:END:

門下。朝散大夫行太原府太谷縣令容城縣開國子盧朔¶
<pb:NFKB_QTW_p0310-02b>
朝請大夫行太原府榆次縣令嶭重輝等。咸以班列。遷於¶
令長。雖恭所職。或異其能。工則度材。人無求備。宜從近邑。¶
俾佐遠藩。朔可行萊州長史。重輝可行括州長史。散官如¶
故。主者施行。¶ 

** 授楊行審靈州長史仍充六城水運使制¶ 
:PROPERTIES:
:TITID: QTWTIT06841
:PERSID: QTWAUT0583
:END:

門下。朝散大夫守涼州都督府司馬河西轉運判官柱國¶
楊行審。雅推幹術。兼有權謀。頃在武威。克修官政。類能而¶
舉。宜增郡佐之秩。從帥而遷。仍統軍城之務。可守靈州都¶
督府長史仍充六城水運使。散官勳如故。¶ 

<pb:NFKB_QTW_p0310-03a>

** 授楊戩華州長史制¶ 
:PROPERTIES:
:TITID: QTWTIT06842
:PERSID: QTWAUT0583
:END:

門下。岐州司馬楊戩。修身自久。從政亦淹。凡所效官。皆聞¶
著稱。三輔之郡。貳職為難。宜易務於汧岐。俾遷榮於河華。¶
可華州長史。散官如故。¶ 

** 授韋景遠犍為郡長史韋履言仁壽郡長史制¶ 
:PROPERTIES:
:TITID: QTWTIT06843
:PERSID: QTWAUT0583
:END:

門下。益州蜀縣令韋景遠郫縣令韋履言等。各因常調。俱¶
在親人。雖清白自持。而方圓未適。使者所奏。應非百里之¶
才。官政式殊。俾佐六條之職。景遠可行犍為郡長史。履言¶
<pb:NFKB_QTW_p0310-03b>
可行仁壽郡長史。¶ 

** 授李踐由安州別駕李惟可鄂州別駕制¶ 
:PROPERTIES:
:TITID: QTWTIT06844
:PERSID: QTWAUT0583
:END:

門下。朝議大夫前使持節房州諸軍事守房州刺史上輕¶
車都尉李踐由朝議大夫行蘄州司馬護軍李惟可等。出¶
自士林。頻遷官序。或方圓異用。道有變通。或昆友同官。法¶
宜迴避。俾從新命。用協舊章。踐由可守安州都督府別駕。¶
散官如故。惟可可鄂州別駕。官勳如故。¶ 

** 授李裕鄧州別駕魏滉德州別駕制¶ 
:PROPERTIES:
:TITID: QTWTIT06845
:PERSID: QTWAUT0583
:END:

門下。正議大夫前使持節泗州刺史上柱國(闕一字)山縣開¶
國子李裕朝議大夫前使持節泗州刺史上柱國開國男¶ 
<pb:NFKB_QTW_p0310-04a>
魏滉等。咸資舊德。早踐通班。頃坐微瑕。因從免職。賢哲之¶
後。可以勸能。邦國之功。期於補過。裕可行鄧州別駕。滉可¶
守德州別駕。勳封如故。¶ 

** 授蕭誠宏農郡別駕制¶ 
:PROPERTIES:
:TITID: QTWTIT06846
:PERSID: QTWAUT0583
:END:

敕。朝請大夫南陽郡長史員外置同正員上柱國蕭誠。早¶
因才藝。久踐榮班。頃涉微瑕。未為深累。佐郡之職。冗員頗¶
多。既有命於省官。俾稍遷於近服。可守宏農郡別駕。散官¶
如故。¶ 

** 授李廷珍沂州司馬制¶ 
:PROPERTIES:
:TITID: QTWTIT06847
:PERSID: QTWAUT0583
:END:
¶
<pb:NFKB_QTW_p0310-04b>

敕。朝議郎行右領軍長史李廷珍。爰以疇人。遂居先職。不¶
修其任。是曠於官。歷象之司。既非適用。海沂之佐。俾効所¶
能。可行沂州司馬員外置同正員。¶ 

** 授李庭芝絳州司馬制¶ 
:PROPERTIES:
:TITID: QTWTIT06848
:PERSID: QTWAUT0583
:END:

門下。行櫟陽縣令李庭芝。行能通敏。政術優長。有士族之¶
令名。是王畿之良吏。在官既久。成效則多。宜佐雄藩。俾增¶
榮秩。可行絳州司馬。散官如故。¶ 

** 授梁炫郢州司馬制¶ 
:PROPERTIES:
:TITID: QTWTIT06849
:PERSID: QTWAUT0583
:END:

敕。播州司戶參軍員外置同正員江南西道採訪使判官¶ 
<pb:NFKB_QTW_p0310-05a>
梁炫。才堪應物。累則因人。近佐澄清。頗彰勤苦。以茲補過。¶
因可收長。宜遷貳郡之榮。式允連率之薦。可郢州司馬員¶
外置同正員。¶ 

** 授嚴正誨博州司馬制¶ 
:PROPERTIES:
:TITID: QTWTIT06850
:PERSID: QTWAUT0583
:END:

門下。朝散大夫行司農寺丞攝殿中侍御史專知太倉出¶
納使借緋魚袋嚴正誨。頗有吏能。累遷官守。況所効職。必¶
聞其政。出納之吝。或未當才。邦國之功。期於佐理。可博州¶
司馬。借緋魚袋如故。¶ 

** 授韋由太原縣令程若水守太子中允制¶ 
:PROPERTIES:
:TITID: QTWTIT06851
:PERSID: QTWAUT0583
:END:
¶
<pb:NFKB_QTW_p0310-05b>

門下。朝議大夫守太子中允韋由太常丞長清縣開國男¶
程若水等。或業擅鄉族。恩延將相。咸以人才。累升官敘。北¶
京理劇。東朝駮議。宜膺並命。以叶類能。由可守太原縣令。¶
若水可守太子中允。散官如故。¶ 

** 授徐鈞南海縣令制¶ 
:PROPERTIES:
:TITID: QTWTIT06852
:PERSID: QTWAUT0583
:END:

敕。行晉州神山令徐鈞。幹以立身。果於從政。頻更所職。頗¶
効其能。言念遠人。實資良吏。既有使臣之薦。宜遷宰邑之¶
榮。可廣州南海縣令。¶ 

** 授崔綸郫縣令制¶ 
:PROPERTIES:
:TITID: QTWTIT06853
:PERSID: QTWAUT0583
:END:

<pb:NFKB_QTW_p0310-06a>

敕。益州大都督府倉曹參軍崔綸。頃為郡掾。兼佐軍麾。清¶
幹有聞。公勤亦著。名當歲調。才應時須。宜遷宰邑之榮。式¶
允使臣之薦。可益州郫縣令。¶ 

** 贈廢太子承乾恆山愍王制¶ 
:PROPERTIES:
:TITID: QTWTIT06854
:PERSID: QTWAUT0583
:END:

門下。理天下者。必宏於在宥。厚仁德者。莫尚於追遠。故廢¶
太子承乾。昔在先朝。長陷深過。因是殛竄。至於淪沒。雖臣¶
子之罪。義則不私。而骨肉之親。情則無絕。況年代浸遠。興¶
廢宜(闕)言念往時。巳申公葬。將崇後命。是錫王章。式遵仍¶
<pb:NFKB_QTW_p0310-06b>
舊之封。更表易名之諡。可贈恆山愍王。¶ 

** 封李林甫晉國公牛仙客邠國公制¶ 
:PROPERTIES:
:TITID: QTWTIT06855
:PERSID: QTWAUT0583
:END:

門下。勸賞者。國之端。既著酬庸之典。俾彰為善之制。中書¶
令李林甫。天實挺生。鬱為良佐。工部尚書同中書門下三¶
品牛仙客。國之名器。特表忠臣。能協乃心。以成大政。亟多¶
啟沃。聞所未聞。導以化源。驅之仁壽。遂令天下。人盡知禁。¶
斷獄數十。殆至無刑。所以比跡於成康。高步於文景。用人¶
多矣。方獲我心。況知無不為。革庶務。損繁取要。無往不通。¶
古者褎有德。賞有功。今乃法懸不用。德教云洽。叶贊之道。¶
功則茂焉。宜共增封。特開井賦。林甫可封晉國公。仙客¶ 
<pb:NFKB_QTW_p0310-07a>
可封邠國公。主者施行。¶ 

** 張均襲封燕國公制¶ 
:PROPERTIES:
:TITID: QTWTIT06856
:PERSID: QTWAUT0583
:END:

門下。正議大夫行尚書兵部侍郎上柱國張均。傳籝濟美。¶
錫履承榮。有構厦之[:#AS-9061:⿰王褱]材。為刜鐘之利器。嗣其先職。且歷¶
縉雲之司。纘乃舊封。更開去社之國。可襲封燕國公。食邑¶
三千戶。主者施行。¶ 

** 封李岫長樂縣侯制¶ 
:PROPERTIES:
:TITID: QTWTIT06857
:PERSID: QTWAUT0583
:END:

門下。朝議大夫守衞尉少卿上柱國清水縣開國伯李岫。¶
操清行潔。學敏詞優。克荷教忠之訓。以成資敬之德。屬交¶
<pb:NFKB_QTW_p0310-07b>
神有慶。布澤無偏。賜級之榮。既覃於良相。推恩之典。宜及¶
於名卿。俾增錫土之封。用表傳籝之業。可封長樂縣開國¶
侯。食邑一千戶。主者施行。¶ 

** 授牛仙童內謁者監制¶ 
:PROPERTIES:
:TITID: QTWTIT06858
:PERSID: QTWAUT0583
:END:

敕。奉議郎行內侍省奚官局令護軍牛仙童。修身淑慎。從¶
事忠公。夙夜惟勤。出入無悔。不有賞善。何以勸能。宜進官¶
榮。且增章服。可內侍省謁者監。仍賜緋魚袋。¶ 

** 封牛仙客妻王氏邠國夫人制¶ 
:PROPERTIES:
:TITID: QTWTIT06859
:PERSID: QTWAUT0583
:END:

門下。卿之內子。實著於禮經。國有舊章。亦褎於淑德。銀青¶ 
<pb:NFKB_QTW_p0310-08a>
光祿大夫守工部尚書同中書門下三品持節朔方節度¶
兼支度營田鹽池押諸蕃部落副大使上柱國邠國公知¶
門下省事牛仙客妻瑯琊郡夫人王氏。道膺圖史。言成箴¶
誡。賢明自遠。柔惠兼資。作配台臣。能修壼教。寵其車服。已¶
膺命婦之榮。錫以山川。更表從夫之貴。可封邠國夫人。主¶
者施行。¶ 

** 開元二十七年冊尊號大赦天下制¶ 
:PROPERTIES:
:TITID: QTWTIT06860
:PERSID: QTWAUT0583
:END:

門下。古之執大象建皇極者。必稽彞訓而受鴻名。所以應¶
乎天而順乎人也。朕嗣守丕業。二十七年。受命之初。既膺¶
<pb:NFKB_QTW_p0310-08b>
明號。尚多祗懼。已謂崇高。而公卿宗子。緇黃耆艾。披誠瀝¶
懇。詣闕上言。僉以為乃聖乃文。祖宗大烈。恭惟纘服。必在¶
欽承。願以休名。施於薄德。抑而不許。凡已十年。爰迨於今。¶
又陳八請。上迫奉先之義。下稽從眾之言。將存至公。不可¶
固拒。以今日敬依大號曰開元聖文神武皇帝。勉從典冊。¶
良增感懼。惟新之號。既不私於朕躬。非常之澤。宜並覃於¶
率土。可大赦天下。自開元二十七年二月七日昧爽以前。¶
大辟以下。罪無輕重。已發覺未發覺。已結正未結正。繫囚¶
見徒常赦所不免者。咸赦除之。自開元以來諸色逋負疚¶ 
<pb:NFKB_QTW_p0310-09a>
累人等。咸從洗滌。令許自新。所司更不須以此為累。其有¶
別敕停官及[●]失爵者。放歸不齒之類。量加收敘。左遷官¶
及諸色流人。並稍量移近處。朕每念黎甿。常恐失所。救其¶
困乏。所貴及時。比來諸州。或有損處。所在賑給。例逼春農。¶
比及奏報。又淹時月。既無救於懸絕。亦何成於惠養。自今¶
以後。每年至秋收後。即宜遣使分道宣慰。仍與採訪使及¶
州縣相知巡檢。百姓間或有乏絕不自支濟者。應須蠲放¶
及賑給。便量事處置訖奏聞。天下百姓宜放今年地稅。州¶
縣官月料。往緣錢有濫惡。致損於人。或徇私者多。得罪亦¶
<pb:NFKB_QTW_p0310-09b>
眾。所以改支庸調。將便公私。聞百姓之間加織造。若以此¶
勞弊。又非得所。自今以後。宜各以當道所鑄。充其月料。古¶
者三載考績。黜陟幽明。允叶大猷。以勸天下。比來諸道所¶
通善狀。但優仕進之輩。與為選調之資。責實循名。或乖古¶
義。自今以後。諸道使更不須通善狀。每至三年。朕當自擇¶
使臣。觀察風俗。有清白政理著聞者。當別擢用。宗廟致敬。¶
必先於所在。神人所依。無取於非族。深惟至理。用切因心。¶
其應緣太廟五享。宜於宗子及嗣王郡王中揀擇有德望¶
者。令攝三公行事。其異姓官更不須差攝。其草澤間有殊¶ 
<pb:NFKB_QTW_p0310-10a>
才異行。文堪經國。為眾所知。不求聞達者。所在長官以禮¶
徵送。皇太子璵男宜並封授官。邠工守禮寧王憲各與一¶
子三品官。其內外文武。三品已上賜爵一級。四品以下各¶
加一階。長公主及嗣郡王各與一子官。郡主縣主各放一¶
子出身。二王後及諸方蕃客宜各賜物。諸致仕官量與進¶
改。依前致仕。天下耆老。百歲以下版授下州刺史。婦人版¶
授郡君。賜粟五石。綿帛五段。九十已上版授上州司馬。婦¶
人版授縣君。賜粟三石。綿帛三段。八十已上版授縣令。婦¶
人版授縣君。賜粟兩石。綿帛二段。京城父老。宜共賜物三¶
<pb:NFKB_QTW_p0310-10b>
千段。道僧等賜物一萬匹。天下觀寺六齊日。宜轉經讀典。¶
懲惡勸善。以闡文教。赦書有所未該。所司類例處分。率土¶
之內。賜酺五日。五嶽四瀆。名山大川。自古帝王忠臣義士。¶
並令州縣致祭。其有[●]命山澤。挾藏軍器。百日不首。復罪¶
如初。宣布中外。咸使知聞。主者施行。¶ 

** 天寶三載親祭九宮壇大赦天下制¶ 
:PROPERTIES:
:TITID: QTWTIT06861
:PERSID: QTWAUT0583
:END:

門下。九宮之祀。百代莫修。豈日給之不暇。將明靈之有待。¶
朕當扆君臨。握圖纘業。每聽政中昃。疇咨讜言。觀書乙夜。¶
以求故實。勵精為理。三紀於茲。上荷宗廟延祥。克開厥後。¶ 

<pb:NFKB_QTW_p0310-11a>

下賴股肱叶德。以致邕熙。而麟鳳龜龍。近遊郊藪。蠻夷戎¶
狄。遠輸琛賮。乘時來之休運。恢皇王之遠圖。是以圓丘方¶
澤之儀。升中告類之禮。靡典不舉。靡神不懷。恭惟九宮。明¶
祀尚闕。載深兢惕。用建靈壇。爰以元辰。親執奠獻。叶青陽¶
發生之慶。祈黔庶吉祐之福。今至誠式展。大禮云備。瑞景¶
和風。神心如荅。則無疆之祉。豈獨在予。非常之澤。宜覃率¶
土。可大赦天下。自天寶三載十二月二十五日昧爽已前。¶
大辟罪已下。罪無輕重。咸赦除之。其十惡死罪。造偽頭首。¶
<pb:NFKB_QTW_p0310-11b>
謀殺攻劫。及官典犯贓。不在免限。朕惟善政。實在養人。作¶
法務從於寬簡。任事必量於齒力。比者成童之歲。即掛輕¶
徭。既冠之年。便當正役。憫其勞苦。用軫予懷。自今以後。天¶
下百姓。以十八已上為中男。二十三已上成丁。又任土作¶
貢。先標程式。或非所有。不免貿遷。事既非宜。理難經久。並¶
應徵課稅。及支遣諸色物。或期程之間。遲速非便。並委所¶
司與朝集使商量。取便穩處置奏聞。每歲庸調。八月徵收。¶
農功未畢。恐難濟辦。自今以後。延至九月三十日為限。諸¶
軍行人。遠為邊捍。修短之分。雖有定期。從役而終。良深軫¶
念。其有陣[●]及在軍[●]歿。骸骨未還鄉貫者。宜令節度使¶ 
<pb:NFKB_QTW_p0310-12a>
給官櫬遞歸。又防邊禦寇。實為艱勞。貧戶單丁。固宜存養。¶
更令差遣。去住難堪。自今以後。應差行人家。無兼丁不在¶
取限。自古聖人。皆以孝理。五常之本。百行莫先。移於國而¶
為忠。事於長而為順。永言要道。實在宏人。自今以後。令天¶
下家藏孝經一本。精勤誦習。鄉學之中。倍增教授。郡縣官¶
長。明申勸課。百姓間有孝勤過人。鄉閭欽伏者。所由長官¶
具以名薦。其有父兄見在。別籍異居。虧敗名教。莫斯為甚。¶
特宜禁絕。勿使更然。並親歿之後。亦不得令有分析。郡縣¶
切勒。令在惟行。自今以後。如有不友不恭。傷財破產者。宜¶
<pb:NFKB_QTW_p0310-12b>
配磧西。用清風教。朕惟熙庶績。博訪逸人。豈唯振拔滯淹。¶
以期於大用。亦欲褎崇高尚。將敦於薄俗。虛佇之懷。兼在¶
於此。其有高蹈不仕。遁跡邱園。遠近如聞。未經薦舉者。委¶
所在長官以禮徵送。又崇德追遠。式閭封墓。用旌前烈。以¶
叶大猷。自古聖帝明王。名臣烈士。陵墓有頹毀者。宜令所¶
管量事修葺。仍明立標記。禁止樵採。天下耆老。百歲已上¶
賜帛五段。粟三石。八十以上帛三段。粟二石。仍於郡縣長¶
官存問給付。亞獻太子諱宜賜物二千匹。終獻慶王琮一¶
千匹。正衣夾侍各五百匹。親王各三百匹。新封建郡王及¶ 
<pb:NFKB_QTW_p0310-13a>
國公各一百匹。賢妃三百匹。長公主各三百匹。公主各二¶
百匹。嗣郡王各一百匹。中書門下三品。竭心翊戴。宏益實¶
多。各與一子官。如先已授官。量與一人轉。內外文武官。三¶
品已上賜爵一級。四品已下各加一階。一品賜物七十匹。¶
三品已上六十匹。五品已上四十匹。六品已下二十段。諸¶
節度使各賜物一百匹。三京留守及二王後各八十匹。採¶
訪使各六十匹。諸蕃客共賜二千匹。其唐(隆字避諱)元年功臣。¶
締構之初。竭其忠款。錄功念舊。情所不忘。普恩之外。更賜¶
一階。其身歿者。各贈一官。皇親五等已上。及九廟子孫。諸¶
<pb:NFKB_QTW_p0310-13b>
親三等已上。未有出身者。並放出身。其前資者。選日稍優¶
與處分。見任者更賜勳兩轉。應天下賜酺三日。赦書有所¶
未該者。所司類例聞奏。宣布中外。咸使知聞。主者施行。¶ 

** 立忠王為皇太子制¶ 
:PROPERTIES:
:TITID: QTWTIT06862
:PERSID: QTWAUT0583
:END:

門下。大寶曰位。實在於丕承。萬邦以貞。由建於明兩。朕嗣¶
守鴻業。祗嚴永圖。恭惟匕鬯之主。豈捨人神之望。開府儀¶
同三司兼單于大都護河北河東道行軍元帥朔方軍節¶
度大使兼關內支度營田鹽池押諸蕃部落等大使上柱¶
國忠王璵。天假聰明。生知仁孝。君親一致。孝悌三成。溫文¶ 
<pb:NFKB_QTW_p0310-14a>
之德。合於古訓。敬愛之風。聞於天下。嘗亦視其所以。察其¶
所安。考言有章。詢事皆中。知子者父。允叶於元良。以長則¶
順。且符於舊典。宜膺擇嗣之舉。俾受升儲之命。可立為皇¶
太子。仍取來月內擇日冊命。所司准式。主者施行。¶ 

** 封高都公主等制¶ 
:PROPERTIES:
:TITID: QTWTIT06863
:PERSID: QTWAUT0583
:END:

門下。肅雍之範。以成女德。湯沐之賜。爰著國章。第十一女¶
等。生於公宮。訓以師氏。溫惠之性。頗有天姿。圖史之學。仍¶
聞日就。初笄甫及。外館將歸。宜因待禮之期。式備疏封之¶
典。可依前件。仍各實封一千戶。主者施行。¶ 
¶
<pb:NFKB_QTW_p0310-14b>

** 封永寧公主制¶ 
:PROPERTIES:
:TITID: QTWTIT06864
:PERSID: QTWAUT0583
:END:

門下。自昔帝女。必建封邑。典章不易。等數猶存。第十七女。¶
幼而閒和。長實徽懿。引圖史以自鑒。用肅雍而成德。將擇¶
近日。言遵下嫁。宜承湯沐之賜。以備車服之庸。可封永寧¶
公主。實食封一千戶。主者施行。¶ 

** 封平昌公主制¶ 
:PROPERTIES:
:TITID: QTWTIT06865
:PERSID: QTWAUT0583
:END:

門下。詩美肅雍。遠著於風雅。禮有封建。久存於簡策。第十¶
九女。尚柔成德。克順由衷。稟於天然。自有閒和之性。訓以¶
師氏。備詳圖史之學。宜開湯沐。俾叶典章。可封平昌公主。¶ 

<pb:NFKB_QTW_p0310-15a>

食邑一千戶。主者施行。¶ 

** 改尚書洪範無頗字為陂字敕¶ 
:PROPERTIES:
:TITID: QTWTIT06866
:PERSID: QTWAUT0583
:END:

門下。典謨既作。雖曰不刊。文字或訛。豈必相襲。朕聽政之¶
暇。乙夜觀書。匪徒閱於微言。實欲暢於精理。每讀尚書洪¶
範。至無偏無頗遵王之義。三復茲句。常有所疑。據其下文。¶
並皆協韻。唯頗一字。實則不倫。又周易泰卦中。無平不陂。¶
釋文云。陂字亦有頗音。陂之與頗。訓詁無別。為陂則文亦¶
會意。為頗則聲不成文。應由煨燼之餘。編簡墜缺。傳受之¶
<pb:NFKB_QTW_p0310-15b>
際。差舛相沿。原始要終。須有刊革。朕雖先覺。兼訪諸儒。僉¶
以為然。終非獨斷。其尚書洪範無偏無頗字。宜改為陂。庶¶
使先儒之義。去彼膏盲。後學之徒。正其魚魯。仍宣示國學。¶
主者施行。¶ 

** 升風伯雨師為中祀敕¶ 
:PROPERTIES:
:TITID: QTWTIT06867
:PERSID: QTWAUT0583
:END:

敕。六氣不[:#AS-8FBB:●]。所以成歲。百神咸秩。必也正名。況風伯雨師。¶
濟時育物。蕃滋動植。溥洽生靈。厥有茂功。當崇於昭報。謂¶
之小祀。頗紊於彞倫。去載諸星。以為中祀。永言比義。固合¶
同昇。自今以後。其風伯雨師。並宜升入中祀。仍令諸郡各¶
置一壇。因春秋祭祀之時。同申享祀。用刊前典之謬。以致¶ 
<pb:NFKB_QTW_p0310-16a>
蒼生之福。¶ 

** 誡勵吏兵部侍郎及南曹郎中敕¶ 
:PROPERTIES:
:TITID: QTWTIT06868
:PERSID: QTWAUT0583
:END:

敕。銓綜之司。名器所屬。苟虧審慎。必有姦濫。及今按詰。其¶
數頗多。馬有害㣥。罪雖在於胥吏。龜之毀櫝。過亦由於主¶
守。其御史中丞楊慎矜所奏。前後知銓侍郎及南曹郎官¶
等。忝効職司。不能舉察。合投嚴譴。用肅慢官。猶以久踐朝¶
班。夙昭人譽。過而能改。必在增修。特宜寬宥。俾自懲警。¶ 

** 誡勵吏部兵部禮部掌選知舉官等敕¶ 
:PROPERTIES:
:TITID: QTWTIT06869
:PERSID: QTWAUT0583
:END:

敕。官邪則敗國。賞僭則利淫。自昔至言。政之明誡。朕祗膺¶
<pb:NFKB_QTW_p0310-16b>
大寶。豈忘兢業。臨馭已來。且踰二紀。期大道之成化。冀天¶
下之為公。凡百卿士。豈不協力。而選舉之司。委任尤重。若¶
名器失序。則勸沮何施。近者流外銓曹。頗多渝濫。有塵清¶
議。實紊彞章。胥吏之徒。雖則微賤。仕進之路。終為厥初。必¶
澄源流。無雜涇渭。不慎於細。其傷則多。小既不可不懲。大¶
亦不可不誡。其吏部兵部禮部掌選知舉等官。各宜飭勵。¶
當盡至公。必須杜邪枉之門。絕請托之路。何止一變。仍圖¶
永清。且銓綜九流。必仗賢俊。取諸賞鑒。立斷可知。何至淹¶
時。至稽團奏。開聞之後。餘甲未終。既滯官曹。長茲罪過。舊¶ 
<pb:NFKB_QTW_p0310-17a>
選未畢。新格復修。此乃因循。實為煩弊。自今以後。吏部選¶
人。三月三十日已前。團奏事畢。兵部二月內畢。其流外銓¶
及武學。專委郎官。恐不詳悉。共為取捨。適表公憑。每至留¶
放之時。皆就尚書侍郎對定。既上下檢察。庶在得人。而覆¶
車尚在。殷鑒非遠。法不可廢。宜識朕懷。¶ 

** 誡勵兵吏部兩司敕¶ 
:PROPERTIES:
:TITID: QTWTIT06870
:PERSID: QTWAUT0583
:END:

敕。設官分職。將以奉法禁非。實在上下叶心。中外一德。共¶
熙庶績。用絕姦源。如聞百司。頗皆寬縱。遂令胥吏。得以挾¶
私。近者兵部令史。因令推鞫。或在選曹。增減文狀。雖小人¶
<pb:NFKB_QTW_p0310-17b>
之過。則惟其常。永言在官。亦為疎略。朕今申之寬宥。許以¶
自新。庶觀將來。冀能効節。至如兵吏兩司。是掌衡鏡。進趨¶
者非一揆。姦巧者亦百端。推而言之。或所未免。無謂幽昧。¶
朕皆察焉。各宜盡心。靖恭爾位。¶ 

** 遣榮王琬往隴右巡按處置敕¶ 
:PROPERTIES:
:TITID: QTWTIT06871
:PERSID: QTWAUT0583
:END:

敕。遏寇防邊。在於有備。興師訓卒。用戒不虞。隴右諸軍。地¶
當戎虜。尤資振旅。以壯邊威。宜令隴右節度經略支度營¶
田大使開府儀同三司兼京兆牧上柱國榮王琬。自往隴¶
右。巡按處置。庶宏廟略。因達誠懷。宜於關內及河東納資¶ 
<pb:NFKB_QTW_p0310-18a>
飛騎並諸人中間。召取健兒三五萬人。赴隴右防捍。立秋¶
末無事放還。仍於當道軍將內銓擇一人。與所由簡召。應¶
給糧賜。所司速作條例處分。¶ 

** 令嗣鄭王希言分祭五嶽敕¶ 
:PROPERTIES:
:TITID: QTWTIT06872
:PERSID: QTWAUT0583
:END:

敕。歲之豐儉。故係於常數。天之感應。實在於精誠。頃者按¶
以陰陽。求之推步。至於今歲。不合有年。朕乃齊心妙聞。懇¶
祈元德。靈徵不遠。丕應用彰。果獲西成。頗為善熟。葢至道¶
儲祉。惠於蒸人。亦㣥神叶贊。錫以昭假。宜令光祿卿嗣鄭¶
王希言祭東嶽。太子詹事嗣許王瓘祭北嶽。太常卿韋縚¶
<pb:NFKB_QTW_p0310-18b>
祭西嶽。衞尉卿嗣吳王祗祭南嶽。宗正卿濮陽郡王徹祭¶
北嶽。所司即擇日錄奏。其四瀆及名山大川。或遠近不同。¶
各委所由郡長官。便擇吉日致祭。務崇嚴潔。以稱朕懷。¶ 

** 令關內諸侯州長官祭名山大川敕¶ 
:PROPERTIES:
:TITID: QTWTIT06873
:PERSID: QTWAUT0583
:END:

敕。朕為人上。未嘗自逸。每勤於政。思致豐年。而去冬以來。¶
雨雪微少。竊恐春事。有害農功。是用齋心。躬自申禱。神歆¶
允答。甘澤遂流。豈朕之微誠。敢當丕應。葢天之鑒佑。惠及¶
生人。詩不云乎。無德不報。昭賽之義。豈可闕如。其關內名¶
山大川及有靈祠。宜令所由長官擇日致賽。務令豐厚。各¶ 
<pb:NFKB_QTW_p0310-19a>
盡誠潔。以副朕懷。¶ 

** 令天下寺觀修功德敕¶ 
:PROPERTIES:
:TITID: QTWTIT06874
:PERSID: QTWAUT0583
:END:

敕。道釋二門。元通眾妙。濟時育物。皆有明徵。是所依憑。豈¶
忘尊奉。其天下寺觀。並令修功德。用齊三聖之教。以答百¶
靈之心。宜副虛懷。各陳至敬。¶ 

** 停京都檢校僧道威儀敕¶ 
:PROPERTIES:
:TITID: QTWTIT06875
:PERSID: QTWAUT0583
:END:

敕。道釋二教。必在護持。須置威儀。令自整肅。徒眾既廣。統¶
攝尤難。更相是非。却成煩弊。自今已後。京都檢校僧道威¶
儀事宜並停。或恐先有猜嫌。因此妄相糺訴。所由亦不須¶
<pb:NFKB_QTW_p0310-19b>
為理。¶ 

** 禁斷寒食雞子相餉遺敕¶ 
:PROPERTIES:
:TITID: QTWTIT06876
:PERSID: QTWAUT0583
:END:

敕。天地之德。莫大於生成。陽和之時。先禁於卵殰。比來流¶
俗間每至寒食日。皆以雞鵝鴨子更相餉遺。既行時令。固¶
不合然。自今以後。永宜禁止。朕每思儉樸。深惡浮華。諸色¶
雕鏤等已令變革。其公私宴會。比者多假果及樓園之類。¶
虛為損耗。競務矜誇。亦宜禁絕。有違者準今月八日敕。¶ 

¶
