#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:KR4h0168_NKFB_0054-19b> ¶¶¶¶¶¶¶
#+PROPERTY: JUAN 0055
欽定全唐文卷五十五¶ 

<pb:KR4h0168_NKFB_0055-01a>
　德宗(六)¶ 

** 春令大赦文¶ 
:PROPERTIES:
:TITID: QTWTIT02012
:PERSID: QTWAUT0009
:END:

朕以菲薄。託於王公之上。恭承天地之序。虔奉祖宗之訓。¶ 
遐想至理。思臻太和。而誠不感物。化不柔遠。聲教猶鬱。征¶ 
賦仍繁。頃者務於安人。不憚屈己。與西蕃結好。申以齊盟。¶ 
而戎心無厭。背義虧信。劫脅士庶。屢犯封疆。元元何辜。皆¶ 
朕之失。乃者輦轂之下。凶徒結構。上帝垂祐。悉自伏誅。刑¶ 
以止殺。諒非獲巳。今三陽布和。萬物資始。思與羣公兆庶。¶ 
<pb:KR4h0168_NKFB_0055-01b>
惟新政理。宜敷在宥之澤。以覃作解之恩。可大赦天下。大¶ 
辟罪巳下。繫囚見徒常赦所不原者。咸赦除之。官吏犯贓。¶ 
不在免限。流人配隸放還。左降官量移近處。巳經量移者¶ 
更與量移。百姓逋欠。一切放免。諸州遭水旱。委長吏貸種¶ 
子。天下兩稅。更審定等第。仍加三年一定。以為永式。涇隴¶ 
邠寧振武靈鹽夏銀官健。常例之外。每年加賜兩段。軍州¶ 
官吏寄客。能務農業。入粟助邊。量其多少。酬以官秩。天下¶ 
刺史與一子正員官。戶口增加。田疇廣闢者。長吏加一階。¶ 
縣令減選。優與處分。額內官勿更注擬。見任者三考勒停。¶ 

<pb:KR4h0168_NKFB_0055-02a>
各官食錢所欲別置本。宜令中書門下與百僚議可否奏。¶ 
京九品巳上官。各上封事。極言得失。賢良方正直諫者。高¶ 
蹈不仕。隱居巖穴。孝弟力田。聞於鄉里。所在長官。具名聞¶ 
薦。諸色官有清白政術。堪任刺史縣令者。常參官各舉所¶ 
知。朕當親自策試之。諸軍立仗將士共賜物一萬匹。陪位¶ 
蕃客賜一千匹。¶ 

** 南郊赦文¶ 
:PROPERTIES:
:TITID: QTWTIT02013
:PERSID: QTWAUT0009
:END:

禮稱日至而郊。詩美豐年之報。然則迎日之始。時莫大焉。¶ 
順成之祐。慶莫重焉。朕承天眷懷。俾作神主。朝夕砥礪。日¶ 
<pb:KR4h0168_NKFB_0055-02b>
月永思。惟人安化洽是勤。惟歲稔時和是冀。上靈降鑒。豐¶ 
祉聿臻。展禮郊丘。申大報之義。祗禋宗廟。極追孝之誠。四¶ 
海具瞻。百神咸秩。古者凡有大澤。必與天下樂之。慶賜遂¶ 
行。無思不備。內外文武及致仕官並諸將士等。三品巳上¶ 
賜爵一級。四品巳下加一階。宰相及東都留守六軍統軍¶ 
諸道節度神策神威金吾六軍及都團練防禦觀察使京¶ 
兆河南尹正員尚書御史臺長官太常卿。各與一子官。大¶ 
禮行事官各加一階。立仗將士及守本營者共賜物十八¶ 
萬端匹。故尚父子儀與一子五品正員官。如巳五品巳上。¶ 

<pb:KR4h0168_NKFB_0055-03a>
量與改轉。贈太尉秀實與一子官。張巡許遠南霽雲顏真¶ 
卿顏杲卿各與一子正員官。天下見禁囚徒罪至流死者。¶ 
各遞減一等。徒罪巳下。一切放免。左降官經三考。流人配¶ 
隷効力之類經三周年者。普與量移。近日州縣官吏。專殺¶ 
立威。杖或踰制。自今巳後。有責情決罰致死者。宜令本道¶ 
觀察使具事繇聞奏。並申報刑部御史臺。吐蕃比虧信約。¶ 
自絕通和。邊鎮之閒。事資備禦。因其犯邊。累獻俘囚。既切¶ 
懷歸之心。復加幽縶之苦。永言覆育。豈閒華夷。應所獲吐¶ 
蕃生口見在者。一切放歸本國。仍並遣人送至界首。量事¶ 
<pb:KR4h0168_NKFB_0055-03b>
資遣。使得自全。應諸道自艱難巳來。戰陣喪歿。及荒凶死¶ 
亡。骸骨暴露者。長吏各令收瘞奠酹。守宰之任。弊在數更。¶ 
自今刺史縣令。以四考為限。嗚呼。朕獲主珪壁。十有二年¶ 
於茲。天地明察。罔敢不祗。一日萬幾。罔敢不慎。遷己之過。¶ 
庶無心。致人之安。實有明志。夫祀之馨香在德。天之視¶ 
聽在人。惟命不常。聖有謨訓。慶感既集於茲日。儆厲方戒¶ 
於將來。冀勉增修。聿懷多福。凡百有司。所宜同之。¶ 

** 南郊赦文¶ 
:PROPERTIES:
:TITID: QTWTIT02014
:PERSID: QTWAUT0009
:END:

朕以寡德。祗膺天命。勵精理道。十有五年。夙夜惟寅。罔敢¶ 
<pb:KR4h0168_NKFB_0055-04a>
自逸。小大之務。莫不祗勤。皇靈顧懷。宗社垂祐。年穀豐阜。¶ 
荒服會同。遠至邇安。中外咸若。永惟多祜。寔荷元休。是用¶ 
虔奉禮章。躬薦郊廟。克展因心之敬。獲申報本之誠。慶感¶ 
茲深。怵惕惟厲。可大赦天下。自貞元九年十一月十日昧¶ 
爽巳前。大辟罪咸赦除之。左降官及流人。並量移近處。內¶ 
外文武見任及致仕官並諸軍諸使將士等。三品巳上賜¶ 
爵一級。四品巳下加一階。將士白身者賜勳兩轉。緣大禮¶ 
職掌行軍法駕南郊後留守副守及太倉左藏庫及陪位¶ 
官等。三品巳上更賜爵一級。四品巳下加一階。其郊壇宮¶ 
<pb:KR4h0168_NKFB_0055-04b>
廟行事官。仍各賜勳兩轉。皇親應陪位者。三品巳上賜爵¶ 
一級。四品巳下加一階。及諸色應陪位官等。各賜勳兩轉。¶ 
親王大長公主長公主嗣王郡縣主酅公介公鴻臚蕃客¶ 
神策神威六軍。及諸使應緣大禮宿衞御樓立仗及守本¶ 
軍本營者。諸道節度在京帖仗將士。賜物有差。宰輔及在¶ 
方鎮者。祖父各與追贈。東京留守諸軍節度觀察都防禦¶ 
都團練經略鹽鐵轉運使左右神策神威六軍等統軍大¶ 
將軍英武威遠軍使戶部侍郎判度支。及京文武三品巳¶ 
上正員官尚書省四品官中書門下省御史臺五品官。父¶ 
<pb:KR4h0168_NKFB_0055-05a>
在未有官者量授檢校官。巳有官者加一階。母在未有邑¶ 
號者授邑號。巳有邑號者更進邑號。父母亡歿者各與追¶ 
贈。應諸軍防秋兵馬使及別勅定名充邊地兵馬使等。備¶ 
禦勤勞。所宜優異。其父在未有官者各授檢校官。母在未¶ 
有邑號者各授邑號。邊軍鎮守及諸道諸軍防秋將士。經¶ 
三週年未改轉者。宜與甄敘。其九廟配享功臣封爵廢絕¶ 
者。宜令紹封以享祀。故尚父子儀太尉秀實宜與一子六¶ 
品正員官。天下有才德高遠。為衆所知。及隱遯邱園。不求¶ 
聞達者。委所在州府長吏具名迹聞薦。諸色人中有賢良¶ 
<pb:KR4h0168_NKFB_0055-05b>
方正。能直言極諫。或博通墳典。達於教化。或詳明政術。可¶ 
以理人者。委常參官及州府長吏各舉所知聞奏。朕當親¶ 
自策試。諸司官有陳時政得失。各盡所見。條流封進。人有¶ 
冤滯。事有闕遺。悉當極言。無所隱避。¶ 

** 讓皇太子表¶ 
:PROPERTIES:
:TITID: QTWTIT02015
:PERSID: QTWAUT0009
:END:

臣性本凡愚。識無久遠。夙承訓誨。未達禮經。俾踐元良。是¶ 
輕主鬯。顧惟孱懦。何以克堪。然臣頃總戎麾。恭憑睿略。在¶ 
臣何力。妄欲貪天。且五帝三王。立嗣殊制。王者家天下以¶ 
傳子。帝者官天下以傳賢。胡有居五帝之時。行三王之禮。¶ 

<pb:KR4h0168_NKFB_0055-06a>
臣雖不敏。竊謂非宜。乃知古之正統不以年。樹後不以嫡¶ 
明矣。若以臣居嫡而廢德。在長而捨賢。恐大道淳風。隱而¶ 
不見。伏以天下之公器。不可虛涉。宗廟之宏綱。不可輕舉。¶ 
伏惟陛下敦三善之本。審萬國之貞。不可以私授為心。但¶ 
可以推賢為慮。則陛下享唐虞之德。臣蒙伯邑之名。乞回¶ 
聖慈。俯寢恩命。¶ 

** 大乘理趣六波羅密多經序¶ 
:PROPERTIES:
:TITID: QTWTIT02016
:PERSID: QTWAUT0009
:END:

大樸既散。有為遂作。名利牽乎伐。巧智喪乎真。愛惡攻乎¶ 
性情。因緣堅其染習。內則百慮無節。外則六根競誘。天理¶ 
<pb:KR4h0168_NKFB_0055-06b>
滅而莫知。道源迷而忘返。淪溺苦海。劫盡還初。惟至人了¶ 
萬物之宗。越三界之表。廓獨立而不改。徧諸有而常然。故¶ 
能開導羣疑。濟拔流品。六波羅密多經者。衆法之津梁。度¶ 
門之圓極也。昔日月燈明如來為菩薩說。歷劫曠遠。真偈¶ 
寂寥。文殊師利於耆闍會中。嘗與彌勒菩薩語及其事。成¶ 
一切種智。會無量義因。唯佛能知。惟佛能說。教必有主。其¶ 
在茲乎。是以釋迦如來。為法而生。俟時而現。三身不異。故¶ 
處代而常離。萬行無修。故隨方而自在。運慈悲之力。開攝¶ 
護之門。因其六塵。示之六度。導於法分。令證法身。結習紛¶ 
<pb:KR4h0168_NKFB_0055-07a>
綸。乘理而悟。是真般若之旨也。故有慈氏善問。大音讃言。¶ 
天垂寶華。雲集仙葢。甘露流液。光明燭幽。使迷方淺深。皆¶ 
得自然之慧。恒沙億衆。能通般若之知。嘗試論之。先儒有¶ 
言。誠者自成。而道自道也。夫誠己於內。則不勉而中。不思¶ 
而得。誠物於外。則不言而應。不為而成。其內者證法之身。¶ 
其外者大悲之力。德產之致也密。化育之功也大。春風發¶ 
吹。萬類咸滋。旭日昇晝。羣陰盡釋。乾坤易之道。是則大¶ 
同。神明幽賛之情。孰云區別。殊塗一致。其理固然。朕虔奉¶ 
丕圖。保乂蒸庶。思建皇極。以升大猷。遐想靈蹤。期於叶契。¶ 
<pb:KR4h0168_NKFB_0055-07b>
而舍城妙說。久祕梵文。徒懷瀉缾。未啟遺夾。微言不昧。將¶ 
或起予。於是罽賓沙門般若受旨宣揚。光宅沙門利言為¶ 
之翻譯。時大德則資聖寺道液醴泉寺超悟慈恩寺應真¶ 
莊嚴寺圓照光宅寺道岸西明寺圓照䛒空良秀等。法門¶ 
領袖。人中龍象。證明正義。輝潤元文。知釋迦之寶城。識衆¶ 
尊之滿字。以貞元四年歲次戊辰十二月二十八日。於西¶ 
明寺譯成上進。凡一部十卷。龍神翼衞。如從金口之傳。梵¶ 
衆護持。無異毫光之現。朕齋心滌慮。仰味宗源。聞所未聞。¶ 
實為希有。然以汲引之旨。流布為先。庶憑真詮。永濟浮俗。¶ 

<pb:KR4h0168_NKFB_0055-08a>
聊因暇日。三復斯經。雖法海甚深。而波流不讓。舉其梗㮣。¶ 
昭悟將來。¶ 

** 刑政箴(并序)¶ 

:PROPERTIES:
:TITID: QTWTIT02017
:PERSID: QTWAUT0009
:END:

朕以南面。勵精理道。雖及和平之濟。未臻元古之風。夙夜¶ 
孜孜。勤求不怠。夫安人以正。輔政以刑。蓋為之立中。非使¶ 
人從欲也。是以務兼聽以酌羣情。擇庶官以資共理。恒勉¶ 
不足。而遏其過。我欲仁矣。尚逮夫意哉。然萬務是殷。必戒¶ 
其失。聽政之暇。常志所存。聊綴斯文。庶乎自儆爾。¶ 
大樸既散。利欲是生。惟辟御時。建極作程。導以仁政。齊以¶ 
<pb:KR4h0168_NKFB_0055-08b>
典刑。惠此下人。致之和平。立政伊何。必循道德。詳刑伊何。¶ 
必去煩刻。不以人從欲。不以枉傷直。故百度惟貞。萬物作¶ 
式。匪陽不生。匪陰不成。寬則致慢。猛亦取怨。酌於大猷。戒¶ 
厥偏見。罔咈人志。罔興人患。邇言必察。芻蕘必詢。奉無私¶ 
之心。以誠其意。廣無情之聽。思得其真。喜怒有節。措置有¶ 
倫。是以令肅如秋。化行如春。無邇憸人。無信側言。憸人則¶ 
敗政。側言乃惑聽。罔攻異端。慎乃出令。知人不易。在觀其¶ 
行。事實求理。法乃因時。法非生獘。聖哲不為。導物類之情。¶ 
以通其變。相天地之道。咸盡其宜。教必明於順。動必慮於¶ 
<pb:KR4h0168_NKFB_0055-09a>
違。是以天覆之德。日用不知。六馬並馳。在鈞銜策。五音並¶ 
奏。在理金石。苟去回邪。可行蠻貊。因人而理。自古不易。唐¶ 
堯赭服。夏禹泣辜。以弼於理。冀遷其愚。寧漏吞舟。豈求噬¶ 
膚。陷之於過。是曰毒痡。天監孔明。無臭無聲。罔載而偽。必¶ 
先爾誠。蟻壤不防。太山可傾。患生所忽。禍起所輕。故作事¶ 
謀始。而戒於未形。予臨兆人。道存化育。祗荷元貺。幸清九¶ 
服。(闕)若履深谷。思正其源。庶登於樸。監於往躅。書以自勗。¶ 

** 君臣箴¶ 
:PROPERTIES:
:TITID: QTWTIT02018
:PERSID: QTWAUT0009
:END:

夫惟德惠人。惟辟奉天。從諫則聖。共理惟賢。皇立有極。駿¶ 
<pb:KR4h0168_NKFB_0055-09b>
命不易。總萬機以成務。齊六合之殊致。一心不能獨鑑。一¶ 
目不能周視。敷求哲人。式序在位。於戲。君之任臣。必求一¶ 
德。臣之事君。咸思正直。何啟沃之所宜。自古今而未得。且¶ 
以讜言者逆耳。讒諛者伺側。故下情未通。而上聽巳惑。俾¶ 
夫忠賢。敗於凶慝。譬彼輕舟。烝徒楫之。亦有和羹。宰夫膳¶ 
之。孰云理國。不自得師。覆車之軌。予其懲而。高以下升。和¶ 
由甘受。惟君無良。亦臣之咎。聞諸辛毗。牽裾魏后。則有禽¶ 
息。竭忠碎首。勉思獻替。以平可否。勿謂無傷。自微而彰。勿¶ 
謂何害。積小成大。事有隱而必見。令既出而焉悔。鼓鐘在¶ 
<pb:KR4h0168_NKFB_0055-10a>
宮。聲聞於外。浩然涉水。朕未有艾。將負扆以虛心。期盡忠¶ 
而納誨。在昔稷契。實匡舜禹。近茲魏徵。佑我文祖。君臣協¶ 
德。混一區宇。肆予寡昧。獲纉丕緒。臣哉隣哉。爾翼爾輔。高¶ 
秋始肅。我武維揚。輟此禁衞。殿於大邦。戀闕方甚。嘉言乃¶ 
昌。是規是諫。金玉其相。辭高理要。入德知方。總彼千慮。備¶ 
於八章。宣父有言。起予者商。殷有盤銘。周有欹器。或誡以¶ 
辭。或警以事。披圖演義。發於爾志。與金鏡而高懸。將座右¶ 
而同置。人皆有初。鮮慎厥終。汝其夙夜。期保朕躬。無曰爾¶ 
身在外。而爾誠不通。一言之應。千里攸同。導彼遐俗。達予¶ 
<pb:KR4h0168_NKFB_0055-10b>
四聰。華夷仰德。時乃之功。既往既來。懷賢忡忡。唱予和汝。¶ 
式示深衷。¶ 

** 宸扆台衡二銘(并序)¶ 

:PROPERTIES:
:TITID: QTWTIT02019
:PERSID: QTWAUT0009
:END:

朕每覽上古之書。及唐虞之際。君臣相得。聖賢同時。日夕¶ 
孜孜。講論治道。或陳其鑒誡。諷以歌詠。煥乎典謨。百代是¶ 
式。有以見啟沃之道。理化之端。意甚慕之。而未能逮也。頃¶ 
靈鹽節度使杜希全。著書上獻。多所規諫。聊為君臣箴。用¶ 
答其意。河東等道副元帥司徒燧。固請勒石。貽厥後人。朕¶ 
以文既非工。義又未備。垂諸後裔。良所恧焉。起予者商。因¶ 
<pb:KR4h0168_NKFB_0055-11a>
之有作。庶乎朝夕自儆。且俾後代知我文武殿邦之臣歟。¶ 

　宸扆銘¶ 

天生蒸人。性命元淳。嗜欲交馳。利害糺紛。無主乃亂。樹之¶ 
以君。九域茫茫。萬情紜紜。目不備覩。耳不備聞。覩之聞之。¶ 
矧又非真。事失其源。道遠莫親。理得其要。化行如神。失源¶ 
維何。不自正身。正身之方。先誠其意。罔縱爾欲。罔載爾偽。¶ 
體道崇德。本仁率義。必信若寒暑。無私象天地。感而遂通。¶ 
百慮一致。任人之術。各當其器。捨短從長。理無求備。事多¶ 
總集。衆才咸遂。知而必任。任而勿貳。以天下之目為鑒。我¶ 
<pb:KR4h0168_NKFB_0055-11b>
鑒斯明。以天下之心為謀。我謀則智。求賢惟廣。辨理惟精。¶ 
逆耳咈心。必嘉乃誠。順旨苟容。亦察其情。斥去奸諛。全固¶ 
忠貞。先人立言。為代作程。諤諤者昌。唯唯者傾。繫以興亡。¶ 
曷云其輕。承天子人。夫豈不貴。伊昔哲王。夙夜祗畏。馭朽¶ 
為戒。納隍為志。神將害盈。天匪假易。四海為家。夫豈不富。¶ 
伊昔哲王。勤儉固陋。土階罔飾。露臺罷構。遠奇技淫巧。放¶ 
珍禽異獸。敬之慎之。天其永佑。欲令必行。順人之情。欲誠¶ 
必著。清己之慮。心無億詐。事必忠恕。凡將有為。靡不三思。¶ 
喜怒以節。動靜以時。毫釐或差。禍福亦隨。慢易厥初。悔其¶ 
<pb:KR4h0168_NKFB_0055-12a>
曷追。刑不可長。武不可恃。作威逞勢。厲階斯起。垂旒蔽明。¶ 
黈纊塞耳。含宏光大。是以為美。覆之如天。愛之如子。仁心¶ 
感人。率土自理。嗟予寡昧。嗣守丕圖。寇戎薦興。德化未孚。¶ 
大業兢兢。其敢以渝。俯察物情。仰稽典謨。作戒斯言。寘於¶ 
坐隅。¶ 

　台衡銘¶ 

天列台星。垂象於人。聖人則天。亦建輔臣。以翼以弼。為衡¶ 
為鈞。如耳目應心。如股肱運身。是則同體。孰云非親。陰陽¶ 
相推。四序成歲。君臣相得。萬邦作乂。感同風雲。合若符契。¶ 
<pb:KR4h0168_NKFB_0055-12b>
以道匡救。盡規獻替。木必從繩。金其作礪。帝者之盛。時維¶ 
陶唐。乃聞疇咨。側陋明揚。洎乎有虞。二八騰芳。爰迨伊尹。¶ 
相於成湯。載生姜牙。涼彼武王。道無不行。謀無不臧。君聖¶ 
臣賢。運泰時康。漢高既興。蕭曹亦彰。烈烈我祖。應期而昌。¶ 
剗滅羣凶。砥平四方。維衞及英。啟闢封疆。曰房與杜。振理¶ 
維綱。亦有魏徵。忠謇昂昂。偉茲衆材。為國棟梁。蕩蕩巍巍。¶ 
邦家有光。是知道之興廢。係於時主。主之得失。資於台輔。¶ 
經之以文。緯之以武。出為方召。入為申甫。絕維載張。闕衮¶ 
斯補。惟德是依。惟才是求。人不易知。德亦難周。傅說版築。¶ 

<pb:KR4h0168_NKFB_0055-13a>
夷吾射鉤。任之不疑。千載垂休。體於至公。何鄙何讎。追維¶ 
哲王。必賴良弼。矧予不德。昧於理術。師旅繁起。政刑多失。¶ 
遘茲艱屯。夙夜祗慄。翊我戴我。實維勳賢。內熙庶績。外繼¶ 
十連。威武載揚。謀猷日宣。長城壓境。巨艦濟川。同心同德。¶ 
持危扶顛。予嘉爾誠。爾相予理。惟后失道。亦臣之恥。自昔¶ 
格言。慎終如始。功藏鼎彞。道冠圖史。無俾伊傅。克專厥美。¶ 
作鑒勒銘。永世是紀。¶ 

** 贈太尉段秀實紀功碑¶ 
:PROPERTIES:
:TITID: QTWTIT02020
:PERSID: QTWAUT0009
:END:

立人之道。曰君與臣。為臣之義。曰忠與節。忠莫極於衞國。¶ 
<pb:KR4h0168_NKFB_0055-13b>
節莫大於忘身。存其誠德。貫乎天地。致其功用。施於社稷。¶ 
獨斷剿凶慝之命。沈謀安宇宙之危。其智勇足以拯時。其¶ 
義烈足以宏教。非昊穹錫慶。敷佑皇家。重振紀綱。再激汙¶ 
俗。何遘迍之會。而獲見斯人。開府儀同三司檢校禮部尚¶ 
書兼司農卿上柱國張掖郡王段氏。名秀實。字成公。應期¶ 
降生。扶翼唐祚。稟陰陽之粹氣。備剛柔之全德。體正明道。¶ 
從時卷舒。蓄為淳和。發為功烈。朕宅帝位之五載。孟冬十¶ 
月。賊臣朱泚。反天悖人。因時多虞。乘我無備。誘聚叛卒。作¶ 
亂於京師。朕深惟罪己之誡。遠遵避狄之義。駕自中禁。狩¶ 
<pb:KR4h0168_NKFB_0055-14a>
於近坰。賊陰謀為奸。陽言示順。以公嘗任涇帥。素得士心。¶ 
採諸衆情。引以自助。公感時悲憤。思定大業。謂復國安人¶ 
由己。不可以顧私。謂開物變化在權。不可以虛死。略匹夫¶ 
之褊介。蘊曠代之宏規。內貞其心。外混其跡。且探察元惡¶ 
情狀。將因而圖之。賊果不疑。委以心腹。遽發凶黨。謀襲我¶ 
師。公詭說以詞。止之不可。乃竊取官印。假為兵符。急追寇¶ 
軍。不遠而復。銷禍紓難。陰陽若神。於時物情危疑。忠邪莫¶ 
判。卒乘未輯。軍旅未完。微公之謀。吾幾蔑濟。既而密結勇¶ 
敢。誓殲寇讎。決策剋期。中外發應。會賊泚召公計事。引入¶ 
<pb:KR4h0168_NKFB_0055-14b>
閤中。露其姦情。言及僭竊。公氣填胷臆。植髮衝冠。仰天大¶ 
呼。元鑒何昧。孰為臣子。而忍是心。語未絕音。奮笏前擊。凶¶ 
徒敗面。既躓而奔。左右愕然。初未敢動。繼者不至。事遂無¶ 
成。逆徒交鋒。因而遇害。嗟乎。天生萬物。惟人最靈。稟元氣¶ 
之精。鍾五行之秀。是宜守正居順。移孝資忠。君君臣臣。父¶ 
父子子。各履於達道。同臻於太和。天乎不融。生彼狂悖。神¶ 
乎不惠。喪我忠貞。靜言思之。輟饋忘寐。詳求其理。抑有以¶ 
焉。茲朕不明。敗德招損。故列聖垂祐。儆戒於予。則泚之亂。¶ 
所以懲既往。勗將來。禮教陵夷。風俗訛弊。故上帝元鑒。聳¶ 
<pb:KR4h0168_NKFB_0055-15a>
動於人。則段公之死。所以勵當今。傳不朽也。訪彼前史。稽¶ 
諸昔賢。全大節者。不必成功。建大功者。或未立節。非節不¶ 
可以裨教。非功不可以持危。義實相須。事難並備。吉甫以¶ 
文武翼周室。宣王中興。絳侯以智謀安劉氏。文皇紹立。茂¶ 
功著矣。而節未可稱。董卓脅國以擅威。伍孚刺之而不畏。¶ 
王敦擁衆以稱亂。周顗折之而無疑。奇節偉矣。而功竟不¶ 
就。至若屈伸合變。進退知機。智以遂其謀。勇以決其死。功¶ 
與時並。節與名偕。中古巳還。無公儔比。貞烈之至。通於神¶ 
明。桀驁聞之而動心。仇讎感之而不怨。死於義而義著。忘¶ 
<pb:KR4h0168_NKFB_0055-15b>
其家而家全。行路興悲。懦夫增氣。矧予之慟。其可弭忘。且¶ 
人之所愛者身也。國之所重者位也。公能殺身徇國。朕得¶ 
不以重位報之哉。乃詔有司。冊贈太尉。諡曰忠烈。賜實封¶ 
五百戶。莊宅各一所。嗣子授三品正員官。諸子各授五品¶ 
正員官。表其閭里。護其喪葬。官立祠宇。史載忠勳。哀榮之¶ 
典備矣。君臣之義極矣。公始以天寶四載。奮筆從戎。才為¶ 
時生。官為才達。得司馬戰陣之法。參將軍帷幄之籌。累典¶ 
方州。更踐臺寺。出擁旌節。入為卿士。位歷十七。歲踰三紀。¶ 
封王列於異姓。開府比於台司。參職六官。食賦百室。言不¶ 
<pb:KR4h0168_NKFB_0055-16a>
伐善。慮常下人。恒持順信之規。罔居疑悔之地。利刃在手。¶ 
投節皆虛。貞松有心。老而彌勁。吞大憝於方寸之內。定危¶ 
疑於晷刻之閒。力可屈而志不可遷。身可殺而節不可奪。¶ 
所謂有始有卒。為臣之極致者歟。日月有期。宅兆云畢。身¶ 
歿功在。凜然如山。勒銘傳芳。終古不滅。以志吾過。且旌善¶ 
人。銘曰。¶ 

浩浩上天。四序唯均。氣或堙鬱。過為災氛。否不可終。必復¶ 
元亨。洗以膏雨。播之祥雲。濟濟蒸人。五常是則。時或迍難。¶ 
乃生凶慝。亂必有定。允歸皇極。極以茂勳。輔之明德。勳德¶ 
<pb:KR4h0168_NKFB_0055-16b>
克崇。茲惟段公。實天降靈。寧保朕躬。日月蔽虧。宇宙昏蒙。¶ 
冏然明識。獨誓深忠。豺狼為羣。[:#AS-FE7A:●]¶ 
[:#AS-FBED:●]斤[:#AS-FE7A:●]¶ 
[:#AS-FBED:●]斤逞志。咆哮奔突。乘我¶ 
未備。公飛尺符。橫制醜類。變化若神。邦家不墜。元惡大憝。¶ 
誘姦作狂。竊器僭名。反易天常。公獨挺身。奮擊暴強。烈烈¶ 
英武。歿而彌彰。義振名教。功存社稷。贈極上台。賞延真食。¶ 
省咎祗畏。懷賢憫惻。刻銘豐碑。昭示萬國。¶ 

** 西平王李晟東渭橋紀功碑¶ 
:PROPERTIES:
:TITID: QTWTIT02021
:PERSID: QTWAUT0009
:END:

天有柱以正其傾。地有維以紐其絕。皇王有輔佐以濟其¶ 
艱難。非命歷所歸。不得生良弼。非君臣相合。不能集大勳。¶ 

<pb:KR4h0168_NKFB_0055-17a>
非暴亂宏多。不足表忠節。非奸猾熾焰。不克展雄才。天與¶ 
事肆會。然後臣功著而王業興焉。高祖太宗。拓跡垂統。掃¶ 
乾坤之沴氣。拯生靈之塗炭。其受命也正。其布澤也寬。六¶ 
宗丕承。克廣前烈。雖遇屯否。化危成安。二百年閒。五夷大¶ 
難。由內以正宸極者再。自外而復都邑者三。山嶽降神。雲¶ 
龍叶契。繼生賢哲。保定邦家。神龍中。諸武擅權。惎閒王室。¶ 
則有若扶陽王彥範等推戴中宗。紹復洪業。景龍末。嬖韋¶ 
窺國。瀆紊乾綱。則有若徐國公幽求等左右元宗。掃除凶¶ 
穢。天寶之季。盜起幽陵。翠華南征。潼關不守。廣德之際。戎¶ 
<pb:KR4h0168_NKFB_0055-17b>
軼邠郊。皇輿東巡。酆官罷警。則有若尚父子儀等殄殪醜¶ 
逆。冊肅宗於岐。攘却蕃夷。翊代宗於陝。建中四祀。寇發上¶ 
京。暴蔑人神。僭稱名器。則有若西平王晟等翦滅大憝。廓¶ 
清中區。惟茲數公。異時同德。道濟於社稷。勳書於鼎彞。唐¶ 
之得人。於斯為盛。東渭橋抵王城東北四十里。而國之廩¶ 
積在焉。始晟於此駐孤軍。糾羣帥。俟時而動。一舉成功。予¶ 
是用揚其美而紀其功。以明事之有因。謀之有素也。粵若¶ 
菲德。嗣膺大寶。化乖柔遠。明不燭幽。淮右賊臣。提兵犯順。¶ 
憑陵汝服。震壓洛師。朕憫將吏之受汙。哀烝黎之無訴。罔¶ 
<pb:KR4h0168_NKFB_0055-18a>
思衞己。姑務靖人。亟發禁師。東征不軌。猶慮勝敵之未勇。¶ 
乃徵涇師以繼之。賊泚畜姦。覷隙乘便。餌誘貪卒。扇結暴¶ 
徒。伺其不虞。譟聚犯闕。朕引咎出次。薄犯二畿。封豕長蛇。¶ 
穴處宮廟。磨牙噴毒。噬螫害人。晟時總偏師。遠戍河朔。曾¶ 
不俟召。聞難駿奔。鼓義勇仗順之師。吞敗亡稔惡之寇。雄¶ 
威勝勢。疾若飈馳。屬賊帥昏迷。恃衆貪亂。誘我蟊賊。連謀¶ 
內逼。朝廷載遷。關河長擾。豺狼塞路。羿澆爭驅。人烟絕於¶ 
井邑。陰燐交於田野。物情大駭。盪然靡依。晟乃設會軍門。¶ 
哭而誓衆。國讎不滅。無以身為。遂發感激。嗚咽流涕。天地¶ 
<pb:KR4h0168_NKFB_0055-18b>
為之變色。將帥為之動心。軍中較然。知有逆順。晟乃度公¶ 
積。計私課。程賞典。定刑章。行令自身。錄功先下。由是勇者¶ 
奮力。智者効謀。其氣增倍。其心如一。屹立堅壁。於渭之陽。¶ 
姦逆畏威而震慴。忠義奮氣而聳慕。分二凶之勢。不敢相¶ 
附。為諸鎮之援。俾得自堅。晟之力也。二月守暨乎夏五月。¶ 
晟知衆心可用。乃揀日饗士。乙未陳師於東郊。如虎如貔。¶ 
如熊如羆。凶徒接戰。累合皆北。倒戈棄甲。罔敵我師。乘而¶ 
殪之。摩壘而止。戊戌方旭。連營進攻。賊衆相驚。股戰魄駭。¶ 
登陣而不敢拒。闔門而不敢窺。晟仗鉞啟行。執桴親鼓。敜¶ 
<pb:KR4h0168_NKFB_0055-19a>
隍塹。排牆垣。勝氣兆於風雲。威聲振於原野。指顧摧靡。盪¶ 
無孑遺。布朝旨以寬脅從。勵臣節以誅同惡。乾軸傾而復¶ 
紐。皇維弛而更張。遷梟聲為好音。變祆祲為和氣。然後閑¶ 
戎律。釐軍容。不諠不嘩。有嚴有翼。搜苑囿。殄遺寇。清宮門。¶ 
授彼有司。宣言於衆曰。恭行天討。將以遏亂略。去人害。王¶ 
師所至。歌舞從之。其或矜勇恃勳。作威肆掠。是則以暴易¶ 
暴。夫何賴焉。懋功有恒賞。違禁有常罰。惟國之令典。不得¶ 
以贖論。敢犯令者。殺之無捨。爰擇便地。引軍出屯。馬無錯¶ 
羣。士必成列。剋敵彌日。都人莫知。徐命有地之官。同諭[:#AS-9761:⿰⿸厂墨⻏]¶ 
<pb:KR4h0168_NKFB_0055-19b>
里。士庶聞巨猾之殲殄。而我師(闕)壺觴犒軍。如恐不及者。¶ 
若赤子之保慈母。涸鱗之赴洪波。或欣而呼。或感而泣。吾¶ 
是以知烈祖積德。人懷其深。賢臣佐時。功濟斯美。晟有興¶ 
運之略。有匪躬之誠。有定亂之勳。有禁暴之德。俾予從乂。¶ 
垂拱仰成。乃冊拜司徒兼中書令。加實封一千戶。錄功第¶ 
一。序位居首。事業編乎史冊。德輝流乎頌聲。入為夔龍。出¶ 
作方召。賛賛徽烈。中外具瞻。而晟居高牧卑。辭滿守約。崇¶ 
讓而勳閥彌耀。惡盈而福祿攸歸。斯又明哲之規。慎終如¶ 
始者也。夫制敵在謀不在衆。感人以義不以威。當天地屯¶ 
<pb:KR4h0168_NKFB_0055-20a>
蒙。邦家離析。援孤者踣。黨勝者強。羣心囂囂。靡所止戾。若¶ 
風動中野。波騰滄溟。從而拯之。豈易為力。於時馬不滿百¶ 
駟。兵不盈萬人。無郡邑土田之資。無城池險阻之固。獨立¶ 
不懼。氣吞羣凶。以盡忠誓心。以必死勵己。以大順率衆。以¶ 
至誠動天。衆心攸同。天意允答。故措軍散地而不可拔。致¶ 
討勍寇而力有餘。國危能安。軍勝能整。古所謂衞社稷者。¶ 
晟其當之。播揚休風。篆刻貞石。俾厥後嗣。無忘乃功。銘曰。¶ 
赫矣我唐。受天眷命。祖功宗德。浸澤儲慶。窮海請吏。遐荒¶ 
稟令。寧一九服。惠康萬姓。三五以還。莫之與盛。迨予不類。¶ 
<pb:KR4h0168_NKFB_0055-20b>
辱守丕圖。燭理匪時。立誠未孚。蠢爾孽臣。扇茲潰徒。震驚¶ 
朕師。黷穢皇都。宇宙沸騰。人神睢盱。重以統戎。誘姦同貫。¶ 
播遷斯載。歲聿云半。未既悔禍。人胥厭亂。乃錫元臣。夷凶¶ 
翦叛。昏祲茫茫。橫流湯湯。挺然孤軍。在渭之陽。我城非完。¶ 
恃順為防。我旅非衆。同心為強。由義率人。人皆嚮方。萬事¶ 
如一。爭先啟行。拗憤求逞。蓄威斯張。力足勢全。時惟鷹揚。¶ 
以戰則克。以謀則臧。指麾之閒。羣醜潛亡。鯨鯢既平。宮室¶ 
既清。軍伍無聲。都人不驚。成功禁暴。自昔稀有。實天生德。¶ 
彰於厥後。洋洋令名。茲為不朽。¶ 

<pb:KR4h0168_NKFB_0055-21a>

** 
(闕)西川節度大使檢校司徒兼中書令上柱國南康郡王韋皐紀功碑銘(并序)¶ 

:PROPERTIES:
:TITID: QTWTIT02022
:PERSID: QTWAUT0009
:END:

(闕)以陰陽(闕)忠賢作弼。宣翼賛之力。用能致(闕)則孰(闕)柔¶ 
之略。致恢復之勳者焉。(闕)祖太宗受(闕)握乾符以垂統。廓¶ 
宇宙而貞觀。盛德被於(闕)宗重光克(闕)庭禦大災。清大難。¶ 
佐(闕)閒生才賢。斯實我(闕)垂佑(闕)謀猷仗忠義之臣。以(闕)¶ 
鎮乃命左金吾大將軍韋(闕)而有謀(闕)集(闕)其鎮撫之宜。¶ 
至則宣(闕)朝旨。揚國威仁義服(闕)足[:#AS-8949:⿱廾]纎(闕)之(闕)人知國¶ 
家有安撫之(闕)矣。雲南昔在漢為西域郡(闕)龍(闕)大定區¶ 
<pb:KR4h0168_NKFB_0055-21b>
夏(闕)來朝獻開元中。詔以蒙(闕)為雲南王天寶巂州將軍¶ 
善能(闕)西川其孫(闕)歸內附。朕嘉其誠節懿(闕)時值搶攘。¶ 
而心不變易。乃(闕)為司空而九土以平。契(闕)五教以敷。蕭¶ 
何漕運不乏。而(闕)籌帷幄(闕)朕深惟德化之未遠。風(闕)憫¶ 
此元元。以圖無疆之休(闕)於(闕)以一旅之師(闕)一(闕)之(闕)¶ 
徒外牧黎庶。一時(闕)然(闕)謹財賦以豐其用。故得(闕)慾來¶ 
遠人之貢賦(闕)言前事符響應(闕)雲南(闕)以致遐邇尊王¶ 
之(闕)為純臣輸賝委贄稽顙(闕)德以(闕)則(闕)代之賢忠良¶ 
之佐(闕)豈虛也哉。昔秦漢或(闕)面非(闕)謂(闕)皐一心奉國。¶ 

<pb:KR4h0168_NKFB_0055-22a>
百(闕)義之忱集邦家之(闕)能制(闕)復王(闕)建(闕)言而理此¶ 
皐之忠勳斯(闕)檢校司徒兼中(闕)等使宜(闕)書蓋詳諸家¶ 
諜矣。茲所(闕)茂勳紀威績刻(闕)臣其詞曰。(闕)鴻烈尊主以¶ 
忠。持危以節。(闕)時之傑。我有(闕)惟(闕)遐(闕)及此小康。實扙¶ 
忠賢。撫綏(闕)吾事惟臣(闕)西(闕)惟一(闕)前聞異時同致。保¶ 
族承家。(闕)苟能建績。功曰不朽。(闕)忠之(闕)文武之全才道¶ 
(闕)實維時傑純誠(闕)於(闕)宜刻金石。用表忠勳。(闕)股肱(闕)¶ 
念忠賢存於夢寐。(闕)諒當體予(闕)¶ 

* 順宗皇帝¶ 
:PROPERTIES:
:PERSID: QTWAUT0010
:END:
<pb:KR4h0168_NKFB_0055-22b>

帝諱誦。德宗長子。上元二年生。始封宣城郡王。大歷十四¶ 
年六月進封宣王。十二月立為皇太子。貞元二十一年正¶ 
月即位。七月。以疾令皇太子監國。八月。傳位皇太子。元和¶ 
元年正月。上尊號曰應乾聖壽太上皇。是月崩。年四十六。¶ 
諡曰至德大聖大安孝皇帝。廟號順宗。大中三年。加諡至¶ 
德宏道大聖大安孝皇帝。¶ 

** 授韋執誼尚書左丞平章事制¶ 
:PROPERTIES:
:TITID: QTWTIT02023
:PERSID: QTWAUT0010
:END:

宰相之職。寅亮緝熙。導陰陽之和。賛天地之化。裁成百揆。¶ 
總領庶官。非道契時中。識通理本。則何以敷暢皇極。阜安¶ 
<pb:KR4h0168_NKFB_0055-23a>
羣黎。朕以眇身。嗣守丕業。思立人紀。以承天休。其代予言。¶ 
允屬良弼。朝議郎守吏部郎中騎都尉賜緋魚袋韋執誼。¶ 
孝友忠肅。自誠而明。茂實本於宗師。英華發於事業。久參¶ 
內署。動直靜專。累踐中臺。職修事舉。克有公望。冠於羣倫。¶ 
以予沖人。恭默思道。是用命爾。納誨弼違。必能行四方之¶ 
風。成天下之務。祗服乃職。厥惟欽哉。可守尚書左丞同中¶ 
書門下平章事。賜紫金魚袋。¶ 

** 授杜佑諸道鹽鐵等使制¶ 
:PROPERTIES:
:TITID: QTWTIT02024
:PERSID: QTWAUT0010
:END:

周制國用。委於冢卿。漢調軍食。資於相府。必由中以制外。¶ 
<pb:KR4h0168_NKFB_0055-23b>
則政一而事行。所以阜安兆人。平均九賦。弼成富庶之教。¶ 
馴致雍熙之化。實仗兀老。佐予經邦。銀青光祿大夫檢校¶ 
司空同中書門下侍郎平章事充太清宮使上柱國扶風¶ 
郡開國公食邑三千戶杜佑。體資易直。德合宏大。事君以¶ 
道。修己以誠。寅亮先朝。毗賛盛業。秉忠直之大節。備文武¶ 
之全才。保乂朕躬。載申啟沃。發揮政本。開導化源。謨明緝¶ 
熙。三事允理。必能綜領經制。變而通之。權貨幣之宜。成軍¶ 
國之務。外均庶土。內贍中邦。俾予一人。恭己而理。宏敷五¶ 
典。式協於中。可檢校司徒充度支及諸道鹽鐵轉運等使。¶ 

<pb:KR4h0168_NKFB_0055-24a>
依前同中書門下平章事太清宮使散官。餘如故。主者施¶ 
行。¶ 

** 授撫王紘河東節度使制¶ 
:PROPERTIES:
:TITID: QTWTIT02025
:PERSID: QTWAUT0010
:END:

門下。肇自周漢。至於國朝。莫不建立親賢。以為藩衞。擇茲¶ 
賢哲。撫鎮北門。舉是彞章。式協公議。撫王紘。智量端平。體¶ 
識沈遠。毓德早聞於詩禮。成器可比於珪璋。居然岐嶷之¶ 
姿。雅有信厚之譽。是宜獎其令美。授以旌旄。況全晉雄藩。¶ 
興王故地。屏護狄塞。統制甲兵。撫循繄將領之才。居守藉¶ 
公侯之重。一昨師徒擾叛。帥令不遵。用爾遙臨。以綏其衆。¶ 
<pb:KR4h0168_NKFB_0055-24b>
爾宜持嚴而務恕。約法而推誠。戒之慎之。載揚丕績。可開¶ 
府儀同三司充河東節度觀察處置等使兼太原尹北都¶ 
留守。封如故。主者施行。¶ 

** 封皇太子大男寧平原郡王等制¶ 
:PROPERTIES:
:TITID: QTWTIT02026
:PERSID: QTWAUT0010
:END:

王者嗣統。必上尊祖廟。中立人紀。下及孫謀。所以光賛鴻¶ 
猷。發揮大典者也。皇太子大男寧等。溫敏茂淑。依仁游藝。¶ 
齠齔之歲。自降其心。詩書之言。夙盈於耳。朕初建儲兩。永¶ 
固宗祧。既當知子之明。彌稱抱孫之慰。是用依方建邑。籍¶ 
土䟽疆。俾奉邦家。式崇藩屏。本支百代。冀邁於周詩。子弟¶ 
<pb:KR4h0168_NKFB_0055-25a>
畢封。更高於漢室。於戲。承紫極之慶。稟青宮之訓。惟師友¶ 
是敬。惟忠孝是憑。以樂善為心。好賢為德。古有成範。爾其¶ 
欽哉。¶ 

** 授范希朝神策軍節度使制¶ 
:PROPERTIES:
:TITID: QTWTIT02027
:PERSID: QTWAUT0010
:END:

門下。古之命將帥。修封疆。在於整軍。非以耀武。故繕理亭¶ 
障。訓齊車徒。以申國威。以固王略。非誠節茂著。無以分統¶ 
六師。非勳績彰明。無以並護諸將。副茲重任。實在忠賢。特¶ 
進檢校右僕射右金吾衞大將軍充右街使成紀男范希¶ 
朝。有貞臣之節。有良將之風。識達武經。學綜兵要。臨事能¶ 
<pb:KR4h0168_NKFB_0055-25b>
斷。好謀而成。嘗領元戎。鎮於朔野。控河上之塞。拒漢南之¶ 
庭。修其政刑。諭以威德。士吏向化。裔夷綏懷。入覲京師。策¶ 
勳王府。洎司警衞。禁旅增嚴。直道彌彰。嘉庸益茂。固可以¶ 
總統北落。節制西陲。成魏絳和戎之勳。振晁錯備邊之策。¶ 
俾異俗率化。穡人成功。師乘以和。烽無警。懋建丕績。時¶ 
乃之休。可開府儀同三司檢校左僕射兼右神策軍京西¶ 
諸城鎮行營兵馬節度使如故。¶ 

** 授杜黃裳門下侍郎袁滋中書侍郎並平章事制¶ 
:PROPERTIES:
:TITID: QTWTIT02028
:PERSID: QTWAUT0010
:END:

輔弼股肱之臣。所與共成天功。左右邦理者也。朕承至尊¶ 
<pb:KR4h0168_NKFB_0055-26a>
之重。居羣后之上。夙興寅畏。不敢康寧。思所以統天人之¶ 
和。彰祖宗之烈。以行四方之政。以遂萬物之宜。敷求哲人。¶ 
以輔台德。銀青光祿大夫守太常卿充禮儀使上柱國鄭¶ 
縣開國公杜黃裳。宏深易。資博厚之德。朝議郎檢校左¶ 
散騎常侍兼左金吾大將軍充左街使雲騎尉賜紫金魚¶ 
袋袁滋。沖茂精微。體誠明之性。咸以器業閎茂。服在大僚。¶ 
祗事先朝。克荷休命。識達道奧。文為國經。固可以儀刑具¶ 
僚。參綜庶務。寅亮天下。毗予一人。罔不同心。以輔乃辟。黃¶ 
裳可門下侍郎平章事。滋可中書侍郎平章事。¶ 
<pb:KR4h0168_NKFB_0055-26b>

** 罷鄭珣瑜高郢平章事制¶ 
:PROPERTIES:
:TITID: QTWTIT02029
:PERSID: QTWAUT0010
:END:

朕承天眷命。獲主兆人。思致邕熙。用康區夏。布和緝化。屬¶ 
在輔臣。所謂適宜。實為通典。銀青光祿大夫守吏部尚書¶ 
平章事上柱國鄭珣瑜銀青光祿大夫守刑部尚書平章¶ 
事上柱國高郢等。咸以忠靖。累更班列。秉彞廉慎。植操貞¶ 
常。自參輔中樞。皆能勵節。祗勤庶務。夙夜惟寅。歲月滋深。¶ 
嬰纏疾恙。衮職有闕。無以彌綸。況銓綜為選士之本。刑法¶ 
乃生人之命。俾從專掌。以盡至公。宜輟台司。副予所委。珣¶ 
瑜可吏部尚書。郢可刑部尚書。¶ 

<pb:KR4h0168_NKFB_0055-27a>

** 封欽王等詔¶ 
:PROPERTIES:
:TITID: QTWTIT02030
:PERSID: QTWAUT0010
:END:

王者之制。子弟畢封。所以固藩輔而重社稷。古今之通義¶ 
也。第十弟諤等。寬忠厚。生知孝敬。行皆由禮。志不違仁。¶ 
樂善本於性情。好賢宗於師傅。朕承天之序。稽古展親。宜¶ 
舉徽章。俾開土宇。第十弟諤封欽王。第十一弟諴封珍王。¶ 
男建康郡王渙封郯王。改名經。洋川郡王沔封均王。改名¶ 
緯。臨淮郡王洵封淑王。改名縱。宏農郡王浼封莒王。改名¶ 
紓。漢東郡王泳封密王。改名綢。晉陵郡王湜封郇王。改名¶ 
綜。高平郡王淑封邵王。改名約。雲安郡王滋封宋王。改名¶ 
<pb:KR4h0168_NKFB_0055-27b>
結。宣城郡王淮封冀王。改名絿。德陽郡王湑封和王。改名¶ 
綺。河東郡王浥封福王。改名綰。洛交郡王況封珍王。改名¶ 
繕。第十三男絢封衡王。十四男纁封會王。十七男紘封撫¶ 
王。十八男緄封岳王。十九男紳封袁王。二十男綸封桂王。¶ 
二十一男綽封翼王。¶ 

** 放免積欠詔¶ 
:PROPERTIES:
:TITID: QTWTIT02031
:PERSID: QTWAUT0010
:END:

朕君臨寰海。子育兆人。思欲阜其財求。俾遂生殖。然後導¶ 
之以禮樂。齊之以政刑。興廉讓之風。洽和平之理。而比聞¶ 
官司之內。尚有逋懸。每念黎蒸。用深憂軫。永言勤恤。宜有¶ 
<pb:KR4h0168_NKFB_0055-28a>
蠲除。其莊宅使從興元元年至貞元二十年十月三十日¶ 
巳前。畿內及諸州府莊宅店鋪車坊園磑零地等。所有百¶ 
姓及諸色人。應欠租課斛㪷見錢絁絲草等。共五十二萬¶ 
餘。並放免。朕方與人休息。致之富壽。物有不得其所。事有¶ 
可利於人。寤寐求思。予無所愛。宜加曉示。令悉朕懷。¶ 

** 命皇太子攝位詔¶ 
:PROPERTIES:
:TITID: QTWTIT02032
:PERSID: QTWAUT0010
:END:

朕承九聖之烈。荷萬邦之重。顧以寡德。涉道未明。虔恭畏¶ 
懼。不克祗荷。常恐上墜祖宗之訓。下貽卿士之憂。夙夜祗¶ 
勤。如臨淵谷。而積疢未復。至於經時。怡神保和。嘗所不暇。¶ 
<pb:KR4h0168_NKFB_0055-28b>
永惟四方之大。萬物之殷。不躬不親。慮有曠廢。加以山陵¶ 
有日。霖潦踰旬。是用儆於朕心。思答天戒。其軍國政事。宜¶ 
權令皇太子純勾當。百辟羣后。中外庶僚。悉心輔翼。同厎¶ 
於理。宣布朕意。咸所知聞。¶ 

** 遺誥¶ 
:PROPERTIES:
:TITID: QTWTIT02033
:PERSID: QTWAUT0010
:END:

朕聞生死者物之大歸。修短者人之常分。古先哲王。明於¶ 
至道莫不知其終以存義。順其變以節哀。故存者不至於¶ 
傷生。逝者不至於甚痛。謂之達理。以貫通喪。頃在弱齡。即¶ 
敦清淨。逮於近歲。又嬰沈痼。嘗亦親政。益倦於勤。以皇帝¶ 
<pb:KR4h0168_NKFB_0055-29a>
天資仁孝。日躋聖敬。爰釋重負。委之康濟。而能內睦於九¶ 
族。外勤於萬幾。問寢益嚴。視膳無曠。推此至德。以安庶邦。¶ 
朕之知子。無愧天下。今厥疾大漸。不寤不興。付託得人。顧¶ 
復何恨。四海兆庶。亦奚所哀。但聖人大孝。存乎善繼。樞機¶ 
之重。軍國之殷。纉而承之。不可暫闕。以日易月。抑惟舊章。¶ 
皇帝宜三日而聽政。十三日小祥。二十五日大祥。二十七¶ 
日釋服。方鎮牧岳。不得離任赴哀。天下吏人。誥至後出臨。¶ 
三日皆釋服。無禁嫁娶祠祀飲酒食肉。宮中當臨者。朝晡¶ 
各十五舉音。非臨時。禁無得擅哭。釋服之後。無禁舉樂。他¶ 
<pb:KR4h0168_NKFB_0055-29b>
不載誥中。皆以類從事。伏以崇陵仙寢。復土纔旋。甸邑疲¶ 
人。休功未幾。今又重勞營奉。朕所哀矜。況漢魏二文。皆著¶ 
遺令。永言景行。常志夙心。其山陵制度。務從儉約。並不得¶ 
金銀錦綵為飾。朕寢疾歲久。以至彌留。醫藥伎術之人。夙¶ 
夜無懈。念其盡瘁。頗謂極誠。必在優容。務令得所。百辟卿¶ 
士。宣力盡忠。克申送往之哀。宜展事居之禮。布告天下。明¶ 
知朕懷。¶ 

** 崇陵優勞德音¶ 
:PROPERTIES:
:TITID: QTWTIT02034
:PERSID: QTWAUT0010
:END:

朕以寡昧。嗣膺大業。永惟列祖之德。肅奉山園之重。夕惕¶ 
<pb:KR4h0168_NKFB_0055-30a>
若厲。懼有缺遺。賴一二元臣。公卿庶士。叶乃心力。克申典¶ 
禮。今九虞既畢。永慕惟深。爰奉疇勞之義。差其異數之命。¶ 
山陵使杜佑若子若孫。與一人五品正員官。禮儀使杜黃¶ 
裳特加一階。與一子六品官。副使李鄘按行山陵地副使¶ 
李扞賜一級。各與一子官。鹵簿使鄭雲達與一子出身。儀¶ 
仗使舁梓宮官各賜爵一階。邑爵掌優賜有差。三京元高¶ 
陵高陽縣人夫。寒凍近道。鄰村坊市。屋宇什物田苗被毀¶ 
損。並近陵百姓。偏有使役。委京兆府勘覆聞奏。挽郎挽士。¶ 
量加優恤。甸內百姓奉山陵。秋冬滯雨。供應疲弊。所配折¶ 
<pb:KR4h0168_NKFB_0055-30b>
納和糴並停。¶ 

** 冊廣陵郡王為皇太子文¶ 
:PROPERTIES:
:TITID: QTWTIT02035
:PERSID: QTWAUT0010
:END:

維貞元二十一年歲次乙酉四月庚子朔九日戊申。皇帝¶ 
若曰。建儲貳者。必歸於上嗣。固邦本者。允屬於元良。咨爾¶ 
元子廣陵郡王純。幼挺岐嶷。長標恂淑。佩詩禮之明訓。稟¶ 
忠孝之宏規。居常保謙。動必循道。識達刑政。器含溫文。愛¶ 
敬奉於君親。仁德聞於兆庶。神祗龜筮。罔不協從。是用命¶ 
爾為皇太子。於戲。惟我烈祖之有天下也。功格於上帝。祚¶ 
流於無窮。光纉洪緒。逮予十葉。虔恭寅畏。日慎一日。付爾¶ 
<pb:KR4h0168_NKFB_0055-31a>
以承祧之重。勵爾以主鬯之勤。以貞萬國之心。以揚三善¶ 
之德。爾其尊師重傅。親賢遠佞。非道勿履。非禮勿行。對越¶ 
天地之耿光。丕承祖宗之休烈。可不慎歟。¶ 

** 皇太子即位冊文¶ 
:PROPERTIES:
:TITID: QTWTIT02036
:PERSID: QTWAUT0010
:END:

維永貞元年歲次乙酉八月丁酉朔九日乙巳。太上皇若¶ 
曰。咨爾皇太子純。惟皇上帝降休於我家。用集大命。克綏¶ 
厥猷。惟后祗率大典。茲惟艱哉。朕承累聖休德。膺守邦之¶ 
重。不蒙天佑。降疾在躬。上不能昭事郊丘。祗見烈祖。下不¶ 
能臨視庶政。保綏兆人。是用命爾當位嗣統。宜陟元后。代¶ 
<pb:KR4h0168_NKFB_0055-31b>
予憂勤。今遣使檢校司徒平章事杜佑副使門下侍郎平¶ 
章事杜黃裳持節冊命。於戲。爾有光大之德。敷於萬邦。爾¶ 
有仁孝之誠。刑於九族。慈和寬。克享天心。元符不可以¶ 
固違。明命不可以不畏。爾惟察納忠直。子惠困窮。咨於正¶ 
言。慎乃儉德。臨庶官以敬。哀庶獄以情。允執其中。無忝我¶ 
祖宗之丕訓。¶ 

** 即位赦文¶ 
:PROPERTIES:
:TITID: QTWTIT02037
:PERSID: QTWAUT0010
:END:

朕纂承天序。嗣守鴻業。以不敏不明。託於萬國兆人之上。¶ 
永惟高祖太宗肇造區夏。列聖休德。洽於人心。肆惟寡昧。¶ 

<pb:KR4h0168_NKFB_0055-32a>
膺受多福。大懼不克負荷。為宗廟羞。若涉大川。罔知攸濟。¶ 
思與羣公卿士。方伯連帥。祗若丕訓。惟懷永圖。內熙庶績。¶ 
外宏至化。以弼予理。臻於大中。俾懷生之類。各遂其性。咸¶ 
得自新。導迎休和。蕩滌瑕累。可大赦天下。自貞元二十一¶ 
年二月二十四日昧爽巳前。大辟罪巳下。罪無輕重。巳發¶ 
覺未發覺。巳結正未結正。繫囚見徒常赦所不原者。咸赦¶ 
除之。左降官量移近處。如復資者。任依常調赴選。如有親¶ 
故在上都。任於所司陳狀。便與處分。別勅因責授降資正¶ 
員官者。亦與追改。亡官失爵放歸不齒者。量加收敘。流人¶ 
<pb:KR4h0168_NKFB_0055-32b>
放還。僧尼道士移隸者。罪人巳亡歿。家口未許歸者。一切¶ 
放歸。如自情願住者。勿抑令歸。如先有勅云縱逢恩赦不¶ 
在放還之限者。及別勅安置者。並宜放還。其安置之人。五¶ 
品巳上奏待進止。左降官及流人亡歿。有官者各還本官。¶ 
今日巳前痕累禁錮。及反逆緣坐。一切並與洗滌。應緣山¶ 
陵制度。及喪儀禮物。博詢可否。務遵禮度。必誠必信。副朕¶ 
衷懷。橋道置頓。並以內庫錢充。諸有費用。先給工價。仍以¶ 
見錢。更不折物。不得輒令科配。天下百姓。應欠貞元二十¶ 
一年二月三十日巳前榷酒。及兩稅錢物。諸色逋懸。一物¶ 
<pb:KR4h0168_NKFB_0055-33a>
巳上。一切放免。京畿諸縣。應今年秋夏青苗錢。並宜放免。¶ 
天下諸州府。應須夫役車牛驢馬脚價之類。並以兩稅錢¶ 
自備。不得別有科配。仍並依兩稅元勅處分。仍永為常式。¶ 
不得擅有諸色榷稅。常貢外不得別進錢物。金銀器皿奇¶ 
文異錦雕文刻鏤之類。若已發在路者。並納左藏庫。清淨¶ 
者理國之本。恭儉者修己之端。朕臨御萬邦。方宏此道。苟¶ 
可濟物。予何愛焉。宮掖之中。宜先省約。其後宮細人子弟¶ 
音聲人等。並宜放歸。親族應緣宮市。並出正文帖。仍依時¶ 
價買賣。不得侵擾百姓。所緣宮中要妳母。並取食糧戶充¶ 
<pb:KR4h0168_NKFB_0055-33b>
稅。不得科配寺觀。諸軍先擒吐蕃生口配在諸處者。宜資¶ 
給放還本國。天下官吏。應行鞭捶。本罪不致死者。假以責¶ 
情。致令殞斃。每念致此。良增惻然。宜切加察訪。內外文武¶ 
見任及致仕官並諸道將士等。賜爵加階賜勳有差。二王¶ 
三恪襃聖侯各與一子官。大長公主嗣王等。各與一子官¶ 
及出身有差。宗子中有才用者。委宗正卿以名聞。量才敘¶ 
用。皇五等巳上親。賜爵加階有差。陪位者年十五巳上。並¶ 
放出身。武德巳來配享功臣。及張巡許遠南霽雲顏杲卿¶ 
顏真卿等子孫中。各與一人正員官。故尚父子儀贈太師¶ 
<pb:KR4h0168_NKFB_0055-34a>
晟太尉秀實子孫中。各與一人正員五品官。及諸州府長¶ 
官及京常參官父見在未有官者。並與五品致仕官及階。¶ 
父歿母存者與邑號。父母亡歿。量與追贈。陝州元從寶應¶ 
功臣興元元從奉天定難功臣。賜爵勳有差。亡歿者與追¶ 
贈。中書門下節度使東都留守度支鹽鐵等使。京兆尹觀¶ 
察招討等使。及神策神威金吾六軍將軍大將軍英武威¶ 
遠鎮國軍使隴右經略軍使節度留後。各與一子官有差。¶ 
其神策神威六軍將軍大將軍英武軍等使。並與加官。神¶ 
策神威六軍英武威遠營左右金吾。及皇城將士。及緣御¶ 
<pb:KR4h0168_NKFB_0055-34b>
樓立仗將士等。賜物及爵階有差。應東宮官及侍讀侍書¶ 
教授。在正月二十六日巳前者。國初巳來職掌行事。及冊¶ 
命官授顧命撰制詔。修冊文並寫制詔官等。賜爵加階¶ 
勳進改有差。蕃官等共賜物一千八百七十匹。義武軍節¶ 
度使下官健在城立仗。共賜物三千八百四十五匹。立仗¶ 
將士將量加改轉。內侍省及內坊宮正諸道進奏院及奏¶ 
事官。賜爵階勳有差。內外五品巳上文官。及臺省常參官。¶ 
宜至四考滿與改轉。中外遞遷。量才敘用。其中政績尤異¶ 
須甄升者。不在此限。常參官及諸州刺史。有先得替及假¶ 
<pb:KR4h0168_NKFB_0055-35a>
百日經喪去官未授官者。並即與進擬。百司及在城諸司。¶ 
息利本錢。徵放多年。積成深弊。內外官科錢職田等。厚薄¶ 
不均。兩稅及諸色榷稅。錢物重輕。須有損益。並宜委中書¶ 
門下與逐司商量。具利害條件以聞。不得擅有閉糴。禁錢¶ 
務令通濟。諸色人中。有才識兼茂。明於體用者。經術精深。¶ 
可為師法者。達於吏理。可使從政者。宜委常參官各舉所¶ 
知。其在外者。長吏宜精加訪擇。具以名聞。仍優禮發遣。朕¶ 
當詢事考言。審其才實。如無人論薦者。即任自詣闕。應內¶ 
外官及諸色人。任上封事。極言時政得失。有可觀者。別當¶ 
<pb:KR4h0168_NKFB_0055-35b>
甄獎。百姓九十巳上。版授及賜各有差。仍令官吏就家存¶ 
問。順孫孝子。義夫節婦。旌表門閭。重加優恤。¶ 

