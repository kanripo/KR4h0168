#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0331-23a> 
#+PROPERTY: JUAN 0332
欽定全唐文卷三百三十二¶ 

<pb:NFKB_QTW_p0332-01a>

* 郭子儀¶ 
:PROPERTIES:
:PERSID: QTWAUT0618
:END:

子儀字子儀。華州鄭縣人。以武舉異等補左衞長史。累遷¶
朔方節度右兵馬使。安祿山反。進衞尉卿兼靈武郡太守。¶
充朔方節度。以本軍東討。以功加御史大夫。肅宗即位。拜¶
兵部尚書同中書門下平章事。至德二載進司空。充關內¶
河東副元帥。兩京平。加司徒。封代國公。上元三年進封汾¶
陽郡王。廣德元年賜鐵券。圖形淩煙閣。德宗立。攝冡宰。賜¶
號尚父。進位太尉中書令。建中二年薨。年八十五。贈太師。¶
<pb:NFKB_QTW_p0332-01b>
諡忠武。¶ 

** 請宣示儉德表¶ 
:PROPERTIES:
:TITID: QTWTIT07169
:PERSID: QTWAUT0618
:END:

臣聞古先哲王。莫不崇儉以阜時。戒奢以敦本。勤以樹善。¶
利在化淳。伏惟乾元大聖光天文武孝感皇帝陛下纘成¶
盛業。備歷諸艱。功存造化。澤被甿俗。至於服用之飾。聲樂¶
之娛。宜有所增加。以彰聖德。今月十六日。臣等伏蒙天恩。¶
幸霑內宴。切見後庭伎樂。其數非多。衣製儉薄。頗為逼下。¶
顧無麗綺之玩。是行質素之風。恭惟睿慈。允臻於道。昔漢¶
文念中人之產。晉武焚外國之裘。皆抑止於有餘。匪謙讓¶ 
<pb:NFKB_QTW_p0332-02a>
於當分。以今比古。無德而稱。況聖作物覩。著自格言。上行¶
下效。存以理體。陛下以農桑未乂。軍務猶虞。思維富教之¶
繇。率先儉約之化。康寧之福。莫尚於此。臣等備位宰臣。職¶
當毗贊。恐聖烈無紀。臣下未知。請編之史策。宣示中外。¶ 

** 請改元立號表¶ 
:PROPERTIES:
:TITID: QTWTIT07170
:PERSID: QTWAUT0618
:END:

臣聞功莫大於締搆乾坤。孝莫先於纘承社稷。伏惟皇帝¶
陛下繼述冠於周武。中興邁於漢光。曩者巨逆慢天。中原¶
失序。生人罹厥角之禍。皇運甚綴旒之危。陛下親討元凶。¶
指麾戎旅。尊先帝於靈武。返上皇於巴蜀。以一旅而歸定¶
<pb:NFKB_QTW_p0332-02b>
二京。不再周而克寧九廟。是陛下締搆之功也。及乎先帝¶
厭代。姦臣窺國。懷躡足之變。搆無將之端。陛下隳將成之¶
禍胎。挫已就之凶計。申大義而誅呂。全至公而嗣文。日月¶
蝕而重明。寰宇傾而再定。陛下纘承之孝也。臣伏以古先¶
帝王。繼體踐祚者。年踰則改元。創業垂統者。功成則上號。¶
陛下頃以先帝梓宮。象設猶在。橋山石室。弓劒未藏。固違¶
體天之典。將申寧戚之義。孝思之至。又何加焉。今二聖靈¶
輴。永安陵寢。萬方黎庶。悉夢華胥。聖人之哀榮畢矣。帝王¶
之功業成矣。宜其大崇徽號。允㣥臣禺然之望。惟新正朔。¶ 

<pb:NFKB_QTW_p0332-03a>

覃四海莫大之澤。伏願降明詔。下有司。許臣等徵三代之¶
故事。考百王之通典。改元立號。革故鼎新。懸之無窮。倬映¶
千古。臣子儀等與㣥臣萬姓不勝懇請大願之至。¶ 

** 上尊號表¶ 
:PROPERTIES:
:TITID: QTWTIT07171
:PERSID: QTWAUT0618
:END:

陛下昔在藩邸。及登儲闈。聰明徇齊。齋肅端冕。遇闕則下。¶
入廟必趨。及乎著代成人。繼明踐祚。聖資天縱。神化日新。¶
學貫九流。觀書過於乙夜。文高五始。逸興麗於秋風。此則¶
陛下明昭之文德也。頃者凶羯亂常。彞倫失敘。陛下親總¶
<pb:NFKB_QTW_p0332-03b>
戎旅。誅討元凶。掩慶緒於雒陽。斬朝義於河朔。罷三司而¶
復其位職。人懷莫大之恩。收兩京而不問脅從。國賀非常¶
之澤。洎先帝大漸。凶臣伺釁。陛下釋服即戎。提戈清難。九¶
重遘慝。王室危於綴旒。百姓不知。天下安於山嶽。此則陛¶
下安難之武功也。若夫心遊繫象之表。理絕名言之外。聖¶
斷沈遠。同陰陽之不測。睿謨鉤深。與鬼神而爭奧。休氣潛¶
盈。草木化為禎祥。淳風遠覃。蠻夷效其獻貢。加以明並日¶
月。德參乾坤。風雨應時。自有雍熙之兆。魚鼈咸若。更登仁¶
壽之期。此則陛下莫大之至聖也。至於色養盡心。慎終追¶
遠。問安內侍。豈一日而忘朝。視膳宰夫。知再飯而方退。及¶ 
<pb:NFKB_QTW_p0332-04a>
乎三聖違代。九域侵臨。至性自天。哀容觸地。門外之理。權¶
依易月之期。從心之喪。實履終天之痛。財傾象設。力竭山¶
陵。莫不德通於神明。哀感於天地。故得役徒百萬之衆。皆¶
曰子來。送終三十餘日。曾無塗潦。此則陛下感通之至孝¶
也。若乃神告聖運。天呈寶符。陛下登極之辰。泗水見其五¶
璧。天兵滅虜之日。黃河清於千里。神烏白雀之祥。填林溢¶
囿。卿雲甘露之瑞。歲至月書。此皆靈貺昭告休期之大應¶
也。且夫允恭濬哲。有軒轅戰伐之功焉。德合乾坤。有伏羲¶
尊聖之業焉。降天休。呈地寶。有夏禹元珪之感焉。經天緯¶
<pb:NFKB_QTW_p0332-04b>
地之謂文。立極中興之謂武。變化無方之謂聖。精誠上通¶
之謂孝。降天和騰地氣生無期出無盡之謂寶。文以昭之。¶
武以定之。聖以成之。孝以通之。寶以應之。夫然後可以充¶
天地之洪名。崇帝王之大號。故臣等犯冒萬死。奉上寶應¶
元聖文武孝皇帝尊號。伏願陛下祇膺景命。對越神祇。應¶
天理人。光膺大典。臣等謹當撰吉日。修禮容。設九賓。覿㣥¶
后。昭告列聖。清廟展黃琮之儀。有事昊穹。圜丘陳蒼璧之¶
禮。臣子儀等與㣥臣百姓不勝大慶。謹上尊號以聞。¶ 

** 上章敬皇后諡表¶ 
:PROPERTIES:
:TITID: QTWTIT07172
:PERSID: QTWAUT0618
:END:

<pb:NFKB_QTW_p0332-05a>

儷宸極者。允歸於淑德。諡徽號者。必副於鴻名。當履運而¶
承天。則因心而追往。此先王之明訓。聖人之茂典也。伏惟¶
先太后圓精挺質。方祇稟秀。禎符協於四星。典禮敦於萬¶
國。得元和之正氣。韞霄漢之清英。顧史求箴。道先於壼則。¶
撝謙率禮。教備於中闈。太陰無昊朓之徵。丙殿有祝延之¶
慶。尊敬師傅。佩服禮經。勤於蘋藻之薦。罔貴珩璜之飾。徽¶
音允穆。嘉慶聿彰。憲度輔佐之勞。緝熙元默之化。足以光¶
昭宗祀。作配紫微。豈騶虞之風。行於江漢之域。葛覃之詠。¶
<pb:NFKB_QTW_p0332-05b>
起自岐陽之下。爰膺歷數。作啟聖明。大拯艱難。永清夷夏。¶
雖復文母成周王之業。慶都誕帝堯之聖。異代同符。彼多¶
慚德。昊蒼不弔。聖善長違。當圓魄之成。玉英早落。有坤儀¶
之美。象服未加。悲懷於先遠之辰。感動於易名之日。伏以¶
山陵貞兆。良吉有期。虞祔之儀。式資配享。率由故實。敬奉¶
嘉名。謹按諡法。敬慎高明曰章。法度明大曰章。夙興夜寐¶
曰敬。齊莊中正曰敬。敢遵先典。仰圖懿德。謹上尊諡曰章¶
敬皇后。¶ 

** 讓加太尉表¶ 
:PROPERTIES:
:TITID: QTWTIT07173
:PERSID: QTWAUT0618
:END:

伏以太尉職雄任重。竊憂非據。輒敢上聞。今日開府敬令¶ 
<pb:NFKB_QTW_p0332-06a>
琬至。伏奉墨詔。不蒙允許。仰觀聖旨。惶駭失圖。臣疇昔之¶
分。早知止足。今茲累請。竊懼滿盈。義實由衷。事非矯飾。志¶
之所至。敢不盡言。自兵亂以來。紀綱寖壞。時多躁競。俗少¶
廉隅。德薄而位尊。功微而賞厚。實繁有衆。不可殫論。臣每¶
見之。深以為念。昔范宣子讓。其下皆讓。欒黶為汰。不敢違¶
也。臣誠薄劣。竊慕古人。務欲以身率先。大變浮俗。是用勤¶
勤懇懇。願罷此官。庶禮讓興行。由臣而致也。臣位為上相。¶
爵為真王。參啟沃之謀。受腹心之寄。恩榮已極。功業已成。¶
尋合乞骸。保全餘齒。但以寇讎在近。家國未安。臣子之心。¶
<pb:NFKB_QTW_p0332-06b>
不敢寧處。苟西戎既敘。懷恩就擒。疇昔官爵。誓無所受。必¶
當追蹤范蠡。繼迹留侯。臣之鄙懷。切在於此。伏願察臣愚¶
款。炤臣血誠。遠降德音。俯停新命。上以廣聖明德讓之美。¶
下以免微臣無極之災。畢力捐軀。萬死無恨。¶ 

** 讓太尉第二表¶ 
:PROPERTIES:
:TITID: QTWTIT07174
:PERSID: QTWAUT0618
:END:

累上封章。固辭新命。未蒙亮察。猥見裦崇。應繇臣性分愚¶
魯。言辭蹇訥。不足以遠迴天聽。上感宸衷。伏念兢惶。心魂¶
若失。臣備位將相。於今十年。嘗願竭力奉公。以身格物。宏¶
簡退之化。移躁競之風。不使食浮於人。賞僭於德。區區之¶ 
<pb:NFKB_QTW_p0332-07a>
志。實在於斯。今臣受命徂征。不越畿甸。顧惟勤效。尚未梟¶
夷。論功則毫髮未聞。議賞則邱山已重。而舊官秩外。更授¶
崇班。忝曰秉鈞。將何率下。實恐浮薄之輩。從茲寖甚。禮讓¶
之道。不復興行。在臣微軀。胡顏自處。臣歷觀古今。備見否¶
藏。貴而能降者。盡獲保全。進而忘退者。卒遇傾覆。臣深知¶
此理。安敢貪榮。所以抵冒威嚴。昧死陳讓。陛下雲雨之施。¶
既以光寵其始。亭育之恩。豈不保持其末。所冀免臣橫死。¶
錫臣餘年。碎首為請。期於必遂。¶ 

** 讓加尚書令表¶ 
:PROPERTIES:
:TITID: QTWTIT07175
:PERSID: QTWAUT0618
:END:
¶
<pb:NFKB_QTW_p0332-07b>

伏奉廣德二年十二月三日制。加臣尚書令。餘並如故。受¶
恩逾量。魂守飛越。臣聞王政之本。繫於中臺。天下所宗。謂¶
之會府。大錄其事。自古攸難。宣五常之教。儀刑百辟。揆六¶
聯之務。阜成兆人。非才則闕。不可濫處。臣以薄劣。素乏行¶
能。逢時擾攘。猥蒙驅策。內參朝政。外總兵權。上不能翼戴¶
三光。下不能糺逖㣥慝。功微賞厚。任重恩深。覆餗之憂。實¶
盈寤寐。臣昨所以固辭太尉。乞保餘年。殊私曲臨。遂見矜¶
許。竊謂陛下已知其願。深察其心。豈意未歷旬時。復延寵¶
命。以臣褊淺。又寡知謀。安可謬職南宮。當茲大任。況太宗¶ 
<pb:NFKB_QTW_p0332-08a>
昔居藩邸。嘗踐此官。累聖相承。曠而不置。皇太子為雍王¶
之日。陛下以其總兵薄伐。平定關東。飲至策勳。再有斯授。¶
豈臣末職。敢亂大倫。德薄位尊。難逃天下之責。負乘致寇。¶
復速神明之誅。伏乞天慈。俯停新命。非惟名器無假。實冀¶
骸骨獲全。在於微誠。皇穹所鑒。¶ 

** 讓尚書令第二表¶ 
:PROPERTIES:
:TITID: QTWTIT07176
:PERSID: QTWAUT0618
:END:

臣伏以尚書令。武德之際。太宗為之。一昨瀝懇上陳。請罷¶
斯職。而陛下未垂亮察。務欲裦崇。區區微誠。益用惶懼。何¶
則。太宗立極之主。聖德在人。自後因廢此官。永代作則。陛¶
<pb:NFKB_QTW_p0332-08b>
下守文繼體。固當奉而行之。豈可猥私老臣。隳厥成式。上¶
掩陛下之德。下貽萬方之非。臣雖至愚。安敢輕受。況久經¶
兵亂。僭賞者多。一人之身。兼官數四。朱紫同色。清濁不分。¶
爛羊之謠。復聞聖代。臣頃觀其弊。思革其源。以逆寇猶存。¶
未敢輕議。今元凶沮敗。計日成擒。中外無虞。妖氛漸息。此¶
陛下作法之際。審官之時。固合始於老臣。化及班列。豈可¶
輕為此舉。以亂國章。國章亂於上。則庶政隳於下。海內之¶
政皆亂。則國家又安得永代而無患哉。陛下苟能從臣之¶
言。俯察誠請。彼貪榮冒進者。亦將各讓其所兼之官。自然¶ 
<pb:NFKB_QTW_p0332-09a>
天下文明。百工式敘。太平之業。可得而復也。臣誠蒙鄙。識¶
昧古今。志之所切。實在於此。¶ 

** 進賜前後詔敕自陳表¶ 
:PROPERTIES:
:TITID: QTWTIT07177
:PERSID: QTWAUT0618
:END:

臣德薄蟬翼。命輕鴻毛。累蒙國恩。猥廁朝列。會天地震盪。¶
中原血戰。臣北至靈武。覲先皇帝。乃舉兵而南。大蒐於岐¶
陽。先帝憂勤宗社。託臣以家國。俾副陛下掃兩京之妖[:#AS-86E4:●]。¶
陛下雄圖丕斷。再造區宇。自後不以臣寡劣。委文武之二¶
柄。外敷邦教。內調鼎餁。是以常許國家之死。實荷日月之¶
明。臣本愚淺。言多詆直。慮此招謗。上瀆冕旒。陛下居高聽¶
<pb:NFKB_QTW_p0332-09b>
卑。察臣不貳。皇天后土。察臣無私。伏以器忌滿盈。日增兢¶
惕。焉敢偷全。久妨賢路。自受恩塞下。制敵行間。東西十年。¶
前後百戰。天寒劒折。濺血霑衣。野宿魂驚。飲冰傷骨。跋涉¶
艱阻。出沒死生。所仗惟天。以至今日。陛下曲垂惠獎。念及¶
勤勞。貽臣詔書一千餘首。聖旨微婉。慰諭綢繆。彰微臣一¶
時之功。成子孫萬代之寶。自靈武河北河南彭原鄜坊河¶
東鳳翔兩京絳州。臣所經行。賜手詔敕書凡二十卷。昧死¶
上進。庶煩聽覽。¶ 

** 請車駕還京奏¶ 
:PROPERTIES:
:TITID: QTWTIT07178
:PERSID: QTWAUT0618
:END:

<pb:NFKB_QTW_p0332-10a>

臣聞雍州之地。古稱天府。右控隴蜀。左扼崤函。前有終南¶
太華之險。後有清渭濁河之固。神明之奧。王者所都。地方¶
數千里。帶甲十餘萬。兵強士勇。雄視八方。有利則出攻。無¶
利則入守。此用武之國。非諸夏所同。秦漢因之。卒成帝業。¶
其後或處之而泰。去之而[●]。前史所書。不唯一姓。及隋氏¶
季末。煬帝南遷。河洛邱墟。兵戈亂起。高祖倡義。亦先入關。¶
惟能翦滅姦雄。底定區宇。以至於太宗高宗之盛。中宗元¶
宗之明。多在秦川。鮮居東洛。間者羯胡構亂。九服分崩。河¶
<pb:NFKB_QTW_p0332-10b>
北河南。盡從逆命。然而先帝仗朔方之衆。慶緒奔[●]。陛下¶
藉西土之師。朝義就戮。豈唯天道助順。抑亦地形使然。此¶
陛下所知。非臣飾說。近因吐蕃淩逼。鑾駕東巡。蓋以六軍¶
之兵。素非精練。皆市肆屠沽之人。務挂虛名。苟避征賦。及¶
驅以就戰。百無一堪。亦有潛輸貨財。因以求免。又中官掩¶
蔽。庶政多荒。遂令陛下振蕩不安。退居陝服。斯蓋關於委¶
任失所。豈可謂秦地非良者哉。今道路云云。不知信否。咸¶
謂陛下已有成命。將幸洛都。臣熟思其端。未見其利。夫以¶
東周之地。久陷賊中。宮室焚燒。十不存一。百曹荒廢。曾無¶
尺椽。中間畿內。不滿千戶。井邑榛棘。豺狼所嗥。既乏軍儲。¶ 

<pb:NFKB_QTW_p0332-11a>

又鮮人力。東至鄭汴。達於徐方。北自覃懷。經於相土。人煙¶
斷絕。千里蕭條。將何以奉萬乘之牲餼。供百官之次舍。矧¶
其土地狹阨。纔數百里間。東有成皋。南有二室。險不足恃。¶
適為戰場。陛下奈何棄久安之勢。從至危之策。忽社稷之¶
計。生天下之心。臣雖至愚。竊為陛下不取。且聖旨所慮。豈¶
不以京畿新遭剽掠。田野空虛。恐糧食不充。國用有闕。以¶
臣所見。深謂不然。昔衞文公小國之君。諸侯之主耳。遭懿¶
公為狄所滅。始廬於曹。衣大布之衣。冠大帛之冠。元年革¶
<pb:NFKB_QTW_p0332-11b>
車三十乘。季年三百乘。卒能恢復舊業。享無疆之休。況明¶
明天子。躬儉節用。苟能黜素餐之吏。去冗食之官。抑豎刁¶
易牙之權。任蘧瑗史鰌之直。薄征弛力。卹隱迨鰥。委諸相¶
以簡賢任能。付老臣以練兵禦侮。則黎元自理。寇盜自平。¶
中興之功。旬月可冀。卜年之期。永無極矣。願時邁順動。迴¶
鑾上都。再造邦家。惟新庶政。奉宗廟以修薦享。謁陵寢以¶
崇孝思。臣雖隕越。死無所恨。¶ 

** 上黑禾奏¶ 
:PROPERTIES:
:TITID: QTWTIT07179
:PERSID: QTWAUT0618
:END:

寧朔縣界荒地。廣十五里。有黑禾穀出遍地。每日側近百¶
姓掃盡。經宿還生。前後可得五六千石。其禾圓實。味甘美。¶ 

<pb:NFKB_QTW_p0332-12a>

臣以為天啟興王。瑞先百穀。故漢稱雨粟。周頌來麰。豈瑞¶
禾自出。家給人足。蓋陛下富教安人。務農敦本。光復社稷。¶
康濟黎元之應也。臣不勝大慶。¶ 

** 論吐蕃書¶ 
:PROPERTIES:
:TITID: QTWTIT07180
:PERSID: QTWAUT0618
:END:

朔方國之北門。西禦犬戎。北虞獫狁。五城相去。三千餘里。¶
開元天寶中。戰士十萬。戰馬三萬。纔敵一隅。自先皇龍飛¶
靈武。戰士從陛下收復兩京。東西南北。曾無寧歲。中年以¶
僕固之役。又經耗散。人[●]三分之二。比於天寶中。有十分¶
<pb:NFKB_QTW_p0332-12b>
之一。今吐蕃充斥。勢強十倍。兼河隴之地。雜羌渾之衆。每¶
歲來寇近郊。以朔方減十倍之軍。當吐蕃加十倍之騎。欲¶
求制勝。豈易為力。近入內地稱四節度。每將盈萬。每賊兼¶
乘數四。臣所統將士。不當賊四分之一。所有征馬。不當賊¶
百分之二。誠合固守。不宜於戰。又得馬璘牒報。賊擬涉渭¶
而南。臣若堅壁。恐犯畿甸。若過畿內。則國人大恐。諸道易¶
搖。外有吐蕃之強。中多易搖之衆。外畏內懼。將何以安。臣¶
伏以陛下廣制勝之術。力非不足。但慮簡練不精。進退未¶
一。時淹師老。地闊勢分。願陛下更詢讜議。慎擇名將。俾之¶
統軍。於諸道各抽精卒。成四五萬。則制勝之道必矣。未可¶ 
<pb:NFKB_QTW_p0332-13a>
失時。臣又料河南河北山南江淮。小鎮數千。大鎮數萬。空¶
耗月餉。曾不習戰。臣請抽赴關右。教之戰陣。則軍聲益振。¶
攻守必全。亦長久之策。臣猥蒙任遇。垂二十年。今齒髮已¶
衰。願避賢路。止足之誠。神明所鑒。¶ 

* 房琯¶ 
:PROPERTIES:
:PERSID: QTWAUT0619
:END:

琯字次律。河南人。以門廕補宏文生。授祕書省校書郎。天¶
寶中累遷憲部侍郎。元宗狩蜀。拜文部尚書同中書門下¶
平章事。加銀青光祿大夫。奉使靈武。冊立肅宗。尋抗疏自¶
請將兵。詔加持節招討西京兼防禦蒲潼兩關兵馬節度¶
<pb:NFKB_QTW_p0332-13b>
等使。遇賊於陳濤斜。敗績。罷為太子少師。還京師。加金紫¶
光祿大夫。封清河郡公。寶應二年拜特進刑部尚書。廣德¶
元年卒。年六十七。贈太尉。¶ 

** 上張燕公書¶ 
:PROPERTIES:
:TITID: QTWTIT07181
:PERSID: QTWAUT0619
:END:

竊惟當今主英臣誠。海平天清。干相國者。更言朝廷之遺¶
闕。黔黎之艱阻。妄矣。琯直以有詞不自明徵。積心無與消¶
散。此亦一夫不獲。願就相門陳之。或議相門重深。賤士罕¶
及。進言不少。非人則廢。退而或念。止於旬時。若借人為容。¶
則恥殊特達。欲持情徑往。則懼致忽遺。思所以自奇。圖左¶ 
<pb:NFKB_QTW_p0332-14a>
右見異。僭用舊禮。獻此琬珪。冀贄列得啟其書。書窮思見¶
其人矣。至於輕好行怪。易為犯德。琯非敢如此也。願左右¶
明之。琯嘗聞既往布衣之士。亦賤者也。而一人下之。三公¶
崇之。將欲分其賢愚而係其理亂。琯自料必不能有損益¶
於盛朝。徒亦形似英哲之蹤。辱累珪璋之德。希左右以公¶
選。琯因以私進。所私者則敢終而言之。琯幼而先相國棄¶
代。委翳於蓁蕪之下。(文粹作琯幼為先相國棄委翳於蓁¶
蕪之下)因物遂遷。與農者莫辨。不忍窘厄。然後以菑穫為懷。¶
將祇若遺謀。乃發前言。筐篋有相公述作焉。有先君鑒誡¶
<pb:NFKB_QTW_p0332-14b>
焉。約之立言。依以扶信。若赴古道則適。若逢今人則乖。或¶
謂之非。或謂之是。求我哲匠。擊此困蒙。顧此身在下流。無¶
聞上士。未足為先君之嗣。不可見先君之友。況有貴賤之¶
異。為之隔闊乎。深惟達音者希。恐不可再得。忽不知相國¶
之富貴如此。琯之貧賤又如此。期相國乃曰。人以道義求¶
我。我不當以貴賤隔之。借如宣父有相國之貴。寧拒游夏¶
之徒歟。夫其此心。千載一用。豈琯也當之。又見禮經有難¶
進易退者。戒貪也。起人來學者。勸道也。琯趣仁者。而久未¶
行。何乎。衣惟素褐。乘非車馬。閽人斥之。馭者排之。長衢高¶
門。驟拜左右。則近¶ 
<pb:NFKB_QTW_p0332-15a>
於論訴。豈聞道之士乎。故獻玉貢書。以先其意。或垂善誘。¶
使得登其門。假以溫和之顏。賜其清閒之宴。大觀宗廟。旁¶
見百官。上諮為人之紀綱。次及作文之利害。然後陳百一¶
之誡。諷南山之詩。醉德寫誠。俯而告退。琯之願也。未敢忘¶
也。若其取於是日。許時入奉。一歲之內。得再廁法曹舍人。¶
聞詩禮焉。人子畢矣。豈有恨哉。至如笥有衣裳。天有秩序。¶
聖君在上。何人不欲。如琯今日。未敢生心。倘見露之時。為¶
左右所器。亦願起自燕國門下。令衆人別意瞻矚也。貪竭¶
鄙志。不覺多言。妨塵宴私。憂危失措。倘左右垂無窮之惠。¶
<pb:NFKB_QTW_p0332-15b>
降不測之禮。錫數字之答。加一介之使。則相國保下士之¶
譽。小人獲見知之榮。光照微軀。價傳多士。輒飾瑣貌。以俟¶
軒車。¶ 

** 龍興寺碑序¶ 
:PROPERTIES:
:TITID: QTWTIT07182
:PERSID: QTWAUT0619
:END:

厥初道在人和。上皇取象以濟其略。中古淳薄人散。東周¶
出禮以順其動。後代澆極人妄。西方流化以復其情。夫動¶
與禮違。靜與道遇。詩書之義。尚乎聰明。其終動以乖。乘戒¶
之旨。反乎視聽。其終靜以適。然則先王之作。其未盡歟。如¶
來之道。其無上歟。觀其數乘方駕。愚智各新其業。大悲一¶ 
<pb:NFKB_QTW_p0332-16a>
貫。胎化咸遂其情。法要颺言。佛性可以懸得。禪宗陰契。菩¶
提可以程至。通天上地下之事。達前生後身之理。歷劫必¶
遇其勝因。累生因成其圓果。輪迴拯厄。無物不盡。非釋迦¶
如來。孰能至於此乎。精宮為歸誠之地。比邱是覺後之人。¶
非明主良臣。孰能崇於此乎。此宇宙我高祖創集之。我烈¶
祖潤色之。則天皇后中微之。孝和皇帝再興之。此龍興寺¶
則孝和之天下。諸州各建同號。所以慶王業也。雖棟宇已¶
立。而裝持未嚴。開元十七年。天火下焚。僅獲半存。州將皇¶
三從叔無言。聖允帝緒。稟受自高。發慮存誠。與庶品不類。¶
<pb:NFKB_QTW_p0332-16b>
於彼無度外之物。在我無累已之人。廣不可尋。深難以測。¶
政成化溥。身逸俗康。位居藩牧。與天子共理。親則叔父。與¶
人主同家。護社稷深於他臣。視龍興別於餘寺。興言多感。¶
舉意大成。以家率先。施錢數萬。合境僧尼等。道會一體。物¶
通十方。同力來奉佛塔。此州是闔廬故國。太伯始封。習俗¶
尚華。人士克讓。聞義風偃。捨財雲集。上座戒嚴。長江氣雄。¶
心朗才傑。寺主行虔。外想遺形。苦心堅行。相與戮力營衞。¶
受伏州主。由是發人取財。輦貨購匠。川流咽塞。道路相望。¶
體製諮決於公輸。[:#AS-9061:⿰王褱]巧採奇於衆藝。程式既定。百工齊舉。¶ 

<pb:NFKB_QTW_p0332-17a>

素無特起。舊有增飾。允正殿之西霤。蔓長廡之南垂。廓開¶
房室。增加廏庫。高閣疊起以下覆。三門並建以相挾。如少¶
華之承西嶽。少室之拱維嵩。彩翠虹新。欒櫨雲密。歘爾已¶
就。宛然化成。右驛亭。左城堞。亘望直視。一面齊啟。背倚闤¶
闠。俯朝盈夕散之人。前枕通莊。閱朝京通越之士。地當聚¶
落之腹。壯為塔廟之首。標吳中之巨麗。實天下之景福。向¶
若衆生無緣。則佛不出世。象教何由及此乎。聖祀非長。則¶
帝不出震。龍興何以建寺乎。州無賢牧。則蒸庶不化。財力¶
<pb:NFKB_QTW_p0332-17b>
何以得廣乎。百祥畢備。成是寶功。足可以光揚前烈。孚佑¶
下人也。琯浮客一過。捨舟投體。目駭奇功。心賞直節。輕諸¶
敘事。不甚明暢。銘而頌之。實在能者。¶ 

¶
