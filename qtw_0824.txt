#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0823-20a> ¶¶
#+PROPERTY: JUAN 0824
欽定全唐文卷八百二十四¶ 

<pb:NFKB_QTW_p0824-01a>
　黃滔(三)¶ 

** 代陳蠲謝崔侍郎啟¶ 
:PROPERTIES:
:TITID: QTWTIT16676
:PERSID: QTWAUT2172
:END:

某啟。戶部鄭郎中伏話鄭隱先輩專傳侍郎尊旨。伏蒙於¶
新除永樂侍郎處特賜薦論。跪對吉辭。拜聆嘉耗。感激兢¶
悚。罔知所容。某詞學疎蕪。進取乖拙。一叨貢士。累黜名塲。¶
足間之刖處縱橫。額上之點痕重謺。今春伏遇侍郎精求¶
俊彥。歷選滯遺。某又名礙龍頭。跡乖豹變。都由薄命。翻負¶
至公。以此怔忪莫寧。惶惑無已。在良時而自失。於異日以¶
何歸。謂一生而便可甘心。歎二紀而徒勞苦節。豈料侍郎¶
<pb:NFKB_QTW_p0824-01b>
堅垂記錄。確賜恤傷。令後人而副取前心。指陋質而說為¶
遺恨。將使蔡經之骨。終繫仙家。士燮之魂。卻還人世。蓋施¶
陰德。豈止陽功。喜極翻驚。感深唯泣。明年春色。致身雖出¶
於他門。今日恩光。碎首須歸於舊地。¶ 

** 西川高相啟¶ 
:PROPERTIES:
:TITID: QTWTIT16677
:PERSID: QTWAUT2172
:END:

相公嶽降宏才。神資偉望。象外而藹然妙旨。人間而凜若¶
清風。當以四三傑於漢庭。九八元於堯日。聖上以南澄鳶¶
水。克伏英威。西鎮龜城。須資妙畧。所以未歸台輔。且據重¶ 
<pb:NFKB_QTW_p0824-02a>
難。巍峩兩地之勳。冠絕一時之盛。凡在中外。孰不具瞻。¶ 

** 與蔣先輩啟¶ 
:PROPERTIES:
:TITID: QTWTIT16678
:PERSID: QTWAUT2172
:END:

三吳烟水。百越山川。干戈杳隔於音塵。門館久違於趨覲。¶
空自明祈日月。暗祝神祗。相如徵出於上林。賈誼召來於¶
宣室。不然者。隱於商嶺。棲向傅巖。克俟搜羅。直膺夢寐。焚¶
香稽首。以日繫時。滔一滯江鄉。六更寒燠。都由惡命。早失¶
良時。迢遞一名。進取則大朝有難。零丁數口。退休則故國¶
無家。歸蜀還吳。言發涕下。¶ 

** 與沈侍御啟¶ 
:PROPERTIES:
:TITID: QTWTIT16679
:PERSID: QTWAUT2172
:END:
¶
<pb:NFKB_QTW_p0824-02b>

侍御麟鳳瑞姿。蓬瀛絕境。叔度與陂湖比量。仲尼將日月¶
齊明。自飛翥九霄。梯航陸海。鄭門若市。季諾如金。為學囿¶
之芝蘭。作詞林之杞梓。今則提攜陳檄。登陟燕臺。冠張豸¶
角以巍峩。幄折蓮花而照耀。假途如此。殊拜寧遙。凡在人¶
情。孰不傾矚。¶ 

** 段先輩啟¶ 
:PROPERTIES:
:TITID: QTWTIT16680
:PERSID: QTWAUT2172
:END:

判官先輩萬頃襟神。四科文行。比鸞鶴而既沖霄漢。喻龜¶
龍而須瑞皇王。今者賓幕清風。士林重價。雖欲畱歡於五¶
辟。其如積望於九遷。伏計即有新榮。別膺殊命。滔蒙知既¶ 
<pb:NFKB_QTW_p0824-03a>
異。感德常深。辭違遽變於暄寒。禱祝敢忘於朝夕。¶ 

** 第二啟¶ 
:PROPERTIES:
:TITID: QTWTIT16681
:PERSID: QTWAUT2172
:END:

昨於道路累附狀。伏計迤邐上達。滔行役近己到潮州。伏¶
以一路經過。二年飄泊。言則涕下。靜而魂銷。固非繫情於¶
杯酒笙歌。畱戀於雲山烟水。拋擲進趨之道。遲迴溫凊之¶
期。伏計夙鑒如愚。必當知不得己。又安可遠含丹赤。莫寓¶
聽聞。且聖代近來。時風愈正。取舍先資於德行。較量次及¶
於文章。無論於草澤山林。不計於簪裾紱冕。少有三舉五¶
舉。多聞十年廿年。而滔自厠跡其中。且迷津不暇。況乎來¶
<pb:NFKB_QTW_p0824-03b>
則無終軍意氣。動則有楊朱路歧。將卜一歸。僅闕兩試。人¶
事如此。光陰幾何。先輩特賜恩知。殊為誘誨。時或軫念。固¶
應動心。然亦否極則通。彩來自聖。他日而若無好命。今辰¶
而焉有良知。唯當依倚栽培。諮詢可否。陳琳牋檄。寧容久¶
借於外藩。夫子牆門。虔俟再趨於上國。¶ 

** 賀正啟¶ 
:PROPERTIES:
:TITID: QTWTIT16682
:PERSID: QTWAUT2172
:END:

伏以司雞殷朔。建虎堯辰。仙人則飲柏延齡。詞客則浮椒¶
獻頌。伏惟相公膺茲令節。納彼嘉祥。召伯甘棠。葢地之芳¶
陰更濶。亞夫細柳。連天之瑞色長新。與青陽而同發生。揭¶ 
<pb:NFKB_QTW_p0824-04a>
鴻鈞而普播物。永貞國柄。堅律師壇。¶ 

** 第二啟¶ 
:PROPERTIES:
:TITID: QTWTIT16683
:PERSID: QTWAUT2172
:END:

伏以青陽變律。乃二儀革故之辰。獻歲開正。是四氣維新¶
之日。伏惟僕射與春符契。觸物貞亨。迎瑞節於鳳銜。榮兼¶
四輔。建碧幢於甌越。永保千年。凡於動植之間。長受暄和¶
之賜。¶ 

** 趙起居啟¶ 
:PROPERTIES:
:TITID: QTWTIT16684
:PERSID: QTWAUT2172
:END:

滔今月二十日。輒以所業賦一軸陳獻清嚴。持腐草之造¶
扶桑。鞭段之觸騏驥。所宜唾面。敢俟回眸。伏以起居為八¶
<pb:NFKB_QTW_p0824-04b>
韻之咸韶。作九流之溟渤。凡言進取。須自品題。而滔二紀¶
飄零。三朝困辱。若不仰投門館。虔佇發揚。則永攜疑玉以¶
汍瀾。長伴啞鍾而泯默。攀託祈禱。倍萬等倫。¶ 

** 崔右丞啟¶ 
:PROPERTIES:
:TITID: QTWTIT16685
:PERSID: QTWAUT2172
:END:

滔獻賦命奇。食貧計盡。難安桂玉。須逐萍蓬。伏念灞滻行¶
塵。周秦去路。平言南北。猶悄神魂。況今攀託門牆。依憑奬¶
顧。以坑谷蒼黃之態。戴邱山岌嶪之恩。得不欲別還畱。將¶
行復卻。丹誠聚血。雙淚流珠。矧當杏苑烟晴。柳溝風暖。陌¶
上而㣥英得意。塵中而衰髮傷離。設令勇若荊軻。固亦慟¶ 
<pb:NFKB_QTW_p0824-05a>
如阮籍。伏以右丞宏施陰德。濬喆仁心。儻或荑枯肉骨之¶
未忘。則膠柱刻舟而敢怠。寧言今日。唯惕將來。遲回數仞¶
之牆邊。移時忍去。愴恨九重之城外。舉策何之。感戀屏營。¶
罔知攸處。¶ 

** 第二啟¶ 
:PROPERTIES:
:TITID: QTWTIT16686
:PERSID: QTWAUT2172
:END:

滔依棲門館。感激生成。頻年忝極薦之書。詞逾一鶚。累牓¶
以未亨之數。愧積遷鶯。莫不惕息肺肝。兢惶顏面。既茲負¶
累。合在棄嫌。而又薦以羈遊。仰干牋翰。雖宏容之不改。且¶
循省以何安。冰炭交懷。芒刺在背。今則已裝行計。即擬出¶
<pb:NFKB_QTW_p0824-05b>
京。不唯推戴岳之誠。指於皎日。抑且切戀軒之志。泣向清¶
風。攀感屏營。罔知指喻。¶ 

** 與韋舍人啟¶ 
:PROPERTIES:
:TITID: QTWTIT16687
:PERSID: QTWAUT2172
:END:

滔近者輒持齋戒。虔寓牋毫。瀝南山待旦之誠。告北陸移¶
暄之律。理雖可憫。罪或難逃。伏惟舍人義路無疆。詞源絕¶
岸。設鑄顏之鑪冶。恢薦禰之牋函。今則主文侵入院之期。¶
哲匠走致書之日。儻蒙枉於公道。申以私恩。念滔夙陷義¶
圍。薦臨文陣。化鯤海闊。乘風水以未知。為鯉年深。逼雲雷¶
而愈懼。特因薦士。敢乞編名。則獲從金籙以上聞。焉有玉¶ 
<pb:NFKB_QTW_p0824-06a>
皇之不齒。立辭坑谷。繫在生成。攀託禱祠。涕淚沾迸。¶ 

** 工部陸侍郎啟¶ 
:PROPERTIES:
:TITID: QTWTIT16688
:PERSID: QTWAUT2172
:END:

滔伏念聚蚊響於出震之音。其雖懸越。奔羽族於鳴岐之¶
德。乃不參差。事既同途。理宜瀝懇。伏惟侍郎韞縑緗之奧¶
學。負詞賦之重名。相如則逸格掞天。孫綽則英聲擲地。播¶
於金石。流入典謨。竊以滔架屋懷慙。披沙莫喻。固自循揣。¶
豈宜贄投。但以水合朝宗。雲須觸石。由是身賫鄙拙。首叩¶
門牆。實為舉場之中。貢士所業。律詩古調。詞賦歌篇。前則¶
貞元元和之風。耳聞其事。近則咸通乾符之事。目覩其風。¶
<pb:NFKB_QTW_p0824-06b>
求知己則咸禱於兼功。斷否臧則須歸於本面。然後人方¶
必信。道逮無疑。則滔一生辛勤。數載攀祝。必若題品不出¶
於侍郎金口。薦揚不出於侍郎瑤函。縱能別契亨通。固宜¶
終慙暗昧。矧以迷津未己。泣刖方深。比者先輩陳樵。早同¶
硯席。曾將姓字。虔為啟聞。伏知侍郎猥賜奬容。異於倫等。¶
其後薦自同志。嘗聆玉音。而侍郎文學蓍龜。朝廷領袖。滔¶
不敢以後來舉態。近日時情。僭凟尊嚴。躬陳一二。今則久¶
摧鬐鬛。又近風波。溝隍無必出之門。肝鬲在須傾之地。免¶
叔向則他日莫議。活士燮則神術所能。願推恩於畱馬埋¶ 
<pb:NFKB_QTW_p0824-07a>
蛇。庶受賜於荑枯翼卵。下情無任攀託依投激切惕懼之¶
至。¶ 

** 翰林薛舍人啟¶ 
:PROPERTIES:
:TITID: QTWTIT16689
:PERSID: QTWAUT2172
:END:

滔伏以十一日纔除主文。旋瀝情懇。罪責則可言於躁切。¶
憫傷則宜恕於單危。非不三省九思。沉吟牋管。而以途窮¶
日暮。恐懼風波。亦猶抱沉痾者悉將虔告於神醫。懷至痛¶
者無不上呼於穹碧。伏以學士舍人軒銅照膽。蜀秤懸心。¶
仰惟燭臨。當極幽奧。且夫禮司取士。寒進昇名。若無喆匠¶
以斲成。未有良時而自致。不然者。則安得權懸至鑒。代有¶
<pb:NFKB_QTW_p0824-07b>
遺人。伏惟學士舍人標表士林。梯航陸海。凡言進取。須自¶
門牆。今以文柄有歸。至公宏播。則精力固同於造化。嘉言¶
乃作於蓍龜。而滔折角有年。交鋒無託。羽毛零落。鬐鬛摧¶
殘。若不自學士舍人推恩極山岳之隆。攘臂到溝隍之底。¶
則還慙抱甕。難出戴盆。兼近者面獲起居。親承念錄。哀滔¶
昔年五隨計吏。刖雙足以全空。今復三歷貢闈。救陸沉而¶
未暇。許垂敏手。拯上重霄。謹以誓向鬼神。刻於肌骨。中興¶
教化。一身免沒於風塵。下國兒孫。百世敢忘於厮隸。下情¶
無任攀投懇悃之至。¶ 

<pb:NFKB_QTW_p0824-08a>

** 與裴侍郎啟¶ 
:PROPERTIES:
:TITID: QTWTIT16690
:PERSID: QTWAUT2172
:END:

滔伏念薦孟明則子桑所能。免叔向匪祁奚莫議。推言及¶
是。瀝懇為宜。上凟清隆。敢希容聽。伏惟侍郎中丞頃持文¶
柄。大闡至公。垂為聖代之準繩。懸作貢闈之日月。滔為後¶
無私之兩榜。遂乖必字於十年。伏蒙侍郎中丞曲賜憫傷。¶
直加賞錄。連歲薦論瑣質。傾極重言。而以弱植難培。么絃¶
易斷。且驚負累。空費生成。既而不罪龍鍾。愈隆恩遇。昨者¶
面容跪履。親俾窺天。仍加琢玉之品題。更啟如金之然諾。¶
<pb:NFKB_QTW_p0824-08b>
便於此日。上翥重霄。今則已除主文。只祈陰德。延頸於溝¶
隍之底。瞻恩於邱岳之隆。雖龜龍不瑞於匹夫。而犬馬合¶
由於本主。沾巾墮睫。瀝膽披肝。不在他門。誓於死節。下情¶
無任攀託依投懇悃之至。¶ 

** 賀楊侍郎啟¶ 
:PROPERTIES:
:TITID: QTWTIT16691
:PERSID: QTWAUT2172
:END:

伏以羲爻不兆之文。何人復演。魯史不襃之言。曠古誰稱。¶
厥理非遙。斯言可喻。伏以侍郎榮司文柄。宏闡至公。歷選¶
滯遺。精求文行。泉下則大臣有感。揭起銷沉。場中則寒族¶
無差。酌平先後。所以如滔者。曾干衡鏡。經定否臧。若不蒙¶
指向後人。說為遺恨。則宰輔之為薦舉。帝王之作知音。而¶ 
<pb:NFKB_QTW_p0824-09a>
主且不言。人誰肯信。由是須作侍郎金口。須自侍郎瑤函。¶
今則論啟無私。恩加瑣質。錫生成於此日。逈分付於將來。¶
早從握內以擠排。便是眼前之科第。然後念以漸臨風水。¶
莫如蓬島之音塵。俾拜雲天。親吐蘭言而誨諭。畱心及是。¶
自古所希。莫不拳跼循涯。闌干抹泣。質向神鬼。誓於子孫。¶
鸎谷乘春。雖託他門而振羽。糜軀異日。須歸舊地以論恩。¶
瀝肝膽以無窮。寓牋毫而莫戴。下情無任感恩懇悃之至。¶ 

** 薛舍人啟¶ 
:PROPERTIES:
:TITID: QTWTIT16692
:PERSID: QTWAUT2172
:END:

今月二十八日。張道古參軍仰傳仁恩。伏承舍人學士不¶
<pb:NFKB_QTW_p0824-09b>
以滔幽沉。榮賜論薦。初疑夢寐。旋認生成。不知所容。兢惶¶
戰悸。伏以舍人學士半千膺數。全碩負才。嘉名冠絕於九¶
流。逸步翺翔於四戶。頃者重於知己。避以文闈。隆行望於¶
聖賢。蓄基負於台鼎。竊惟薦士。豈易其人。而滔蹤跡蹉跎。¶
藝能淺薄。敢期宏造。遽及茲辰。金口開時。講貫則處其異¶
等。瑤函發處。推揚則寘彼極言。事出殊常。榮非所望。感深¶
唯泣。喜過翻驚。不知微生。何酬厚遇。中興教化。餘年獲出¶
於溝隍。下國兒孫。累世敢忘於厮隸。¶ 

** 趙員外啟¶ 
:PROPERTIES:
:TITID: QTWTIT16693
:PERSID: QTWAUT2172
:END:

<pb:NFKB_QTW_p0824-10a>

伏以曦轡流輝。己侵窮臘。禹門飛浪。即到登時。莫不禺多¶
士之精誠。佇有司之新命。竊惟萌朕。己見昇沉。若滔也。折¶
角有年。爭鋒無主。空秉龍鍾之態。仰希傷憫之求。此亦有¶
類守株。其疎若網。伏惟員外學士猥隆恩遇。克異等倫。近¶
者面獲起居。親叨然諾。自歸旅舍。徹坐寒宵。歷將往事以¶
思惟。洞見今辰之通塞。且夫春官取士。寒畯昇名。若無喆¶
匠之斲成。未有良時而自致。不然者。則安得權懸至鑒。代¶
有遺人。伏以滔別無知音。只投門館。儻或員外學士止推¶
<pb:NFKB_QTW_p0824-10b>
言於公薦。不攘臂於私恩。則滔也望絕飛馳。甘為簸棄。至¶
若白雲巖谷。青草汀洲。敢辭依舊秉耕。踵前沉釣。然以來¶
時耆舊。別後交親。皆謂中興。雪先朝之困辱。寧期上國。看¶
後輩之飛鳴。必疑有過於措持。無聞於卿士。既顏面而斯¶
乏。須蠻貊而云行。是以瀝膽披肝。碎身殞首。永將死節。不¶
誓他門。伏惟員外學士義路連天。仁心匪石。敢希援拯。畢¶
賜生成。珠岸盤根。始作不枯之草。金丹入口。能還己逝之¶
魂。祈禱依投。啟喻罔近。下情無任攀託懇悃之至。¶ 

** 潁川陳先生集序¶ 
:PROPERTIES:
:TITID: QTWTIT16694
:PERSID: QTWAUT2172
:END:

唐設進士科垂三百年。有司之取士也。喻之明鏡。喻之平¶ 
<pb:NFKB_QTW_p0824-11a>
衡。未嘗不以至公為之主。而得喪之際。或失於明鏡。或差¶
於平衡。何哉。俾其負不羈之才。蘊出人之行。歿身末路。抱¶
恨泉臺者多矣。嗚呼。豈天之否其至公之道邪。抑人之自¶
坎其命邪。潁川陳先生。實斯人之謂與。先生諱黯。字希孺。¶
父諱贄。通經及第。娶江夏黃夫人。賢而生先生。無昆弟姊¶
妹。十歲能詩。十三袖詩一通謁清源牧。其首篇咏歌河陽¶
花。向時豆新愈。(瘡之如豆)牧戲之曰。藻才而花貌。胡不咏歌。先¶
生應聲曰。玳瑁應難比。斑犀定不加。天嫌未端正。滿面與¶
裝花。由是聲名大振於州里。十七為詞賦。作蘇武謁漢武¶
<pb:NFKB_QTW_p0824-11b>
帝陵廟賦。便為作者推伏。二十為文。先生松姿柳態。山屹¶
陂注。語默有程。進退可法。早孤。事太夫人彌孝。熙熙愉愉。¶
承顏侍膳。雖隆雲路之望。終確綵衣之戀。既而及其子蔚¶
冠。太夫人勉之曰。付蔚於潘岳之筵。俟爾於郄詵之桂。方¶
起於鄉薦。求試貢闈。己過不惑之年矣。乃會昌乙丑逮咸¶
通乙酉。其間以寧家兼在疚之日。斷絕往來。吳楚之江山¶
辛勤。秦雍之槐蟬歎嗟。知已之許。與同郡(指泉州)王肱蕭樞¶
同邑林顥漳浦赫連韜福州陳蔇陳發詹雄同時。而名價¶
相上下。嗚呼。斯八賢皆以不羈之才。出人之行。懇懇乎進¶ 
<pb:NFKB_QTW_p0824-12a>
趨。恂恂乎鄉黨。而無所成。豈天之竟否其至公邪。抑人之¶
自坎其命邪。俾有司失其明鏡。差其平衡之如是。結寃氣¶
於名路之中。銜汞恨於泉臺之下。豈不甚與。先生之文。詞¶
不尚奇。切於理也。意不偶立。重師古也。其詩篇詞賦檄。皆¶
精而切。故於官試尤工。滔即先生之內姪也。自丱趨隅。洎¶
隨計之歲。先生下世後二十年。而忝登甲第。東歸之日。求¶
遺藁。其季子蘧泣曰。兵火也。少得其文三十一首。賦若干¶
首。他處得詩若干首。敬俟增而後述。天復元年。(辛酉)滔叨閔¶
相之辟。旋使錢塘。與羅郎中隱遇。隱曰。咸通初。與先生定¶
<pb:NFKB_QTW_p0824-12b>
交於蒲津秋賦之場。賦則五老化為流星。詩則漢武橫汾。¶
先生之作也。為試官嚴郎中下都之吟諷。秋場五十人之¶
降仰。今遺藁可叢。願為之序。既還。不及求增。謹以所得之¶
文賦詩牋檄。分為五卷。收淚搦管。為之前序。將寓正郎為¶
之後序。正郎負宇內之雄名。用釋泉臺之永恨。時天復二¶
年秋七月十日也。¶ 

** 送外甥翁襲明赴舉序¶ 
:PROPERTIES:
:TITID: QTWTIT16695
:PERSID: QTWAUT2172
:END:

詩言簡。賦詞飾。不可以敘事。故若之行也送以序。襲明早¶
舉童子。舊儒因以小松為之目。襲明默而思。松之小者。干¶ 
<pb:NFKB_QTW_p0824-13a>
霄之勢則尒。搆厦之用則否。推是言之。齠而一飛。不若冠¶
而十上。乃退碩乎業。果以詞學擅州里譽。洎中興之十年。¶
寒進亹亹於科第。襲明業東而跡不西。惜違親也。近吾姊¶
以他人之繼翔。念襲明之久蟠。悄焉如疾。吾得以與內外¶
之親輩流之善者。日激其行。旋振於府帥州牧。遂不得畱¶
於膝下。大哉吾唐之設科第也。實本於鄉舉里選。鄉舉里¶
選。莫不以忠孝先之。繇是諸侯之歲貢。其觶云。忠於國。孝¶
於家。內則閨門和。外則鄉黨附。今襲明孝於家也。閨門和¶
也。鄉黨附也。而移孝於忠。中興之第。吾慶有司之得人。非¶
<pb:NFKB_QTW_p0824-13b>
慶襲明得也。矧詞學擅譽。前輩梗於公道。或一倍兩倍孫¶
宏之上。今輩利於公道。無再獻三獻卞和之泣。若其勉諸。¶
高堂之違。吾知不及荐閏。¶ 

** 龍伯國人讚¶ 
:PROPERTIES:
:TITID: QTWTIT16696
:PERSID: QTWAUT2172
:END:

國人之釣也。一釣聯六鼇。而存者一鼇而已。其猶背蓬萊¶
方丈。嬉遊神仙。偉夫。設六者不餌。其如何哉。洪濤七其洲¶
渚。塵世幾其躁妄。則以古以今之君。皆秦漢也。推是言之。¶
斯人也。不謂無功於有國。故追以讚之曰。¶ 

磻溪之釣兮釣更殷周。龍伯之釣兮釣減嬴劉。腹濬背虛¶ 
<pb:NFKB_QTW_p0824-14a>
兮一聯月鈎。巨骨駢器兮鴻膻謺羞。豈惟一時兮表奇東¶
海。抑乃萬祀兮垂祉中洲。¶ 

** 一品寫真讚¶ 
:PROPERTIES:
:TITID: QTWTIT16697
:PERSID: QTWAUT2172
:END:

夫山嶽之隆。莫隆於嵩華。江海之大。莫大於溟渤。故天之¶
生聖賢於百千年也。乃禀其奇秀以為之氣色。包其浩蕩¶
以為之胸襟。落落汪汪。如龍如鳳。然後總兵符於掌握。懸¶
相印於腰間。煦育㣥生。扶持邦國。大矣哉。將如是。則命良¶
工。持筆之精。賫墨之妙。寫於儀貌。移於繒素。不可以不敘¶
不述。小從事滔。職忝文詞。齋戒而獻讚曰。¶ 
¶
<pb:NFKB_QTW_p0824-14b>

嵩華干天。氣貌斯然。溟渤紀地。胸襟靡異。謂如龍也至靈。¶
謂如鳳也嘉瑞。列素在壁。良工善移。一時丹雘。兩面風姿。¶
秋月寫彥回之質岸。寶山分叔則之表儀。松森峭壁。日映¶
咸池。聖君急麟閣之繪。明朝當詔旨之飛。索而觀之。¶ 

** 禱說¶ 
:PROPERTIES:
:TITID: QTWTIT16698
:PERSID: QTWAUT2172
:END:

天有日月。民無一旦之薦。地有江山。歲有四時之禱。得非¶
彼之至明。烏兔無得而私焉。此之至大。神龍其或權焉。是¶
則尊有天下。無不日月其德。而億兆之心。咸急江山之禱。¶ 

** 夷齊輔周¶ 
:PROPERTIES:
:TITID: QTWTIT16699
:PERSID: QTWAUT2172
:END:

<pb:NFKB_QTW_p0824-15a>

列位於朝。無言於君。曰輔歟。抗跡於野。有言於君。非輔歟。¶
麟鳳龜龍。王者之嘉瑞。朝其庭乎。暮其沼乎。武王聖人也。¶
周公聖人也。召公賢人也。天下三分。以其二分。以火殷辛。¶
且致夷齊之扣馬。設使盡天下之三分。姑至殷辛之自火。¶
然若太伯之君吳。則百穀合穎於舜耕。九鼎同波乎禹珪。¶
仲尼之又盡善也。寧獨韶乎。既而異諸。則周之道。首陽之¶
餓乃諫死。作夷齊輔周。¶ 

** 吳楚二醫¶ 
:PROPERTIES:
:TITID: QTWTIT16700
:PERSID: QTWAUT2172
:END:
¶
<pb:NFKB_QTW_p0824-15b>

吳人之疾不救。其屬善醫。憫其家。竭其術以治之。楚人之¶
疾救。其屬善醫。欲其家。逆其術以治之。君子痛二醫之行。¶
若乎治亂。比干知殷之不救而救之。仍藥之以九竅。李斯¶
目秦之救而不救之。卒鴆之二世。嗚呼。殷之亡也。疾之甚¶
矣。秦之亡也。醫之罪也。後之有國有家者。得不慎乎醫。¶ 

** 噫二篇¶ 
:PROPERTIES:
:TITID: QTWTIT16701
:PERSID: QTWAUT2172
:END:

或謂聾者。曰師曠也。瞽者。曰離婁也。無不悖其辭之戲。或¶
謂魯儒。曰顏閔也。蜀儒。曰揚馬也。無不喜其辭之美。是何¶
彼以視聽之亡。而茍能自鑒。此以耳目之貌。而反不自知。¶
噫。¶ 

<pb:NFKB_QTW_p0824-16a>

芝蘭草也。松桂木也。喻於君子而榮之。桀紂君也。李斯大¶
臣也。盜跖華冑也。喻於小人而恥之。則知蛇克銜珠而奚¶
蛇。龍苟醢身而匪龍。噫。¶ 

** 文柏述¶ 
:PROPERTIES:
:TITID: QTWTIT16702
:PERSID: QTWAUT2172
:END:

仲尼之道。顏閔得之為四科。後人得之為顏閔。鳥獸得之¶
為麟鳳。草木得之為文彩。故廟之堂有文柏焉。頃為官於¶
國子者。刃一枝器。有司得而竄諸。噫。聖人之道。未嘗不缺¶
也。若天之西北。地之東南。日之昃。月之虧也。故聖人窮於¶
<pb:NFKB_QTW_p0824-16b>
陳蔡宋衞。顏夭麟傷。皆有以也。設使不有陳蔡宋衛之事。¶
則何以象天地日月之盈虛乎。顏不夭。則何以感子之慟。¶
麟不傷。則何以明子之道。時君缺之也。斯柏也。不為其官¶
者刃而竄諸。則何以繩後之權者。(謂必權者是取之器也)故天以傾¶
西北而拱列宿。地以缺東南而朝百谷。日以昃而成早暮。¶
月以虧而見盈縮。子以陳蔡宋衛而示損。顏以慟而益彰。¶
麟以憂而示時君。斯柏也。以刃而後永。則知聖人之道不¶
缺。則不全於不朽也。¶ 

** 公孫甲松¶ 
:PROPERTIES:
:TITID: QTWTIT16703
:PERSID: QTWAUT2172
:END:

公孫甲善畫松。漢武帝時。公卿皆求之。或旬或月或季。得¶ 
<pb:NFKB_QTW_p0824-17a>
之如至寶。武帝暇顧東方朔曰。卿得甲之松乎。對曰。臣未¶
嘗得之。色沮帝怪。朔徐而進曰。臣見公孫甲之善畫松。舉¶
國舉朝之人奇之。狂然其所。棲鶴其形。吟風清韻。或森疎¶
澗底。或蓊鬱庭際。而過者罕不惑之目。臣痛其假能奪真。¶
故不求之。且丹青其筆。物至於是。枝葉其口。人胡以勝。臣¶
敢以陳之。昔妲已之假。奪比千之真。靳尚之假。奪屈原之¶
真。宰嚭之假。奪伍員之真。是三者。皆以至真之誠。卒不能¶
制其假。矧不逮者乎。武帝悄然改容。翼日。雪司馬史於既¶
刑。臺戾太子於不反。¶ 
¶
<pb:NFKB_QTW_p0824-17b>

** 唐城客夢¶ 
:PROPERTIES:
:TITID: QTWTIT16704
:PERSID: QTWAUT2172
:END:

客有宿唐城之鄙。夢一神曰。吾幸以神神之道。獲司茲土¶
之休戚。饗其二仲之馨。今值子之有道。得以休焉。旦北而¶
徂山之曲。乃見蒼翠一林。其中則楮烟墨宇。椒瀝坎地。㣥¶
焉胙充。飛而不舉。入謁廟貌。乃夢中之見者也。或曰。不羞¶
不醪。不緡胡跡。(句)斯廟也。能倒錯倚伏。肹蠁生死。雖有道。¶
與不善一焉。客曰。果如是乎。思其夢。頗憤其神神之言。乃¶
詞以讓。其畧曰。風雲其力。溪壑其心。福善禍淫。賈茲反覆。¶
其神神之道耶。前夕荐夢。其神蹙容投拜曰。微子。吾乃¶ 
<pb:NFKB_QTW_p0824-18a>
不日為上帝譴矣。向者悉吾左右蔽為。不之察也。幸子之¶
教。咸得族而併之矣。客逢其里人。以廟詢。曰。近者淫祀而¶
罔應。故不祀。邱禱而無咎。且二仲之馨存焉。¶ 

** 巫比¶ 
:PROPERTIES:
:TITID: QTWTIT16705
:PERSID: QTWAUT2172
:END:

巫比言妖孽之至於人。無不誠而懼。士言妖孽之至於國。¶
無不逆而怒。何哉。曰。巫能前知妖孽之至。不能卻明妖孽¶
之由。士能前知妖孽之至。乃能卻明妖孽之由。故異也。巫¶
言可禳。則設淫祀指虛應。故誠於可為。懼於所聞。士言可¶
禳。則殺妲已活比干。故逆於聞。怒於不可為。嗚呼。設直士¶
<pb:NFKB_QTW_p0824-18b>
世用之如邪巫。鯁辭國納之如簧言。則有國有家者。何逮¶
乎患。¶ 

¶
