#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0784-31a> ¶
#+PROPERTY: JUAN 0785
欽定全唐文卷七百八十五¶ 

<pb:NFKB_QTW_p0785-01a>
　穆員(三)¶ 

** 冠軍大將軍檢校左衞將軍開國男安定梁公墓誌銘¶ 
:PROPERTIES:
:TITID: QTWTIT15909
:PERSID: QTWAUT1973
:END:

公姓梁氏。諱慎初。字智周。其先安定烏氏人。高祖曰宜春¶
郡公諱某。當隋末喪亂。豪傑並興。其宗人師都。雄據朔方。¶
自號梁王。置百官。以宜春為宗正。有唐貞觀初。梁亡。梁宜¶
春首謀率其黨來降。拜金紫光祿大夫右金吾衞大將軍。¶
贈涼州牧。涼州生左千牛衛諱叔裕。千牛生太子司議郎¶
諱穆之。議郎生頓邱令名犯肅宗廟諱。頓邱生公。少孤家¶
貧。落魄不得就經學。既冠。有勇力。以弧矢為事。性嚴直方。¶
<pb:NFKB_QTW_p0785-01b>
不苟合於時。博物涉史書。一覽歷代成就山川地形攻守¶
奇正之術。巳而天寶末。函夏寇亂。西平王哥舒翰之守潼¶
關也。公上書論兵勢。且勸深壁不戰。以挫賊鋒。西平異之。¶
命居戲下。表授左武衞冑曹。四遷至左衞郎將。時賊臣當¶
國。而與幕府不協。公曰。難將至矣。遂間行而南。無何。西平¶
潰敗。公嘗善岐國公魯炅。炅方守襄鄧。乃往從之。表遷右¶
羽林中郎將。屢以果銳為軍前鋒。而搴旗陷堅者四五。¶ 

<pb:NFKB_QTW_p0785-02a>

敷奏岐下。帝甚嘉之。錄前後功。超拜左衞軍。加號冠軍。封¶
鶉觚縣開國公。既拜命而告人曰。徒以蠢爾材力。遭亂乘¶
勢。以獲爵位。傳曰。無德而祿。殃也。吾懼及焉。遂移疾請告。¶
解印綬。退耕於野。春秋若干。以寶應二年秋八月寢疾於¶
河內。薨於私館。沒顧命嗣子賁曰。始愛夫太行山之陽。將¶
營而老焉。又常懼蹈白刃。不獲墓墳。今幸以天年終。宜從¶
吾志。薄葬於此。縱汝不忍為元晏故事。當歛以時服。有棺¶
而無槨可也。是歲卜筮不吉。至大歷九年冬十二月。賁始¶
<pb:NFKB_QTW_p0785-02b>
奉先公之裳帷以安宅焉。夫陳力就列之謂忠。見機不仕¶
之謂智。名遂身退之謂達。全而歸之之謂孝。夫如是。宜刻¶
貞石。遺於後嗣。是吾宗也。實能言之。銘曰。¶ 

肅肅鶉觚。敬義直方。履柔履剛。出處行藏。與時弛張。弧矢¶
之利。以從王事。乃行其志。允焯厥位。帝命將軍。受茲蒲璧。¶
鞗革金革[:#AS-FBED:●]厄。乃蔚乃赫。人鮮克終。獨守謙沖。繒繳不及。¶
冥冥高鴻。於嗟鶉觚。生也有涯。令聞無窮。¶ 

** 汝州刺史陳公墓誌銘¶ 
:PROPERTIES:
:TITID: QTWTIT15910
:PERSID: QTWAUT1973
:END:

唐貞元五年秋七月。汝州防禦使汝州刺史兼御史大夫¶
東都畿汝州都防禦左軍兵馬靜戎郡王陳公疽發首。已¶ 
<pb:NFKB_QTW_p0785-03a>
酉。命牙門將鮮于侍進奉書告辭元戎尚書安平公。以受¶
恩忘死非其死為恨。又命嘗同百戰之將王進達等十餘¶
人。以忠藎王事為別。又命嗣子少英。以孝敬繼夫人為誡。¶
庚戌。歸於私第。辛亥薨。八月。孤少英與家老故吏及龜筮¶
謀得宅兆於州東石樓山之陽。辛酉葬。公諱利貞。范陽人。¶
祿山之亂。始自平盧越海歸國。累建戎効。從太尉臨淮王¶
光弼軍於河南。寇攻雎陽垂陷。太尉常遣心腹爪牙之師¶
郝廷玉合諸侯之衆趨之。公輒以輕騎赴如林之旅。入其¶
腹。出其背。如飇如星。庭玉奇公之才。謂已不逮。拔於行間。¶
<pb:NFKB_QTW_p0785-03b>
以其子妻之。繩於臨淮。列為重將。其後庭玉入備宿衞。出¶
鎮河隴。公實從之。凡十遷大將軍太常卿太子賓客特進¶
開府靜戎郡王。至御史中丞隴右都知兵馬使。其所置者。¶
皆如釋宋之事。希烈之亂。詔以哥舒曜為汝洛節制。俾公¶
之前隊佐之。軍次汝墳。不終日城拔。又以次襄郟。寇軍大¶
至。公以馬步五百當強寇萬人。立為奇兵。橫擊其右。兇黨¶
退卻。數月不前。襄城守拒有備。由此効也。希烈自統豺狼¶
之衆。至而圍合。矢石雨下。晝夜不息。外築埇道。與城相屬。¶
公登陴捍敵。身均士卒。勞則先之。逸則後之。凡不櫛不沐¶ 
<pb:NFKB_QTW_p0785-04a>
非以我事當見戎帥不下城者七十餘日。戎帥蒼皇自拔。¶
亂不能遏。叛將庭芝謀害之者數四。陰為之制。使不得發。¶
俄而朱泚以關中僭逆。凡幽薊河隴之卒嘗隸於泚。千里¶
之外應之。公與庭芝所統。皆泚之舊也。庭芝果以其衆作¶
亂。公之麾下亦帶甲而從之。中宵難作。公仗劒當轅門而¶
立。呼曰。如有過此門者。當殺我而後過。由是其衆定。而庭¶
芝逸。故有專城之拜。其為州也。奉上以不違。撫下以不擾。¶
是以廉使盡其政。疲人安其理。春秋五十有八。前後歷官¶
二十二。封爵四。從戎許國。垂四十年。不須臾忘忠敬之心。¶
<pb:NFKB_QTW_p0785-04b>
不一日蹈汙染之跡。起鼓鞞之下。登諸侯亞相。與茂勳寵¶
祿。相與終始。可不謂之大丈夫之致乎。安平公出涕之外。¶
復有餘慟。將吏等遑遑相弔。往往如在。前夫人早夭。後夫¶
人隴西辛氏。實大原節度相國金城王之女。髽首類血。以¶
庀喪具。長子少英幼子壬癸。永懷陵谷。見託為銘。其詞曰。¶ 

蒼蒼平原。鬱鬱高墳。下有泉戶。永閉虎臣。豈伊虎臣。亦曰¶
賢守。勒銘貞石。示千古後。¶ 

** 舒州刺史鄭公墓誌銘¶ 
:PROPERTIES:
:TITID: QTWTIT15911
:PERSID: QTWAUT1973
:END:

有唐循吏故舒州刺史滎陽鄭府君諱甫字某。享年五十¶ 
<pb:NFKB_QTW_p0785-05a>
有四。歷官一十有二。以貞元六年冬十月辛丑。卒於東都¶
崇讓里第。十一月。諸孤家老得請於元龜。奉府君之喪。歸¶
祔於祖實鄭州滎澤縣廣武原。庚寅下。其先史足徵也。十¶
代祖煜。元魏建威將軍南陽公。魏氏定五姓冠百族。煜以¶
官婚人物。甲於時選。厥後歷周隋洎皇朝凡六葉。至於曾¶
祖仁愷。密亳二州刺史。祖慈明。銀青光祿大夫濠州刺史。¶
考令璡。銀青光祿大夫國子祭酒。重名貴仕。照燭相續。府¶
君少以門資奉俎豆於太廟。調習書判超等。擢秘書省校¶
書郎。歷京兆府藍田尉大理評事。二宗山陵。詔求多士。以¶
<pb:NFKB_QTW_p0785-05b>
集大務。攝京兆府戶曹參軍。畢事。改授大理司直。遷監察¶
御史。實佐時宰。充營田使判官。轉殿中侍御史。罷授尚書¶
祠部員外郎兼侍御史。充宣歙青苗稅戶使。朝於京師。拜¶
和州刺史。廉使今居守公奏課第一。錫命屢降。凡兩加特¶
階。一賜金印紫綬。且以借留之典副之。後遷舒州刺史。而¶
歷陽之績。累載之美。布於下車之初。乃至訟不煩於聽。令¶
不費於言。賦調事理。吏勸人逸。初祭酒府君殞於鎬。惟王¶
事世故。洎龜筮之不叶。未遑還葬。至是累疏陳乞。優詔曰¶
俞。解印遄歸。遘癘於道。哀哉。夫人清河崔氏。故中書令趙¶ 
<pb:NFKB_QTW_p0785-06a>
國公圓之子也。以地之貴。天之淑。致善乎府君之家。不幸¶
早世。殯於所次。俟夫異日遷而合焉。有子九人。長男曰適。¶
左衞率府倉曹參軍。次曰奉方。志於學未齔。有女二。曰(闕)¶
長適范陽盧士深妻。未笄者四。其執喪致毀。長過於禮。幼¶
如成人。兄子前鄉貢進士權。遵諸孤之請。見訪為誌。嗚呼。¶
今方夏之內。靡攻伐之患。烝嘗所匱。在於富而教之。府君¶
之生。蓋明主歎息之所求也。其歿也。豈獨舒人和人之相¶
弔歟。迹其二府巳然之理。可使太史公班孟堅之徒從而¶
紀之。以及於後。今也遺愛故事。結於人之深者。止於輟舂¶
<pb:NFKB_QTW_p0785-06b>
墮淚。日月至而逝焉。然則銘之於墓。亦其次也。銘曰。¶ 

生貴行道。道貴及物。苟有可稱。其誰不沒。猗歟府君。政乃¶
生人。自我煦育。二邦如春。不知者命。溘至孔殛。託體山河。¶
與之終極。¶ 

** 河南兵曹元公墓誌銘¶ 
:PROPERTIES:
:TITID: QTWTIT15912
:PERSID: QTWAUT1973
:END:

公諱盛。字某。河南洛陽人。魏昭成帝之十二代孫。皇朝金¶
紫光祿大夫司膳卿汝陽公善應之曾孫。集州司馬崇敏¶
之孫。處士履清之季子。生五十有五年。官歷憲府法寺宰¶
邑掾京者十政。以貞元十一年六月十五日卒於東都綏¶ 
<pb:NFKB_QTW_p0785-07a>
福里第。十月四日。孀妻孤女。奉喪歸葬於偃師首陽山之¶
北原。嗚呼哀哉。公忠竭於事上。孝終於報親。許與然諾。著¶
於氣類。其[:#AS-93FA:⿱艹泣]官也。剛決堅利。致用如金。易人之所難。敢人¶
之所畏。累佐戎府。獨步神州。肅肅羽儀。方漸於陸。何年官¶
偕半。而不知者命迫焉。初處士府君之逝也。公二兄孟幼¶
仲嬰。公方孕。太夫人則我伯姑。來歸於我。惟是內外同氣。¶
兄無常弟。弟無常兄。入學過庭。雁行三紀。既而從官。方始¶
異門。孟仲早落。公終養焉。嗚呼。我伯姑深仁如天。高行鄰¶
古。昔有三子。今無一孫。悠悠彼蒼。與善焉在。仁人之祀。奄¶
<pb:NFKB_QTW_p0785-07b>
焉忽諸。夫人河東柳氏。從公致養。奉公歸祔。存沒成公之¶
志。賢乎哉。女子藐爾未笄。煢然主奠。聞者悲之。公方大漸。¶
以埏之銘見託。何以為報。哀而不文。銘曰。¶ 

歸全舊邱。列侍先人。有知當樂。無知返真。¶ 

** 成都功曹蕭公墓誌銘¶ 
:PROPERTIES:
:TITID: QTWTIT15913
:PERSID: QTWAUT1973
:END:

公諱某。字某。其先事具梁史。蓋宣武皇帝七代孫也。曾祖¶
文憬。皇朝朝散大夫湖州司馬。祖元禮。湘州刺史。贈太子¶
詹事。父詮。大理評事。昭穆相遺者曰清白孝友。人稱之。君¶
幼以明經登第。洎天下多事。投家遠迹。而所至聞焉。或吏¶ 
<pb:NFKB_QTW_p0785-08a>
或賓。報之如一。歷任曹州冤句杭州富陽二邑。轉都水監¶
主簿左金吾衞兵曹。調大理評事。地官司國計。使臣督王¶
賦。迭咨公以分其重。公受命事集。而輿頌隨之。劒南節度¶
使表公成都功曹掾。兼佐蜀州戎事。錫以章紱。不幸遇疾。¶
退閒於荊楚之間。貞元八年。歸故國於洛汭。秋九月十四¶
日。終於康裕里第。春秋五十八。其冬十月二日。遷祔於某¶
縣某鄉。從先公居。公之志也。公之生也和。其發也清。其行¶
也晦。其用也明。其文也餘力。其學也存誠。其從事也口不¶
言祿。其為善也心不近名。是故歷仕無報勞之寵。終身無¶
<pb:NFKB_QTW_p0785-08b>
充量之榮。汨沒下位。摧頹壯齡。傳曰。天下有道。貧且賤焉。¶
恥也。若乃道富而家貧。德貴而身賤。才合而奇。跡高位下。¶
恥在夫天焉。如蕭公者。處退而退。求仁得仁。焉恥焉。既非¶
所恥。則又何怨。夫人某郡暢氏。故尚書左丞某之子。昔佐¶
公義。今成公家。生男四人。三子早夭。一子曰範。方齠而嗣。¶
毀如成人。姪纂。遵世母幼孤之請。見託為誌。其詞曰。¶ 

吁嗟古人。不貴貴仕。義猶重生。德豈輕位。猗歟蕭公。其道¶
不匱。何以表墓。唐之君子。¶ 

** 河南府洛陽縣主簿鄭君墓誌銘¶ 
:PROPERTIES:
:TITID: QTWTIT15914
:PERSID: QTWAUT1973
:END:

<pb:NFKB_QTW_p0785-09a>

鄭君諱約。字某。元魏中書令周小司空金鄉文公穆之七¶
代孫。皇朝東都留守京兆河南尹福建觀察使御史大夫¶
懿公叔則之冡子。擢明經。調大原府參軍。歷興平尉洛陽¶
主簿。娶范陽盧氏。生二男未齠。二女未笄。春秋四十六。貞¶
元十年四月八日。卒於東都尊賢里第。十有一月某日。從¶
先君於萬安山陽。哀哉。君事先大夫以聞禮為業。奉繼太¶
夫人以無違為志。孝也。地貴門高蓋㣥從。外姻歸之者如¶
市。身為冡嫡。率以和氣。煦其歡心。行也。不籍世資。自求於¶
<pb:NFKB_QTW_p0785-09b>
古。立也。餘力學文會友。藝也。前者先大夫出入貴仕。羽儀¶
中朝。君仲父季父皆以令名列於清貫。赫奕高明之盛。莫¶
之與京。既而季父陷於國讎。先大夫薨於遐裔。仲氏繼歿¶
於位。二夫人次夭於家。君與諸父兄弟。斬焉相從。藐爾相¶
弔。曰。昊天之不我䘏也。逮三年矣。柰何聲未絕口。而君又¶
往焉。於戲。積善餘慶之道信乎。何其於始也信。未及其終¶
而欺繼之。季弟納。柔明而文。次迫當室。孔懷加等之外。似¶
有怨且懼焉。謂員先公下賓。仲季之執。疏君景行。俾勒泉¶
扃。銘曰。¶ 

人生盛衰如朝夕。可歎繁華與凋落。高門冠蓋者如雲。一¶ 
<pb:NFKB_QTW_p0785-10a>
旦弔賓何寂寞。盛德之後仁所歸。嗟嗟之子何福違。我從¶
先君終此山。讓厥嘉祥貽後昆。¶ 

** 陸渾尉崔君墓誌銘¶ 
:PROPERTIES:
:TITID: QTWTIT15915
:PERSID: QTWAUT1973
:END:

崔君名泳。字君易。清河東武城人。皇朝刑部尚書贈太傅¶
忠公隱甫之孫。河東少尹微之子。進士擢第。調同州參軍¶
陸渾尉。生四十有三年。以貞元四年冬十月景子卒於洛¶
陽毓德里之第。丁酉。從先尚書少尹於此邱。禮也。崔族著¶
明。洎忠公德如其諡。焯乎代之聞。見其所憑者厚矣。惟先¶
王之樂。實祖考之世。及君子之所以為構為穫者。加生知¶
<pb:NFKB_QTW_p0785-10b>
之力行之。故其事親也。以無間言。無違志。無失色。無過行。¶
其執喪也。視禮經有加等。而惡用吾情之歎。異夫古焉。其[:#AS-93FA:⿱艹泣¶
]官也。才無不器。事至以鋒。致理者以備㣥司。陟明者以¶
充首賦。其會友也。以晏平仲久敬。子路無宿諾。植之為本。¶
而游夏之藝文。嚮使錫厥永年。被之資仕。俾自家刑國。以¶
及生人。未始涯也。嗚呼。才長命短。古有之矣。君之所以墮¶
諸公之淚使有餘恨者。方兄弟燕言之次。無分陰之疾。如¶
寐如息。而不反焉。夫人范陽盧氏。令族美行。宜為君之伉¶
儷。四子。男曰某。女孟仲季。未笄未弁。初河南府君祥踰月。¶ 

<pb:NFKB_QTW_p0785-11a>

夫人范陽縣君違養。又祥踰月。君繼夭。君長兄河南府司¶
錄參軍溉。不勝其哀。乃至謂其身之存。不若君之沒而無¶
知也。當無窮之苦。如有知也。先人在焉。託我友生。銘其埏。¶
詞曰。¶ 

有生有死。彭殤同致。德義為宗。嵩高匪貴。雲收於山。曷為¶
時雨。嗟我哲人。脩邙之土。¶ 

** 殤子穆若愚墓誌¶ 
:PROPERTIES:
:TITID: QTWTIT15916
:PERSID: QTWAUT1973
:END:

穆若愚。唐秘書監新安公之孫。前御史中丞公之第五子。¶
<pb:NFKB_QTW_p0785-11b>
貌宜貴壽。神宜才藝。氣宜淑哲。生七年而夭。痛莫如之。時¶
諸父不天。方集荼蓼。一慟之外。且相諭曰。老氏謂身為大¶
患。然則人之生也。適與患並。男子既齔以往。患於是始。此¶
子也。生無有生之患。沒有無患之樂。歘然與大化潛契。曠¶
然與太古為鄰。齊彼彭聃。為歸坯土。命也如何。偃師首陽¶
山之北原。吾祖宗之所宅。翌日遷祔於先府君之後。又翌¶
日窆焉。貞元十一年六月二十五日。叔父員記。¶ 

** 裴處士墓誌銘¶ 
:PROPERTIES:
:TITID: QTWTIT15917
:PERSID: QTWAUT1973
:END:

唐貞元四年春正月。員太夫人惟杜氏西階之事。命長子¶
贊咨於家君。習於卜筮。展孝思於罔極。抒孔懷於同氣。躬¶ 
<pb:NFKB_QTW_p0785-12a>
備如新之庶物。洎一日二人之具。授從父之弟凑。浮舟於¶
河。啟殯於淇。二月癸已。舅氏奉我外王父朝城府君王母¶
豐縣君劉氏洎伯舅之喪至自衞。先是卜兆於偃師首陽¶
山之北原。壬寅。遷朝城豐君歸於貞宅。伯舅祔焉。伯舅諱¶
浩。字某。皇朝并州石艾縣丞文行曾孫。絳縣令元度孫。魏¶
州朝城令翔之第二子也。孝弟篤實。可移於事君。肅恭信¶
順。可施於有政。行成於進而名未之歸。學優於用而祿未¶
之及。天寶末。天下亂。藏於衞州之別墅。昏氛四塞。豺虎狺¶
狺。行無所從。退迫咥噬。殷憂不壽。發疾而終。時至德三年¶
<pb:NFKB_QTW_p0785-12b>
二月二日。春秋三十有五。夫人京兆韋氏。挈未童之孤孫¶
是逃鋒刃。保朝夕之不遑。而踰月之禮蓋闕。乃於其所殯¶
焉。我慈親念羇魂之靡託者。心不忘痛。永言改葬。與大事¶
俱。世道多故。坎壈未集。嗣子佐。餘力能學。含章而文。仕潤¶
州參軍杭州司田。越在東南。計之靡及。夫人後元年棄養¶
於潤州官舍。將謀同穴。蓋時趨道遠。如佐之不至。且俟佐¶
焉。然則夫人之家聲美行。請讓於來者之誌。銘曰。¶ 

嗚呼。沒而無知也。盡我慈親之情。成爾孝子之志而已矣。¶
如有知也。父母與子。相見泉隧。其樂融融。其樂洩洩。彼美¶ 
<pb:NFKB_QTW_p0785-13a>
家室。昔如琴瑟。他年令嗣祔元堂。使我長夜覩白日。¶ 

** 嗣曹王故太鄭氏墓誌銘¶ 
:PROPERTIES:
:TITID: QTWTIT15918
:PERSID: QTWAUT1973
:END:

大唐貞元景寅歲秋七月己酉。荊南節度觀察使戶部尚¶
書御史大夫江陵尹嗣曹王臯。奉先太滎陽鄭氏之喪。歸¶
於先王贈尚書左僕射諱職之居。實洛陽邙山之原。先是¶
皇帝使中謁者詔東京有司。備鹵簿鼓吹洎祖載儀衞之¶
物。且監視之。事之前日。嗣王有虞乎山壤泉隧。不常陵穴。¶
迺以百世之後。貽厥來者之義。屬於小生。太諱仲。字正和。¶
恒州司兵文恪之孫。郴州司戶休璿之子。鄭之於百族也。¶
<pb:NFKB_QTW_p0785-13b>
如㣥嶽之聳衆山焉。溢於世間。事不待紀。太以禮之節為¶
質。以樂之和為性。以詩之鵲巢采蘩小星殷雷易之坤蠱¶
家人為德。小大由之。且以其餘。施之於外。夫是以賢。子是¶
以貴。以利於家邦。年十有四。歸於公族。又十四歲。而先嗣¶
王即世。王屋天壇之下。有別墅焉。太挈今之嗣。王與女子¶
子。洎夫族之叔妹未冠笄者。與本族凋喪之遺無告者。合¶
而家之。居無生資。勤儉自力。仁以恤。智以圖。使夫飢待我¶
粒。寒待我纊。婚姻宦學蒸嘗之禮。待我以時。嗣王年甫及¶
笄。其所以導成慈訓者。則以父嚴師教之道。兼¶ 
<pb:NFKB_QTW_p0785-14a>
而濟之。於時天下晏然。而事有將亂之兆。太念嗣王之壯。¶
必及經綸。不患不貞。患不更踐。不患不聞先王之訓。患不¶
知下人之生。率以仲尼鄙事為教。及其長也。見其為龔黃。¶
見其為方召。享其孝敬勳榮祿位三者日躋之報焉。嗚呼。¶
月朢而虧。天之道也。以建中三年冬十月九日。遘疾薨於¶
潭州官舍之寢。壽七十有二。嗣王奉喪歸葬。達於南荊。國¶
難方興。天下否塞。朝廷倚宗周維城之固。加於郡帥一等。¶
乃用魯公伯禽有為之變。俾復其位。且使即其次而窆焉。¶
嗣王銜恤奉詔。以戰克。以攻拔。統江西。援江陵。其事墓也。¶
<pb:NFKB_QTW_p0785-14b>
如生平之養。其哀號也。執干戈者悲之。今茲龜筮叶謀。優¶
詔惟允。議者或曰。東南之鎮。荊州為大。降寇僅滅。多虞未¶
忘。遺羊杜之重。徇曾閔之節。越三千里執喪釋位。謂安危¶
何。員以為嗣王之於朝廷也。曩竭之以忠。朝廷之於嗣王¶
也。今遂之以孝。君臣家國之際。於是乎古無以踰。况其奉¶
先之志。不可以奪。臨下之政。必可以保。且用崇厥孝理。始¶
於本枝。使為子者悅。事君者勸。以感人心。以順天下。不然。¶
何卒葬弔贈。天王之錫命。視於同盟。有加等焉。初湖南部¶
將有王國良者。嘗危疑負固。歷年不下。嗣王為帥。恭太¶ 
<pb:NFKB_QTW_p0785-15a>
之教。以子召之。國良捧檄如歸。撫之以信。其後入衞中禁。¶
錫名維新。乃曰。爾來之生。今日之寵。罔極之德也。哀請赴¶
葬。上嘉而許之。其執禮致慕。視於苫凷。是以係之於篇。銘¶
曰。¶ 

抑抑母儀。稟訓德門。來嬪王族。慶集宗臣。如彼崇山。應時¶
出雲。霈然作雨。澤潤生人。裕我之蠱。啟茲寵勛。匡戴中興。¶
為唐晉文。宜爾百祿。享茲萬春。運奪其養。天胡匪仁。清洛¶
之陽。脩邙之阜。我歸我居。我徒我友。維邙與洛。將安宅之¶
相久。¶ 
¶
<pb:NFKB_QTW_p0785-15b>

** 秘書監穆公夫人裴氏元堂誌¶ 
:PROPERTIES:
:TITID: QTWTIT15919
:PERSID: QTWAUT1973
:END:

員不夭不死。先公棄背。迫先王制禮。免喪五月。太夫人河¶
東郡太夫人以貞元十三年六月二十四日違養。又不孝¶
不滅。以及龜筮遠期。十月二十一日。孤子贊洎質員賞奉¶
遷靈座。自東都歸義里私第正寢歸於偃師首陽山北原¶
先公之居。第三子員。伏念常稟慈訓。撰述前誌。當時實聞¶
不忍聞之命。俾繼斯文。不敢不茹血吐迷。麤舉大略。裴氏¶
自漢魏以還。蓋為天下著姓。外族之於本宗也。若泉有源。¶
山有峯。披圖按牒。可明徵矣。五代祖諱鴻琳。周易郡太守。¶ 

<pb:NFKB_QTW_p0785-16a>

高祖諱客兒。隋長平丞。曾祖諱文行。官皇朝并州石芝縣¶
丞。祖諱元度。絳州絳縣令。父諱翔。魏州朝城縣令。世以懿¶
德令名。清風和氣。昭穆授受。宜於家邦。太夫人則朝城府¶
君之季女也。淳仁如天。博厚如地。精識如神。中節如時。少¶
喪怙恃。長於季母諸姑。以孝友誠明。俾見懿慈有天性之¶
答。所至家政。輒聞於未成人之年。洎有行君子。作配盛德。¶
移內則之美。盡家人之義。居上齊下。視人以身主祭祀。以¶
心為馨香。事賓客以手集中饋。先公厄於未濟。困於屢空。¶
<pb:NFKB_QTW_p0785-16b>
太夫人以樂道為貴。肥家為富。先公初仕河朔。蹈難平原。¶
太夫人以勤儉成清白。誠義佐名節。先公出入崇貴。間逢¶
遷黜。太夫人居常以天不假易自警。處否以泰道自安。先¶
公直道高義。不容於時。剝落當年。優遊晚暮。太夫人始則¶
以不磷不緇何憂何懼為韋弦焉。中則以不容何病然後¶
見君子為塤箎焉。終則以施於有政是亦為政為琴瑟焉。¶
先公孝以立家。仁以合族。太夫人輔佐之德。達於神明。員¶
伯姑元夫人。高明純至。不幸早孀。太夫人就養於堂。服勤¶
以力。視色先意。主於無違。伯姑嘗顧小子同氣曰。自吾歸¶
爾家。安爾母也。自忘孤寡。自忘長老。嘻嘻然如未笄之初。¶ 

<pb:NFKB_QTW_p0785-17a>

承歡於父母之前。夜夢吾先君。則為爾父。夜夢吾先夫人。¶
則為爾母。豈爾父母乃吾宿世之父母乎。不然。何迷我心¶
靈。發於夢寢者。三十年如此。中外孤幼。以先公之祿為待¶
哺待絮者。其來如歸。太夫人所以衣服飲食之。蓋有竭無¶
倦。有不足無不均。有孤惸老幼之先。無親疎厚薄之別。若¶
乃甥姓㣥從之衆。賢愚恭狠之差。太夫人用不慍不校。不¶
欺不伐。積為至德。以嫗煦之。不違直心而曲順其理。不越¶
中制而各厚其宜。是故寢我無私有常之化者。歸我懷我。¶
<pb:NFKB_QTW_p0785-17b>
如服天地。豈無忮戾之性。多言之口。不忍以造次幽昧遷¶
焉。員三從叔寂。感太夫人少長子愛之慈。以為生成罔極¶
之重。及壯納室。則先請於女氏之介曰。吾嫂吾母也。苟能¶
服事如姑。則為某妻。不者則否。女氏許諾。然後贄幣行焉。¶
太夫人自痛早孤。終鮮兄弟。惟周公蓋祔仲尼合葬之事。¶
咨於先公曰。絳雖故鄉。世乏喬木。洛汭中土。首陽家山。今¶
將奉先人於北原。卜鄰舅姑。吾與公存沒之志也。命長子¶
行之。本族凋落。蒸嘗殆曠。鞠孤兄子。以涕泣教之。使學古¶
入官。承家主祭。乃至宗從之祀。興廢繼絕。繄太夫人是賴¶
者非一。先公享懸車之榮。太夫人受偕老之福。河洛安宅。¶ 

<pb:NFKB_QTW_p0785-18a>

京師就養。板輿所至。讌喜相從。旬朔獻壽。子孫成列。歲時¶
稱慶。冠葢盈門。當時士族。以為榮羨。晚年學道於聖善寺¶
法疑大師。所受方便平等。則家政也。忍辱慈悲。則素行也。¶
真如正覺。則天性也。皆異積舊習。彼於德施。盡大師之法。¶
吾無得焉。贊等從事守官。世道多故。太夫人以為苟不虧¶
先王先公之訓。則義在不辱。是為無忝。未始見責。而姑勉¶
之。祿俸供養。不給於家之經費。太夫人每顧念有一飢一¶
寒者。則為之不飫不暖。其遇窮獨無告不獲其所。輒心體¶
<pb:NFKB_QTW_p0785-18b>
以之不康。是以甘旨輕鮮之獻。未嘗以尊高自異。常有汲¶
汲不足之患而不患焉。初太夫人之從先公也。公方褐衣。¶
家無數口。太夫人以繁祉元福。阜興德門。男女為人父母¶
為人大父母為人師者七。內外孫洎曾孫四十有三。食先¶
公洎諸子之祿者五十一政。主家主祀者五十一年。壽七¶
十四。封河東縣君。先公故也。河東郡太夫人。贊故也。列郡¶
啟封。為妻為母。論者以兼命斯貴。同時難之。然天下公議。¶
稱先公位不稱德。雅知贊者。亦謂贊等命不偶時。而太夫¶
人五福百祿之徵。蓋上有所不充。下有所未極。贊質員賞¶
皆自痛欲養欲報。各孤其分。號天訴天。天不我聞。伏念昔¶ 
<pb:NFKB_QTW_p0785-19a>
罹荼毒。備承至誡。以為殺身無逮。揚名有補。忍死為重。徇¶
情則輕。煢獨苟至。不敢自滅。謹哀纂生德密行之可傳者。¶
勒之貞石。以永厚地。嗚呼蒼天。¶ 

** 崔少尹夫人盧氏墓誌銘¶ 
:PROPERTIES:
:TITID: QTWTIT15920
:PERSID: QTWAUT1973
:END:

嗚呼。有唐河南少尹清河崔府君諱徵。從先大夫於北邙¶
山平樂原。卜年惟三。而泉戶啟。夫人歸。歸而復閉。閉而終¶
此山矣。禮也。哀哉。夫人諱某。字某。姓盧氏。以府君為大夫。¶
封范陽縣君。其先自東漢中郎植。十有三葉至於烈考皇¶
朝大理司直孝孫。代以禮樂婚姻相遺。為氏族冠冕。縣君¶
<pb:NFKB_QTW_p0785-19b>
泉源發清。峻極憑厚。孕和縕粹。吐芳如春。其在弱笄。雅有¶
君子之度。諸姑從母有若韋太師見素裴尚書寬二夫人¶
稱之曰。吾見此女。使人思齊。不自知其所為長。開元季年。¶
先舅尚書忠公尊顯於代。高明克家。思配子之賢。慎承我¶
之重。縣君以姬姜之盛。發聞之美。誕集嘉命。既而有行。先¶
姑隴西夫人才之。傳之以政。於是資顧復之報。以孝舅姑。¶
推友于之愛。以睦娣姒。和琴瑟之樂。以諧所從。閱詩易之¶
義。以修所職。婦儀母訓。垂五十年。不一日違仁。不須臾忘¶
禮。溫顏和氣。物莫之侵。朗識清機。道與之接。雅好黃老。且¶ 
<pb:NFKB_QTW_p0785-20a>
精禪慧。嘗謂要本無二。教焉有三。吾將貫之以一。守之以¶
一。蓋生知免習。而寤寐以之。是以寢疾恬然。臨危不亂。謂¶
生為旅舍。歿為歸次。而我行邁之得息焉。壽六十有一。終¶
於洛陽毓德里之私第。時貞元二年五月二十九日。二孤¶
溉泳。殿中侍御史陸渾尉。恭合祔之禮。即命於蓍龜。曰仲¶
秋甲申吉。先是溉泳執河南府君之喪。一號三年。既踰月¶
而縣君繼酷。雅知溉者。以今之宰政與中朝賢卿大夫。多¶
溉之遊。其顯有時。其養可待。何昊天壓之之甚。而縣君棄¶
之之早。蓋以不可知者。曰天與命相弔焉。員則溉等瀆交¶
<pb:NFKB_QTW_p0785-20b>
之執也。見託銘石。其銘曰。¶ 

北邙古原起新阡。仁賢同穴閉下泉。哀哀孝子不終養。蒼¶
蒼正色誰問天。物之常久有貞石。我以德音誌神宅。千年¶
邱隴不可期。白日佳城俟來覿。¶ 

** 崔太常長女墓誌銘¶ 
:PROPERTIES:
:TITID: QTWTIT15921
:PERSID: QTWAUT1973
:END:

崔氏長女名某。先笄之某年。不幸遘癘。未幾。丁烈考太常¶
卿贈吏部尚書常山公難。至哀乘之。共迫正氣。以貞元七¶
年秋八月已酉夭於東郡。冬十月乙巳。兄元方哀奉尚書¶
從先相國於北邙山。以長女祔於尚書之側。嗚呼。女之生¶ 
<pb:NFKB_QTW_p0785-21a>
也。乘高祖博陵王之殊勳。曾祖禮部府君之令望。先相國¶
之盛業。先尚書之重德。何四葉垂裕。合為禎祥。與夫惡疾¶
至性。摧之不勝。豈天所助。不能移定命乎。不然者。烈祖顯¶
考之德之純。假以溢我。我其收之。宜施之有年。移之他族。¶
宜乎起家而居有公卿之位。雅人之所歌韓姞者。疇離之¶
哉。夫內則之美。不傳於外。禮也。辱命於其兄者。誌卒葬焉。¶
銘曰。¶ 

崔之九原。實維邙阜。孝女祔先。與天地久。¶ 

** 為留守鄭侍郎祭劉僕射文¶ 
:PROPERTIES:
:TITID: QTWTIT15922
:PERSID: QTWAUT1973
:END:
¶
<pb:NFKB_QTW_p0785-21b>

維年月日。某官謹遣某乙。敢用少牢之奠。致祭於故尚書¶
左僕射彭城公之靈。巨唐中否。八葉嗣興。天為生公。為公¶
啟運。公受天所授。事與時并。實為酇侯。立我王國。於時方¶
夏之內。痍傷未平。兵餘於人。賦倍於產。公施以損益。權其¶
重輕。自我竭心。為國強力。歲歉靡瘠。師興忘勞。㣥帥不處。¶
怙兵自擅。典章靡及。職貢莫修。律我清明。徵令如響。凡所¶
辟選。府傾時賢。若金我礪。若玉我琢。爾材我器。爾用我功。¶
至今會計之司。食貨之政。法公之法其事集。吏公之吏其¶
利興。守公之成。揚公之盛。孰云公歿。吾謂公存。嗚呼。何日¶ 
<pb:NFKB_QTW_p0785-22a>
不夕。何榮不落。何亢不悔。何高不危。終沒裔夷。凡百稱嘆。¶
皇明昭滌。丹旐言旋。澤及九原。魂歸萬里。大名備禮。返葬¶
故邱。哀哀遺孤。銜恤靡至。毀鄰於滅。必復是徵。某昔官南¶
宮。嘗參末吏。玉音如在。哀挽長違。祇命禁省。不敢離局。禮¶
闋執事。悲儲永懷。敢以精誠。寄於祖奠。神遠聽邇。庶乎降¶
歆。嗚呼哀哉。尚饗。¶ 

** 為淮西宣慰使鄭右丞祭顏太師文¶ 
:PROPERTIES:
:TITID: QTWTIT15923
:PERSID: QTWAUT1973
:END:

維年月日。某使某官某。奉勅以清酌庶羞之奠。致祭於故¶
顏太師贈司徒魯公之靈。嗚呼。天有晦明。人有理亂。當其¶
<pb:NFKB_QTW_p0785-22b>
厄運。則有盜臣。至乃憑寵肆凶。竊權搆逆。蛇吞虎噬。擇肉¶
中州。天子思所以解將燎之焚。拯方割之墊。道開景命。銷¶
遏亂源。惟公道冠四朝。位先百辟。望安社稷。名動神祇。期¶
以日照天臨。風清雨滌。受命以出。視途如歸。嗚呼。肇有君¶
父。孰如堯舜。臣惟共鯀。子亦朱均。稟沴而生。雖聖勿化。父¶
不能得之於子。君不能得之於臣。矧夫禍亂之興。蓋乘中¶
否。天之方稔。公若之何。獨立虜庭。卒致君命。激昂大義。潛¶
革寇心。全道為全。天年非夭。期頤非壽。得死為終。惟彼凶¶
殘。殲我明哲。罪均僭逆。怒發天人。否閉未通。鬱翳茲久。上¶ 
<pb:NFKB_QTW_p0785-23a>
帝厭亂。忠臣應期。坐使鯨鯢。化為葅醢。庸非精爽。達於明¶
神。幽贊元勳。昭蘇宿憤。詔旌大節。追冊上公。寵以飾終。禮¶
惟加等。某肅將密命。敷播皇猷。慰拊痍傷。勞勉忠義。拜手¶
天闕。躬承德音。命以觴牢。備茲俎豆。發於聖旨。斯謂馨香。¶
公其降靈。歆我明德。尚饗。¶ 

** 為留守賈尚書祭顏太師文¶ 
:PROPERTIES:
:TITID: QTWTIT15924
:PERSID: QTWAUT1973
:END:

維年月日。某官某。謹以清酌少牢之奠。敢昭告於故太師¶
贈司徒顏公之靈。天寶季年。幽都首亂。生人流血。中夏為¶
夷。公守在一麾。援絕千里。居鯨之腹。而刳其膓。履虎之尾。¶
<pb:NFKB_QTW_p0785-23b>
而拊其背。率先大義。以集中興。歷事四君。匪躬一致。全德¶
邁俗。正詞興邦。堯朝孔門。兩造其極。羿浞間釁。東南不開。¶
帝謂師臣。予厭征伐。往以至化。勝其凶殘。於時公請老未¶
獲。蓋三年矣。曾不俟駕。豈公安車。惟物之生。善惡有性。豺¶
狼犬馬。罔克相遷。天能生之。而不能化。況彼元惡。逆成膏¶
肓。針藥靡攻。仁智何及。奉命所在。顧身如遺。柰何明神。孤¶
我積善。帝念忠烈。國恩典刑。棟折將壓。哲萎安放。嗚呼哀¶
哉。昔者仰挹重名。遐跂明德。邈焉當代。如望古今。敬慕高¶
風。感歎大節。卓爾不朽。凜然如生。巨猾殲夷。幽魂昭奉。靈¶ 
<pb:NFKB_QTW_p0785-24a>
車歸路。千里同悲。永惟忠勳。宜在祀典。況臨紼紖。敢廢蘋¶
蘩。嗚呼哀哉。尚饗。¶ 

** 為留守崔尚書祭袁給事文¶ 
:PROPERTIES:
:TITID: QTWTIT15925
:PERSID: QTWAUT1973
:END:

維年月日。某官某。謹遣某官某。以清酌少牢之奠。敬祭於¶
故給事中汝南公袁三丈之靈。昔我烈祖。洎公先哲。同力¶
王室。惟歡世家。俾為塤箎。且秩昭穆。殆茲小子。恭事丈人。¶
於惟丈人。義切師友。間氣全德。稟之自然。資元精之餘和。¶
邁生人之宏致。遵周孔之軌躅。行天下之直道。是用萃厥¶
孝友。發於文儒。播乎循良。峙以謇諤。出納帝命。時惟掖垣。¶
<pb:NFKB_QTW_p0785-24b>
政之或虧。期不奉詔。義之所激。挺不顧身。寤天聽於未聞。¶
反大號於已出。吐㣥公之所茹。垂聖朝之直聲。雖霖雨舟¶
楫之用。未躋於位。而股肱耳目之任。獨冠於時。其生也。公¶
相讓德。有臧文竊位之歎。其歿也。縉紳相弔。有國僑將壓¶
之懼。惟昔遘癘。萬心禱天。天之愛人。宜有所錫。如何大運。¶
不即我謀。君子於是乎始疑神明。而信定命。輤車何所。從¶
先公居。前有伊川。萬古流美。某離次是懼。臨穴莫從。百身¶
靡追。一慟何及。哀填意竭。式寄蘋蘩。嗚呼哀哉。尚饗。¶ 

** 為留守鄭侍郎祭鳳翔張相公文¶ 
:PROPERTIES:
:TITID: QTWTIT15926
:PERSID: QTWAUT1973
:END:

<pb:NFKB_QTW_p0785-25a>

維年月日。某遣某官某。敢以豭牢之奠。昭告於故相國贈¶
太子太傅張公之靈。嗚呼。天之不可問也信矣。災不避聖。¶
禍不擇賢。在昔禹湯。實逢水旱。今我堯舜。厥有羿浞。公如¶
季路。終以結纓。蓋君以避狄為仁。臣以死難為義。不朽是¶
貴。全生曷榮。嗚呼哀哉。公性本生知。學成全德。跡踐教極。¶
心遊聖源。始以耕雍。終以咎稷。取其餘事。猶為龔黃。用其¶
末學。亦謂方召。若昊天之將喪斯民也。則不當生德於公。¶
錫公於主。既執其柄。載行其道。方俾我后。格於皇天。一夫¶
<pb:NFKB_QTW_p0785-25b>
不獲。引以為咎。而奪我靈府。移於四支。使魚爛自中。原燎¶
斯及。主辱臣死。誠不在公。守位以終。是為不沒。明明元首。¶
始喪股肱。凡百縉紳。靡所冠冕。伏念平昔。交如弟兄。同則¶
塤箎相和。異則韋弦迭佩。公頃自郎署。往蒞東南。秦楚相¶
望。音容不隔。逮於晚歲。又忝倅戎。時迫登賢。事止中道。恩¶
加前好。名在舊賓。今寵贈表榮。詔葬旌烈。官司是縶。弔哭¶
無從。泣遣行人。哀將菲薄。孰云觴豆。可盡平生。嗚呼哀哉。¶
尚饗。¶ 

** 為留守鄭侍郎祭李相公文¶ 
:PROPERTIES:
:TITID: QTWTIT15927
:PERSID: QTWAUT1973
:END:

維年月日。某官某。謹遣某官某。以酒酌少牢之奠。敢昭告¶ 
<pb:NFKB_QTW_p0785-26a>
於故相國尚書左僕射贈司空李公之靈。惟靈天鍾地資。¶
生備五福。昔者元宗之代。天下治平。時重文儒。禮侔齒爵。¶
公始之鴻漸。蔚為羽儀。從容主文。在帝左右。既而皇家中¶
否。寶歷嗣興。明明肅宗。康難致理。天地交泰。聖賢相逢。其¶
所以濟川救旱。和羹作醴。稽視說命。事符古文。嗚呼。才之¶
用捨繫乎時。道之行否存乎命。珪組遺累。江湖為家。興協¶
騷人。我無其怨。詠歌堯舜。二紀忘年。皇唐建中。天子纘服。¶
維新庶績。先禮舊臣。授公成均。以舉政本。爰降徵命。典司¶
春官。先是昆夷不庭。歲為邊患。亦既款塞。願歸聖理。帝曰¶
<pb:NFKB_QTW_p0785-26b>
春秋之義。許之不一而足。和之五利斯在。歷選列辟。繄公¶
簡心。資王商之盛容。將魏絳之故事。公感恩自奮。暮齒方¶
剛。寵茲肩舁。遵彼絕域。俄屬賊臣間釁。罕畢在邦。公昭格¶
外夷。俾為內援。嗚呼。風沙勤瘁。共薄頺齡。王事畢矣。我勞¶
盡矣。僅履吾土。亦終天命。原夫始終。實盡善美。湛恩縟禮。¶
論者宜之。至若史氏立言。訓辭作誥。祕在天府。式為國經。¶
世有五姓。冠於百族。有如姬姜。取貴春秋。擢秀天人。惟公¶
而已。有司備物。返葬故邱。觀者哀榮。況承眷舊。敢憑奠酌。¶
以降明靈。尚饗。¶ 

<pb:NFKB_QTW_p0785-27a>

** 祭福建鄭大夫文¶ 
:PROPERTIES:
:TITID: QTWTIT15928
:PERSID: QTWAUT1973
:END:

維年月日。故吏某官某。敢薦薄奠於故福建都團練觀察¶
處置使福州刺史兼御史大夫鄭公之靈。伏惟自天降靈。¶
為國之楨。溥博閎達。昭融粹精。中和植本。體禮敷榮。應物¶
以順。逢時中清。爰自筮仕之初。及乎懸車之期。惟天命是¶
信。惟聖言是思。德合明神。心為元龜。動享黃裳之吉。不稽¶
洪範之疑。論交審其始。其結也不解。用才要其終。其報也¶
不欺。仲山吐茹。吉甫文武。四國羽儀。蒸乂父母。憶昔高門。¶
<pb:NFKB_QTW_p0785-27b>
照灼寰宇。榮冠一時。名列三虎。我公南遷。返旐東土。仲也¶
壯齡。相從萬古。季兮不幸。昔陷於虜。忽如嚴霜。殞落繁柯。¶
倏爾成空。天乎謂何。某常以斯文。忝膺辟吏。載筆如昨。攀¶
車何自。我有甘棠。東城桃李。悠悠清溪。永代流美。願託遺¶
孤。以奉恩紀。黍稷非馨。微誠所至。嗚呼哀哉。尚饗。¶ 

** 為留守賈尚書祭嗣曹王故太文¶ 
:PROPERTIES:
:TITID: QTWTIT15929
:PERSID: QTWAUT1973
:END:

維年月日。某官某乙。謹遣某官某。以清酌少牢之奠。敬祭¶
於荊南節度觀察使戶部尚書兼御史大夫嗣曹王故太¶
之靈。名山大川。列於祀典。以其所育。能利於人。恭惟太。享¶
用元福。乘運之啟。受天之終。間生親賢。為國藩屏。人¶ 
<pb:NFKB_QTW_p0785-28a>
賴德施。祀之攸宜。樂貴自生。禮宗其本。維厥分閫。資於卜¶
鄰。報我以榮。則公侯其位。養我以志。則嬰孩其心。如何風¶
樹之悲。遽奪晨葩之慶。哀哀嗣王。泣血終制。既及先遠。疚¶
焉如新。中貴護喪。有司備物。詔臨祖奠。弔集同盟。風物含¶
悽。簫笳啟路。泉扉一閉。松月千秋。黍稷非馨。精誠所至。尚¶
饗。¶ 

¶
