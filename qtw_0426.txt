#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0425-18a> 
#+PROPERTY: JUAN 0426
欽定全唐文卷四百二十六¶ 

<pb:NFKB_QTW_p0426-01a>
　于卲(四)¶ 

** 與蕭相公書¶ 
:PROPERTIES:
:TITID: QTWTIT09031
:PERSID: QTWAUT1097
:END:

相公閣下。某以抱舋遐荒。殘魂未絕。偷度時刻。倏忽四年。¶
伏以宗社未安。兇逆猶在。才無取入。死難莫由。天地之中。¶
甘為棄物。豈意當此之日。逢相公安撫之時。狂夫之言。猶¶
有一得。芻蕘見納。庸可庶乎。伏惟相公秉鈞戡難。道冠伊¶
呂。方期除天地之害。更造生靈之本。故詔書曰。則如親臨。¶
又曰。其代予言。大哉倚賴。斯可畏也。安得因循故轍。返顧¶
於身乎。奉惟相公之憂。深入骨髓矣。聖上纘序鴻業。於今¶
<pb:NFKB_QTW_p0426-01b>
六年。將求昇平。初若不及。以無賢相左右。虧我聖道。近二¶
三年。有執事者。蔽主之耳目。括囊容身。內懷姦忌。外擅威¶
柄。衣冠為之側足。道路不敢偶語。眾叛人離。遂有今日。相¶
公所自見知。既不能誅宏羊以謝天下。則今之所急者。皆¶
在相公彀中耳。况居儲后之姻。重受台廷之寄。國弊身弊。¶
國安身安。既須以形跡遠嫌。又須以直道見節。為相公之¶
福。深以為難。是即疏家知止。馬氏不侯。至今高人。借以為¶
誡。斯為上矣。如或急於救世。雖不獲已。道德刑政。仁義干¶ 
<pb:NFKB_QTW_p0426-02a>
戈。任權重輕。惟精惟一。斯為次矣。此外滔滔者皆是。非愚¶
所知。今大盜未除。㣥寇更起。其可處置者。惟兩江半淮。三¶
蜀五嶺而已。其中最切者。請舉尤以明之。每道皆有客軍。¶
本在同心平難。側聞將校謀勝。監軍爭長。節度歛手。金多¶
者雖敗即安。無金者纔入則退。戰勝攻取。未之前聞。為今¶
之計。莫若監軍一切且停。客軍權屬節使。申明本管。無得¶
相干。然後慎選良將。文武兼備。委之鎮撫。希在萬一。餘則¶
歷在相公目前。不敢煩於翰。負累憂危。年垂七十。沉痾積¶
疹。四十餘年。自到炎方。幸未及死。豈合以國家大務。言達¶
<pb:NFKB_QTW_p0426-02b>
相府乎。實以故韋吏部有忘年之分。嘗約以相公今日之¶
望。每恨生死契濶。不盡曩時之期。拳拳之心。皎如白日。良¶
友雖歿。情豈忘乎。伏蒙每賜書問。亦承念及微命。恃此不¶
恐。輒冒威嚴。其是與非。不在小子。又自悲者。平生志業。身¶
退毀隨。紛紛世情。鮮不乘便。浮石沉水。自古而然。[:#AS-87E7:⿻焭丶]¶ 
[:#AS-87E7:⿻焭丶]萬里。誰能識察。敢¶
託相公門闌之舊。輒書當時得罪之由。再煩視聽。具如別¶
狀。因宋侍御上垂詳覽。又嘗內省。自卜者審。既已衰暮。又¶
昧時用。前年病熱。遠視不審。去夏罹瘴。近聽不聞。疲憊之¶
餘。難於尸素。伏乞曲賜恩波。放歸田里。¶ 

<pb:NFKB_QTW_p0426-03a>

傳家就木。不夭天年。九原之下。期以贖責。甚大惠也。如以¶
歸田聞奏無端。即乞以檢校閒官為請。許令隨便養病。免¶
死殊俗。又大惠也。伏念斗筲之器。須當承乏之用。任過其¶
量。自合速辜。然於其中有可恕者。且獲戾之始。實謗為深。¶
不蒙鞫問。至今為累。若不然者。豈三人同罪。而一身受罰。¶
蔣鎮列曹會府。袁高選牧名藩。由此而言。痕累未盡。每一¶
念至。驚危貫心。豈無知人。誰為言者。今之所祈恕者。屬鴻¶
恩宥過。掩瑕滌穢。亡官失爵。猶蒙收敘。况身佐州端。秩猶¶
<pb:NFKB_QTW_p0426-03b>
五品。乞從反褐。以贖前愆。免入量移。再罹降黜。餘生願畢。¶
瞑目如歸。幸甚。又事有失於知退而終可言者。竊以聖上¶
建元立極之初。每賜驅策。雖無塵露之効。頗傳潤色之美。¶
有冊皇太后尊號聖神文武尊號皇儲宜建之制。皆泥金¶
檢玉。著之國史。其餘則北蕃西戎。詔冊文誥。無大無小。何¶
密何疎。侯王將相。出入中外。數年之閒。事無虛日。皆承特¶
旨。俾以發揮。聲猷所浹。必由是也。豈惟叨竊之幸。實為不¶
朽之幸矣。昔隋文帝謂楊素牛宏曰。薛道衡老矣。宜使朱¶
門列㦸。薛公謝恩。且辭無功。隋文帝詔曰。自吾有寶位。國¶
家大事。皆爾宣行。豈非大功耶。薛公乃受賜。愚雖才不逮¶ 
<pb:NFKB_QTW_p0426-04a>
薛。而焯敘盛明。過於薛遠矣。願以簪履之念。得遂邱園之¶
請。追前獎拔。雖死猶生。伏願相公深納焉。沉迷鄙敗。不知¶
忌諱。馳魂惕慮。退不自安。死罪死罪。¶ 

** 與常相公書¶ 
:PROPERTIES:
:TITID: QTWTIT09032
:PERSID: QTWAUT1097
:END:

相公閣下。自蒼生允望。帝載緝熙。大小仲父。四方風動。既¶
絕橫議。且無多門。幸甚幸甚。卲復何幸。又當此時之則然。¶
命乃未偶。通塞之分。併在去年。則相公首薦之恩。鄙夫膺¶
受之美。徒拭人目。孰知其心。是以區區子牟。不敢忘闕。而¶
又自惜。昔常陪相公鄉里之舉。時應神州甲乙之選。其餘¶
<pb:NFKB_QTW_p0426-04b>
馳逸足。揮勁翮。修容峩峩。來以干進者。蓋千百數。在公堂¶
預鹿鳴之宴。猶不可得。況會府鶯遷之地者乎。相公當時¶
裒然居天下第一。愚實不佞。忝從斯列。六子登科。又厠其¶
數。凡我連茹。世論以榮。皆因依相公。用白粉黛。是乃降神¶
惟嶽。有開必先。右掖司言。中均典翰。出入承盼。從容十年。¶
啟沃之由。自此而始。則知輔弻之道。在天非人。嗚呼。同時¶
之人。零落向盡。彭楊李賀。冥寞何之。今相公宰平天下。而¶
鄙夫拘束邊外。獨不得一親顏色。更露腹心。則漢庭于相¶
公何厚哉。是以內省。可知命焉。是以垂頭塌翼。不敢思奮。¶ 

<pb:NFKB_QTW_p0426-05a>

况家事未畢。立錐無地。男可從官。女可許笄。耳順之年。馳¶
復始滿。名位日退。沉痾歲深。君臣之道。天人之際。心雖如¶
丹。誰表赤實。此皆鄙夫與相公今日之事也。豈無他人。在¶
我同志而已。况相公無失其親。無失其故。二江之上。獨立¶
無親。一麾以還。未之有故。舉目生憤。傷如之何。未知相公¶
何以畱念。悲趙武之視蔭。感伍員之逆施。拳拳之心。欲罷¶
不忍。伏願體道垂統。加餐保和。乘風雲之感會。行宰相之¶
能事。無寶斯位。無愛斯權。無念同升於朝。無念若撻於市。¶
<pb:NFKB_QTW_p0426-05b>
咸有一德。不其盛歟。方將伊皋比崇。管樂論霸。寧展禽三¶
黜無怨。在胡廣七登何補。鄙老也。有知美善。不識忌諱。遠¶
塵視聽。忠告尺書。然非盡言之具。庶咨道意之本。所不爾¶
者。謂之何哉。前漢州司田樊登兄弟。舊遊三十載矣。相公¶
席硯。昔與之同。言念撫塵。今也祇召。甚大惠也。因是利往。¶
得無謝焉。卲頓首。¶ 

** 與元相公書¶ 
:PROPERTIES:
:TITID: QTWTIT09033
:PERSID: QTWAUT1097
:END:

某月日。通直郎殿中侍御史內供奉于卲頓首。相公閣下。¶
一昨外甥右威衞錄事參軍宇文寶至。奉傳慰誨。不忘疵¶
賤。仍及家私。造化之地。禮物云隔。一言一盼。盡為曲貸。既¶ 
<pb:NFKB_QTW_p0426-06a>
出望外。不知所酧。懷仁荷德。載兢載懼。伏惟相公膺斯夾¶
輔。閔心保乂。尹正天下。易哉為君。虞友五臣。黃師六相。匡¶
救之分。心豈異乎。自經艱難。常處僻陋。外乏長策。內罹百¶
殃。悲生於累。心亦盡矣。頃者羈齒隴上。迫諸寇戎。分為係¶
虜。永絕殊俗。豈意朝廷勤為官之選。相公垂推已之美。席¶
硯存愛。風塵念舊。不以蒙鄙。才無可觀。曾微浹年。再忝持¶
憲。振拔泥滯。復為人知。恩深提攜。物無所棄。進慙其往之¶
誡。退累則哲之明。彷徨失圖。罔知攸効。又自悲者。天倫之¶
變。禍橫相次。家途淪胥。素業無託。他鄉異縣。至於流離。力¶
<pb:NFKB_QTW_p0426-06b>
未集事。死又無補。泣血仰天。復何可言。所以乘流則逝。尸¶
祿苟活。國步未泰。斯何底寧。願言掃門。不可遂得。伏惟相¶
公濟代推功。渴日行道。方將草創天下。經綸時變。大啟區¶
㝢。再垂衣裳。頤神滌慮。正在今日。無以外物虧損。遂為咎¶
也。御衡持政。前計不迷。想廟堂之當安。全蒼生之始望。小¶
人之幸。日月以冀。然後但見鴻鵠。拂摩青冥。不知其極也。¶
謹附監察御史蘇端啟事以干。罪貽煩黷。伏增惶汗。¶ 

** 為崔僕射與郭令公書¶ 
:PROPERTIES:
:TITID: QTWTIT09034
:PERSID: QTWAUT1097
:END:

某月日。某官某謹奏記令公閣下。幽風固陰。月紀將暮。伏¶ 
<pb:NFKB_QTW_p0426-07a>
惟尊安福履。萬壽無疆。幸甚幸甚。某遠鎮方隅。蕃蠻未靖。¶
力微寄重。憂慮交煎。雖無暇自謀。終分心遠難。一昨中使¶
飛馹。王命急宣。特論西戎。侵偪郊甸。即日奔走。以副廟謀。¶
神往形留。豈遑夙夜。近知輦下人無動搖。復聞朝廷勞師¶
薄伐。朱相公以幽燕勁騎。先啟戎行。而令公以朔漢舊軍。¶
暫分兵要。始則聖畧不世出。而推心與人。終則上台應時¶
須。而同力戡難。朱公稟命而有進。令公遣戍而不疑。是皆¶
存大業於至公。遂表無私以奉已。太白所以食昴。魯陽所¶
以迴暉。斯乃協和萬邦。豈必因依一代。昔者范宣子讓德。¶
<pb:NFKB_QTW_p0426-07b>
晉君以霸。藺將軍避怒。秦兵不侵。書之縑緗。名亦不朽。令¶
公勳冠天地。力存宗社。每當一軍。隱如敵國。若涉大川。而¶
令公能濟。若火燎原。而令公能滅。厚德及行葦。太和合陽¶
春。謙尊而光。直方以載。四方延頸。萬邦立程。當今執事。在¶
具瞻之上。將自下而彌高。欲從損而彌益。一諾而千萬人¶
說。一謙而千萬人讓。况作相三朝。行師二紀。東征西怨。遠¶
懷邇安。是以蒼海之隅。莫不率俾。膏雨既滋於百穀。人倫¶
復正於五常。當今日之嘉猷。何邃古之能擬。齊晉之際。其¶
大此乎。某區區不才。謬司戎律。每欲刳心示眾。嘗膽酧恩。¶ 

<pb:NFKB_QTW_p0426-08a>

側聽遠方。有行君父。忘寢與食。思奉前人。矧辱在下風。特¶
榮恩獎。欣逢千載之事。竊賀兩君之好。感慕書紳。未知其¶
極。謹遣某官某奉獻情言。書非盡言之具。蓋陳赤實拳拳¶
之分。某頓首再拜。¶ 

** 為崔僕射與朱泚書¶ 
:PROPERTIES:
:TITID: QTWTIT09035
:PERSID: QTWAUT1097
:END:

某月日。某官某乙謹奏記相公閣下。羌戎之患。蓋三代矣。¶
秦漢以還。怨詐更作。詳諸舊史。抑有前聞。今則乘我閒釁。¶
於茲二紀。亂華謀夏。腥聞於天。貪惏無厭。暴殄斯極。侵軼¶
<pb:NFKB_QTW_p0426-08b>
我湯沐。震驚我兆人。十月之初。中官驛至。密奉宸翰。遠使¶
臨邊。拜受遂行。赴敵宜速。西山之役。尋已加兵。將赴急宣。¶
不遑啟處。所以晝分忘食。夕惕懷氷。關山阻隔。使信頓絕。¶
北望雲闕。南馳夢魂。近者日有京信。方表朝廷清晏。雖寇¶
猶外姦。而人無內警。然則回中未靜。鄜役仍勤。相公維岳¶
降靈。求巖作輔。不學古法。知幾其神。是以聖聰。寄揚我武。¶
既奉鑿門之禮。具稟至天之誠。折首摧鋒。計日告捷。詩云。¶
赫赫南仲。獫狁于襄。不其盛乎。伏以令公勳庸冠世。焯見¶
於天。受三朝將相之託。有萬人父母之愛。方謝安之體大。¶
知鄧禹之道宏。相公特稟廟謨。龔行天討。分邠寧拔距之¶ 
<pb:NFKB_QTW_p0426-09a>
眾。兼漁陽賈勇之軍。偶俱無猜。上讓下競。用獎王室。作為¶
人綱。一舉而大義全。暫勞而殊功倍。以此眾戰。何戰不剋。¶
以此滅戎。何戎不盡。某遠承惠顧。委分知歸。感遇因時。若¶
此之甚。延首北嚮。一心如丹。謹遣某官某乙奉記陳情不¶
宣。某乙頓首再拜。¶ 

** 與裴諫議虬書¶ 
:PROPERTIES:
:TITID: QTWTIT09036
:PERSID: QTWAUT1097
:END:

閣下。昨日愚子皋謨起居迴。蒙以放鷹度隴二賦及宗儒¶
銘自發東甌至安南諸作見示。隋掌明珠。忽蒙分惠。秦臺¶
重璧。不閒旁臨。是何衰暮。偶此殊觀。幸甚幸甚。自微言中¶
<pb:NFKB_QTW_p0426-09b>
絕。大義復乖。歷戰國縱橫之後。遭亡秦煨燼之末。四始不¶
作。斯文無紀。漢興總輯馳騖。稍復詩騷之體。訖建安之閒。¶
皆可垂訓。風流更代。紛然殽雜。迨有高下。不可勝論。齊梁¶
陳隋。乃至流遁矣。國家受命。煥乎文明。開元天寶。於斯為¶
盛。格高體正者。君臣之義。天人之際。畢備於斯矣。先覺後¶
進。其誰閒焉。屬三十年來。兵戈不息。所務者急。所貴者異。¶
過之則進。不過則墜。考之文章。東不流於海。南不集於江。¶
萬方行紀。安可得哉。某性乏天假。學非專門。徒以菲薄少¶
有。謬膺清切。特用潤色鴻業。頗承渥私。孤奉明恩。競速官¶ 
<pb:NFKB_QTW_p0426-10a>
謗。謫居之地。猶佐大藩。承府公廕庥。忝下榻清讌。風亭月¶
觀。美景良辰。未嘗不接高興。陪嘯咏。雖唱高和寡。未能宏¶
道。雲從風感。時賴起予。如此之眷者。如此之樂者。歲不我¶
與。星迴四周。而不知老之將至。累之在已。餘生之幸。斯亦¶
厚矣。閣下心無所負。神保其真。冒南氣之炎鑠。泛重溟之¶
湍悍。清光可鑑。素履惟精。雲天意長。復此與合。有足歡也。¶
今網罹俊乂。渴日為勞。明詔屢下。旁求四達。未有天生棟¶
梁。而不構大厦。時遭霸王。而不先受器者也。在姑務修德¶
而已。前宵之命。情實未盡。燭不見跋。露不稱晞。區區主人。¶
<pb:NFKB_QTW_p0426-10b>
有所慙遜。信宿而未獲拜賜者。實以沉瘵之故。旦暮為劇。¶
况南面蒼梧。北背瀟湘。歲聿云暮。於焉遷客。心折骨驚。復¶
何言哉。所得四卷。繕寫已畢。致之篋笥為藏。馳遣皋謨送¶
本。不復一一。¶ 

** 與郭令公書¶ 
:PROPERTIES:
:TITID: QTWTIT09037
:PERSID: QTWAUT1097
:END:

汾陽王令公閣下。伏惟戡亂定禍。勳載王府。致君行已。德¶
冠當時。講信修睦。敦敘舊好。悉為古今第一。則小子在數¶
科之一。而不能上達。以自布露。九泉之下。何以塞責。頃年¶
令公先府君刺史于渭。家世出牧於岷。二境相接。數年修¶ 
<pb:NFKB_QTW_p0426-11a>
好。睦為弟兄。契以金石。則令公之所聞見也久矣。初以專¶
經遜業。常假籍於渭之渚。於時使君又特以禮送。問以時¶
務。許以大名。為之下榻。教之改業。復歸以報命先人。從而¶
誨焉。天寶中。忝以進士及第。其年判入超絕科。受校書。此¶
則使君負人倫高鑒。施及小子。不其神乎。永懷報德。何日¶
敢忘。慶流後嗣。日以昌大。及茲匡救。莫之與京。謬從庶官¶
之列。黜於眾人之下。爰自起居郎署省闥。未為令公所顧。¶
以職在下位。不敢干進也。殊不知江海納細以為大。山岳¶
積壤以為高。斯道日顯。人皆是傚。以不待掃門。願陪下拜。¶
<pb:NFKB_QTW_p0426-11b>
有若公之令弟少府監知之為人。工部趙侍郎賞之為文。¶
戶部李郎中列之為友。皆朝廷俊選。而不相鄙棄。庸可誣¶
乎。夫有開必先。先兆所感。如小子者。使先文字之已足於¶
此。令弟愛之貴壻終眷之及於此。而不能再登龍門。禮敘¶
世舊。未之有也。謹奉尺書。塵黷執事。轉於內屏以待命。死¶
罪死罪。某再拜。¶ 

** 與楊員外書¶ 
:PROPERTIES:
:TITID: QTWTIT09038
:PERSID: QTWAUT1097
:END:

七官院長足下。愴與子別。難以為晤。出處默語。蓋非一途。¶
頃自除官。乘流則逝。性有定分。愚不可移。是進已無所干。¶ 

<pb:NFKB_QTW_p0426-12a>

退亦無所悶。到家喜骨肉之愛。出門全賓友之歡。陶然而¶
不知老之將至。亦何暇役耳目從智力哉。故知山林之士。¶
入而不返者。宜每逍遙縱觀。從亨多暇。近覽古公避狄之¶
地。緬想周文出畋之師。如其仁。如其仁。又其聖也。不遠閭¶
井。頹然舊風。嗟乎。我生不辰。遭值世難。天未悔禍。人猶怨¶
嗟。顧子弟之為邑。迫時政以多故。恭寬信敏惠。力行不必¶
果。長太息之。復何可言。猗那楊生。行道利物。勤於四海。君¶
子之踐中朝。炳然從容畫計。抑有由也。勉旃良圖。無以自¶
<pb:NFKB_QTW_p0426-12b>
媚。風味遐屬。此情難論。嘗當春臺。梅柳動色。思與攜手。傷¶
如之何。時流好音。尚慰羈旅。幸甚幸甚。太尉告身。在匠人¶
魚朝處。望為收取。遠代傳慶。不欲失墜。慎爾無忽。因家人¶
馳驛。臨紙惘然。于卲頓首。¶ 

** 與李尚書書¶ 
:PROPERTIES:
:TITID: QTWTIT09039
:PERSID: QTWAUT1097
:END:

某頓首。尚書姨夫閣下。伏惟秀出天枝。挺生王國。十年分¶
閫。八座居榮。善譽嘉聲。聞於四海。幸甚幸甚。某忝接末姻。¶
早承餘睠。南秦旅寄。特奉周旋。西掖宦遊。叨聯清切。高山¶
景行。何日忘之。去年出守江華。未遑進路。猥當時議。且復¶
拘留。滿室遺孤。立錐無地。朝求暮乞。日往月來。外愧親朋。¶ 

<pb:NFKB_QTW_p0426-13a>

內慙骨肉。屏居陋巷。不堪其憂。唯此絕糧。已復旬日。古人¶
併食。今實當之。側聞姨夫入朝。先以貧賤為意。頌聲載路。¶
誰不歸心。某於池陽之閒。獲空閑數頃之地。誓將作勞隴¶
畝。以望秋登。所乏耕牛。傭賃無計。儻或哀此窘迫。許以後¶
圖。解倒懸之憂。廣賙急之路。以德報怨。先哲格言。區區之¶
心。竊慕此耳。輒肆干觸。昧于是非。懲諸常情。豈敢逃責。痼¶
疾暴發。末由造門。謹使家人投刺不宣。某再拜。¶ 

** 與常侍御書¶ 
:PROPERTIES:
:TITID: QTWTIT09040
:PERSID: QTWAUT1097
:END:
¶
<pb:NFKB_QTW_p0426-13b>

近承書問。兼示新書。清心滌靈。迴視易聽。靜以究微婉。有¶
義可激。悅以觀殊姿。外容奚施。徒見風雲相馳。金玉交映。¶
曾不旋踵。澤人之思。一至於此。甚大惠也。直翰林之所可¶
法。豈不才而獨寶耶。尋呈康子。初云未見。繕寫將送。適遇¶
有來。遍示幕中。無不嘉歎。緣家累詣府求醫。重陽之前。當¶
復北縣。旬日之後。便赴上都。良覿無因。此惟歎敘。珍重珍¶
重。人使不斷絕也。轉憑司錄。馳白不一。于卲頓首。¶ 

** 與侯二山人書¶ 
:PROPERTIES:
:TITID: QTWTIT09041
:PERSID: QTWAUT1097
:END:

侯二山人足下。所示三論。鉤深索隱。俾夜作晝。殆浹辰矣。¶
如登太山。徒仰其高。若涉大水。不測其深。旨哉斯言。蓋不¶ 
<pb:NFKB_QTW_p0426-14a>
可得而儔矣。以此究天人。何道不宏。以此圖戰伐。何敵不¶
剋。以此養精神。何壽不長。可謂通幽洞微。垂代作教。寧止¶
士林爭傚。求道趨風乎。予復何才。敢承末學。已令繕寫。藏¶
諸袖中。刳心寶持。不敢失墜。幸甚。恐須舊本。謹勒專送。猶¶
賴發蒙。何當訪及。閒宵對酒。斯以為榮。不復一一。于卲頓¶
首。¶ 

** 九日陪廉使盧端公宴東樓序¶ 
:PROPERTIES:
:TITID: QTWTIT09042
:PERSID: QTWAUT1097
:END:

國家以桂林重鎮。吳越襟帶。有郡縣可以綱紀。有蠻夷可¶
以羈縻。朔南聲教。蓋以此始。皇上纘承大位之明年。啟謨¶
<pb:NFKB_QTW_p0426-14b>
㣥后。載命連率。是以范陽盧公自京而來。條察二十八州¶
諸軍事。千里之地。遂無外虞。三軍之士。皆務前敵。然後賞¶
必勞。罰必害。官不易法。府無留事。封略既靜。公堂自閒。况¶
重陽美景。得不為樂。大合賓佐。高張郡樓。紅塵發地。青山¶
坰牧。連天漲海。來接蒼梧。憑高而翠靄轉微。送遠而白鴈¶
看沒。泛椒菊而算爵。顧絲桐而閒奏。賓醉月上。主待露晞。¶
想彭澤之獨游。悵馬臺之陳迹。今日之會。何其盛歟。余負¶
累謫居。卒起庭府。黜叅佐之禮。陪上[:#AS-82F9:⿰罇]之娛。韓灰已燃。鄒¶
谷自煖。奉命為序。冠於㣥篇。辭之所難。敢謝不敏。請分賦¶ 
<pb:NFKB_QTW_p0426-15a>
五韻。書諸即事云。¶ 

** 晚秋陪盧侍御遊石橋序¶ 
:PROPERTIES:
:TITID: QTWTIT09043
:PERSID: QTWAUT1097
:END:

以公責左遷於茲。迨一周星矣。首疾心痗。繼日經懷。實由¶
南冠尚簪。憂所未忘。是以幽求人境之外。將蕩滌煩慮。得¶
諸石橋久之。豈無他人。不如我志。願言卒獲者亦久之。殿¶
中侍御史范陽盧子至。監理下國。未浹辰而居簡乘暇。行¶
鑣載勒致為客。數公方駕。儐從如林。煌煌焉奔走乎墟落。¶
延屬乎禪宮矣。三登彌高。累息以進。而後偕集於橋下。徒¶
觀夫掛長虹以飛來。陵半霄而勢去。下空如豁。纎蘿不生。¶
<pb:NFKB_QTW_p0426-15b>
上頂為帷。佳木藂秀。不可得而總載也。以為本於融結。庸¶
可自然。資於造化。力役不及明矣。東極大水。北走長安。羅¶
郭雉堞。如示諸掌。大田多稼。宜乎有秋。㣥山積翠以回合。¶
好鳥追飛而下上。有是勝賞。以是開懷。盍賦新詩。以紀一¶
時之事也。侍御以嘗忝鵷沼。潤色鴻業。以文司錄。俾序良¶
游。敢復畢辭。多慚老敗。¶ 

** 陪諸公宴京兆王參軍宅序¶ 
:PROPERTIES:
:TITID: QTWTIT09044
:PERSID: QTWAUT1097
:END:

參軍。國族之貴介子也。况抗衡神都。抵掌翰苑。渴日行道。¶
推心與人。故士君子願游芝蘭。不避風雨。僕校文者。得無¶ 
<pb:NFKB_QTW_p0426-16a>
勸乎。冬至十日。雪飛千里。攜我入室。接君初筵。嘉殽惟錯。¶
清酤有藇。取適可以齊鷓圖。及酣可以去狐白。始為合獻¶
之禮。終為縱飲之樂。有足多也。飛鴟戾天。宿鳥擇木。鐘鼓¶
告瞑。軒裳欲歸。主人諸僕。一歲三捷。斯文可睹。愚以更請。¶
賓將不然。蓋言之不可以亡也。多愧皆讓。¶ 

** 春宴蕭侍郎林亭序¶ 
:PROPERTIES:
:TITID: QTWTIT09045
:PERSID: QTWAUT1097
:END:

監察御史蕭公。以初獻戎捷。塞庭無事。從板輿之暇日。邀¶
幕賓而揖我。必選名勝。况臨清江。始乘安流。終踐樊圃。嘉¶
客以入。華亭豁開。桴浮往來。上下皆見。竹樹引外郊雲物。¶
<pb:NFKB_QTW_p0426-16b>
鳬鷖為夫子家禽。豈日駐花閒。天鋪潭底。自為勝槩。而蕭¶
公於是咨密戚。荷賓榮。惜此交歡。愛此遲景。飛觴舉白。亦¶
云醉止。顧我以客。時無閒焉。拜升堂之嘉慶。飽慶壽之餘¶
瀝。殿中侍御史鄭公。文宗也。退而喜曰。今日之會。允為良¶
辰。不有斯文。無以終樂。遂歷賦諸韻。凡二十餘篇。命為序¶
引。讓之不可。¶ 

** 遊李校書花藥園序¶ 
:PROPERTIES:
:TITID: QTWTIT09046
:PERSID: QTWAUT1097
:END:

春吹萬以為物。皆有役我智者。惟役之不殆。終而有用。故¶
君子盡心於藥焉。恐精華之不迨已也。崇文館校書郎李¶ 
<pb:NFKB_QTW_p0426-17a>
公。寢門之外。大亭南敞。大亭之左。勝地東豁。環岸種藥。不¶
知斯地幾十步。但觀其縹緲霞錯。葱蘢烟布。密葉層映。虛¶
根不搖。珠點夕露。金燃曉光。而後花發五色。色帶深淺。藂¶
生一香。香有近遠。色若錦繡。酷如芝蘭。動皆襲人。靜則奪¶
目。此李公及時之適也。至若上苗可食。下體兼採。子入菰¶
飯。華雜蒲俎。既甘平而性寒。又辛溫而執熱。癖除而不為¶
去傳。風愈而安知及書。此李公谷中之木也。吾徒沐公馨¶
香。愛我藥石。皆可右坐。願為佳遊。風生白蘋。日映丹浦。披¶
搖靃靡。則花飛鏡中。虛涵崢嶸。而山在海底。入門而未辨¶
<pb:NFKB_QTW_p0426-17b>
金谷。問地而不言河陽。况春醞已清。家園可摘。飲盡落景。¶
歡無後時。憶戴而乘興自來。知鐘而聽絃立應。此李公推¶
心之分也。禮曰發慮以憲。語云從吾所好。慮以觀進。好無¶
思邪。而公智周未兆。根據有益。上符性命之理。下從耳目¶
之玩。舉一物而庶美集。得不謂之難哉。韓康隱名。徒進識¶
者。羊叔相遺。吾無閒然。聊對諸人之意。用觀賦物之作。予¶
乃僚也。敢無述乎。¶ 

¶
