#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID KR4H0168
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:KR4h0168_NKFB_0125-26a> ¶¶¶¶¶
#+PROPERTY: JUAN 0126
欽定全唐文卷一百二十六¶ 

<pb:KR4h0168_NKFB_0126-01a>
　周世宗(二)¶ 

** 親征劉崇御札¶ 
:PROPERTIES:
:TITID: QTWTIT03826
:PERSID: QTWAUT0061
:END:

朕自遘閔凶。再經晦朔。山陵巳卜。日月有期。未忘荼蓼之¶ 
情。豈願干戈之役。而河東劉崇。幸災樂禍。安忍阻兵。乘我¶ 
大喪。犯予邊境。勾引蕃寇。抽率鄉兵。殺害生靈。覬覦州縣。¶ 
朕為萬姓之父母。守先帝之基扃。聞此侵陵。難以啟處。所¶ 
宜順天地不容之意。從驍雄共憤之心。親御甲兵。往寧邊¶ 
鄙。務清患難。敢避驅馳。凡在衆多。當體茲意。取此月十一¶ 
<pb:KR4h0168_NKFB_0126-01b>
日親率大軍。取河陽路親征。竚平妖孽。永泰寰區。應沿路¶ 
排當。並不得差遣百姓。科配州縣。及於人戶處借索劫掠。¶ 
遠近節度刺史。並不得輒離治所。求赴朝覲。應諸司各宜¶ 
應奉公事者。即仰從駕。諸無事者。不在扈隨。務從省要。免¶ 
至勞煩。故茲札示。想宜知悉。¶ 

** 南征御札¶ 
:PROPERTIES:
:TITID: QTWTIT03827
:PERSID: QTWAUT0061
:END:

朕以中原雖靜。四表未寧。臨戎罔憚於躬親。問罪須勤於¶ 
櫛沐。今訓齊驍銳。巡幸邊陲。用壯軍容。永安國步。宜取此¶ 
月內車駕進發。暫幸淮上。凡關舊儀。有司準式。¶ 

<pb:KR4h0168_NKFB_0126-02a>

** 幸淮上御札¶ 
:PROPERTIES:
:TITID: QTWTIT03828
:PERSID: QTWAUT0061
:END:

朕躬臨庶政。志靜八方。顧淮海之未賓。命師徒而致討。克¶ 
捷相繼。殺獲甚多。料彼孤危。安能抵拒。然以將士在外。攻¶ 
戰踰年。竭力盡忠。摧凶破敵。念茲辛苦。常軫憂勞。暫議省¶ 
巡。親行慰撫。且地里之不遠。諒回復以非遙。今取二月內¶ 
暫幸淮上。應自來緣路供頓。務從省略。凡有費用。並以官¶ 
物供備。所在不得科配。其諸約束條件。一如近年巡按之¶ 
例。¶ 

** 幸淮上御札¶ 
:PROPERTIES:
:TITID: QTWTIT03829
:PERSID: QTWAUT0061
:END:
<pb:KR4h0168_NKFB_0126-02b>

向者以淮甸未平。王師致討。實賴忠貞之力。繼成克捷之¶ 
功。漸屬嚴凝。念彼征役。況今邊陲無事。軍旅正雄。須議省¶ 
巡。躬親撫問。將布混同之化。罔辭櫛沐之勞。止期一月閒。¶ 
車駕卻還京闕。凡在中外。當體朕懷。今取此月內暫幸淮¶ 
上。應往來沿路供頓。務從省略。凡有費用。並以官物供備。¶ 
所在不得科配。¶ 

** 幸滄州御札¶ 
:PROPERTIES:
:TITID: QTWTIT03830
:PERSID: QTWAUT0061
:END:

朕猥以涼德。紹此丕圖。既為萬乘之君。宜去兆民之患。雖¶ 
晨興夕惕。每常思於萬機。而紫塞黃河。猶未親於經略。秋¶ 
<pb:KR4h0168_NKFB_0126-03a>
夏則波濤罔測。三冬則邊鄙警騷。將期安國利人。豈憚櫛¶ 
風沐雨。今取此月內駕幸滄州巳來。應沿路排頓。並以官¶ 
物充。餘依舊例。¶ 

** 平秦成階等州德音¶ 
:PROPERTIES:
:TITID: QTWTIT03831
:PERSID: QTWAUT0061
:END:

朕承宗社之靈。居億兆之上。祗臨大寶。於茲再周。每念晉¶ 
漢以來。朝野多故。疆宇日削。生聚未堪。常懷拯救之心。冀¶ 
答天人之意。至於夙夜。不敢荒寧。求安邊拓境之謀。思濟¶ 
世息民之計。乃眷秦鳳。地接巴邛。頃屬亂離。因茲阻隔。千¶ 
里之地。大朝之聲教不通。十年之中。百姓之艱苦難狀。昨¶ 
<pb:KR4h0168_NKFB_0126-03b>
者興發師旅。經略封陲。鼓鼙絕震於郊原。虵豕難逃於鋒¶ 
刃。僵尸遍野。棄甲如山。秦成階等州管內將校官吏軍人¶ 
百姓等。喜寇孽之逋逃。舉城壘而歸順。飛章送款。協力同¶ 
謀。父老相懽。山河如故。而偽署鳳州節度使王環等。獨迷¶ 
去就。尚據城池。朕念彼孤危。繼令招諭。惜一城之士庶。開¶ 
三面之網羅。豈期拒轍之徒。不體好生之德。遂令攻擊。立¶ 
見盪平。渠帥就擒。秦隴無梗。宜降惟新之澤。庶隆及物之¶ 
恩。應秦鳳階等州管內。自顯德二年十一月巳前。有罪犯¶ 
者。無問輕重。一切釋放。應馬步行營將士等。各與恩澤。其¶ 
<pb:KR4h0168_NKFB_0126-04a>
有歿於王事者。自副兵馬使巳上。並與贈官。仍賜賻贈物。¶ 
城下攻歿百姓為矢石所害致死者。本戶除二稅外。放免¶ 
三年差徭。仍賜本家孝服絹三匹。其倍署人夫州縣官。並¶ 
與加階減選。秦成階等州歸明將士。自長行巳上。等第支¶ 
賜優給。其官吏將校職員等。並與加恩。其中有西川人員。¶ 
除恩澤賞賜外。如願駐留者。厚與請受。如願歸去者。並給¶ 
盤纏。用慰衆情。免違物性。應收捉到賊軍將校。一切放罪。¶ 
並令押送赴闕。各與恩澤。自何重建等歸投西川巳來。訪¶ 
聞管內州縣。連歲饑荒。百姓軍人。倍加勞役。科歛頻併。法¶ 
<pb:KR4h0168_NKFB_0126-04b>
令滋章。既為吾民。宜革前弊。今後除秋夏兩稅徵科外。應¶ 
偽蜀所立諸般科率名目。及非理徭役。一切停罷。德音未¶ 
該者。宜令所司相次指揮。¶ 

** 平淮南德音¶ 
:PROPERTIES:
:TITID: QTWTIT03832
:PERSID: QTWAUT0061
:END:

王者經營四方。式遏亂略。懷安逸而忘戰伐。則雄圖莫震。¶ 
有雪霜而無雨露。則歲功不成。日者革輅親征。靈旗問罪。¶ 
正陽之役。吳師無匹馬之歸。六合之征。楚甲有齊山之積。¶ 
今長江以北。半為我疆。實賴將相協謀。貔貅宣力。破彼勍¶ 
敵。成茲茂勳。宜敷曠蕩之恩。用慰輕揚之俗。澤既霑於動¶ 
<pb:KR4h0168_NKFB_0126-05a>
植。寵豈忘於忠勤。聲教惟新。甄賞斯在。可特赦淮南道諸¶ 
州管內見禁罪人。取顯德三年六月十一日巳前。凡有違¶ 
犯。不問輕重。並不窮問。其江北諸州縣有未收復處。宜令¶ 
行營大將。明申招諭。儻能知幾變。歸順朝廷。其向來名位。¶ 
俱一切如故。仍選名藩大郡。厚加旌賞。其軍都自長行巳¶ 
上。並與優給。其中有願歸江南者。亦聽自便。應隨駕淮南¶ 
行營諸軍等。或破敵成功。或攻城效力。或收降州縣。或護¶ 
衞乘輿。咸積忠勤。宜加酬奬。各與等第優給。從駕職官。及¶ 
諸色人員等。從征在外。奉事有勞。各與加恩。以奬勤幹。諸¶ 
<pb:KR4h0168_NKFB_0126-05b>
州夫役。自來有沒於矢石者。其本戶放免三年差徭。仍每¶ 
人支賜贈孝絹三匹。淮南道諸州縣。先屬江南之時。頗有¶ 
非理科徭。無名配率。今後一切停罷。事有不利於民。無益¶ 
於時者。宜令長吏條奏以聞。¶ 

** 御崇元殿德音¶ 
:PROPERTIES:
:TITID: QTWTIT03833
:PERSID: QTWAUT0061
:END:

疆埸未寧。旗鼓下出師之命。氛霾既靜。雲雷覃及物之恩。¶ 
四維張而載戢五兵。武功成而必修文德。朕戎衣再御。三¶ 
載親征。令行而霆霹爭雄。陣起而龍蛇合勢。蓋舟車之所¶ 
及。諒聲教以咸臻。敢言涼德之懷柔。實賴忠臣之宣力。積¶ 
<pb:KR4h0168_NKFB_0126-06a>
水激朝宗之浪。事等䟽川。客星迴拱極之光。瑞增懸象。今¶ 
則斗柄建午。火正司南。順元穹長養之心。伸有國亭毒之¶ 
令。睠彼戎士。咸遵武經。或從我征行。久服勤於甲冑。或守¶ 
茲城邑。能安定於封圻。宜舉彞章。首膺懋賞。應侍衞殿前¶ 
及諸道馬步軍將士等。各賜等第優給。餘從宣命處分。疾¶ 
風勁草。既驗忠誠。臨難捐軀。所宜旌異。應淮南行營將士¶ 
歿於王事者。各與贈官。逐人若有親嫡子孫。並與敘錄。內¶ 
有傷痍殘廢。不任征行者。等第各給救接錢帛。排難疆場。¶ 
馬革無慙於壯志。遺骸暴露。牛岡有軫於深仁。載尋掩骼¶ 
<pb:KR4h0168_NKFB_0126-06b>
之文。俾釋窮泉之恨。凡經戰陣處。應有暴露骨骸。仰逐處¶ 
州縣收拾埋瘞。淮南界內逐處墳墓。有曾遭發掘處。委逐¶ 
處州縣差人掩閉。用兵之際。力役是供。當矜貸之在辰。諒¶ 
優給之宜被。自去年十月後來沿淮人戶。曾充夫役。內有¶ 
遭傷殺不迴者。本家各給絹三匹。仍放免本戶下三年諸¶ 
雜差役。江南疲俗。克復方新。特示蠲除。俾令存濟。揚泰通¶ 
滁和濠泗楚光壽舒廬蘄黃州連水漢陽汶川等縣。自去¶ 
年終巳前所欠秋夏殘稅。及諸色徵科配歛博徵物色等。¶ 
並與除放。自東南用兵。首尾三載。沿淮州郡。應奉軍期。飛¶ 
<pb:KR4h0168_NKFB_0126-07a>
輓頻仍。力役勞併。念其艱苦。深軫所懷。其徐宿宋亳陳潁¶ 
許蔡等州人戶所欠去年秋夏稅。並與除放。於戲。江表來¶ 
賓。顧車書之巳混。寰中未乂。資將相之同心。所宜共率憲¶ 
章。動遵王度。咨爾三事。達於庶官。當整嘉謀。弼予不逮。¶ 

** 即位大赦文¶ 
:PROPERTIES:
:TITID: QTWTIT03834
:PERSID: QTWAUT0061
:END:

凡神聖之功。乃開基以創業。惟帝皇之德。遂垂制而立文。¶ 
生成參天地之靈。悠久鍾子孫之福。寧禹湯而獨美。豈堯¶ 
舜以無倫。先皇帝出震安時。膺乾啟運。改相仍喪亂之轍。¶ 
造勃興開泰之邦。儉靜其身。寬慈於物。寒耕熱耨之苦。常¶ 
<pb:KR4h0168_NKFB_0126-07b>
念三農。宵衣旰食之勤。不忘萬務。恩霈庶彙。義結羣心。周¶ 
室肇興。安神器而方固。軒臺遽往。望仙駕以不迴。肆予沖¶ 
人。獲紹丕構。孤藐自視。寡昧何知。稟治命之丁寧。副衆情¶ 
之推奉。中心憂塞。罔有津涯。易月之禮制尋終。在天之感¶ 
慕無巳。負荷斯重。恭默以居。宜從作解之文。以洽當陽之¶ 
澤。可大赦天下。應三月七日昧爽巳前。所犯罪人。巳結正¶ 
未結正。巳發覺未發覺。常赦所不原者。咸赦除之。諸貶降¶ 
責授官等。量與升陟敘用。應配流徒役人。及縱逢恩赦不¶ 
在放還。並嘗知所在者。並放逐便。諸處有草寇團集。仰所¶ 
<pb:KR4h0168_NKFB_0126-08a>
在州府。及巡使臣。曉諭恩赦招喚。各令歸農。兩京及諸¶ 
道州府人戶。所欠去年秋夏稅租。及沿徵物帛。並與除放。¶ 
其鄉村逃移人戶。並仰招喚歸業。內外見在文武職官致¶ 
仕官。及諸軍將校。並與加恩。其前任京官幕職州縣官。至¶ 
今授官日施行。諸軍將校。自開剏以來。有沒于戰陣。及身¶ 
死疆埸者。並與追贈。如有親嫡子孫未曾錄用者。並與錄¶ 
用。文武外朝官。及內諸司使副使禁軍都指揮使以上。諸¶ 
道行軍副使藩方馬步軍都指揮使。父母在者並與恩澤。¶ 
亡歿者與封贈。其妻未敘封者特與敘封。應沿邊州府接¶ 
<pb:KR4h0168_NKFB_0126-08b>
近西川河南契丹河東界處。仰所在州府及巡使臣。鈐¶ 
轄兵士及邊上人戶。不得侵擾外界。及虜掠人畜。務要靜¶ 
守疆埸。勿令騷動。其投來人戶。仍仰倍加安撫。大行皇帝¶ 
山陵有期。準遺命不得勞擾百姓者。宜令所司奉承先旨。¶ 
無至隳違。應緣山陵公事。合使工人役夫。並須先給錢物。¶ 
雇覓諸雜費用。一切取官物供給。不得差遣人戶。科配州¶ 
縣。文武班列。親近臣寮。愛國誠堅。致君心切。苟或聞朕躬¶ 
之過失。覩時政之否臧。無惜敷陳。以輔寡昧。苦口良藥。逆¶ 
耳忠言。裨益至多。翹竚惟切。今後內外臣寮。或有所見。及¶ 
<pb:KR4h0168_NKFB_0126-09a>
有所裨益。可具實封。章表以聞。或欲面對。便仰閤門司畫¶ 
時引見。懷才抱器。出衆超羣。或養素於衡門。或屈迹於末¶ 
位。孤寒難進。志業何伸。咸用搜羅。待以爵秩。諸隱遁不仕。¶ 
及卑官下位中。有文武幹略。灼見可稱者。所在具名以聞。¶ 
化理之本。孝弟為先。苟或虧違。實亂名教。其有士庶之內。¶ 
凶率之徒。不順於父兄。不恭於尊長。狂悖難狀。訓誨莫從。¶ 
親族容隱而不言。里巷畏避而不告。傷風敗俗。莫甚於茲。¶ 
今後或有不孝不義之人。違戾尊長。喧悖毀辱。及父母在。¶ 
異財別居。略不供侍。如此之輩。不計官宦軍人百姓之家。¶ 
<pb:KR4h0168_NKFB_0126-09b>
宜令御史臺及本軍本使所在州縣廂界彈舉覺察。如或¶ 
容縱。不切舉。罪有歸處。其有孝子順孫。義夫節婦。宜所¶ 
旌表。以厚人倫。恭惟先皇帝推誠損巳。集思勞神。念將士¶ 
之忠勤。知戰伐之辛苦。餱糧祿賜。無非經手經心。土地官¶ 
封。不惜酬勳酬效。生靈是念。稼穡為憂。罷非理之差徭。去¶ 
無名之侵耗。不貪遊宴。盡去奢華。減後宮冗食之人。停諸¶ 
司不急之務。方嶽止甘鮮之貢。殿庭絕珠玉之珍。獄訟無¶ 
冤。刑戮不濫。凡關物務。盡立規繩。予小子纉紹丕基。恭稟¶ 
遺訓。仰承道法。不敢踰違。更賴將相公卿。左右前後。共遵¶ 
<pb:KR4h0168_NKFB_0126-10a>
先旨。同守成規。庶裨沖人。不墜洪業。赦書有所未該。所司¶ 
速具聞奏。¶ 

** 平劉崇赦文¶ 
:PROPERTIES:
:TITID: QTWTIT03835
:PERSID: QTWAUT0061
:END:

昨者劉崇縱肆毒螫。勾引蕃戎。困我生民。深入澤潞。朕所¶ 
以泣辭神御。親總甲兵。抑荼蓼之哀懷。殄豺狼之凶黨。誠¶ 
賴元穹垂祐。將士輸忠。大翦寇讎。尋清原野。覽賊寇經繇¶ 
之地。深切憫傷。當城池圍閉之時。良資捍禦。適因駐蹕。宜¶ 
示特恩。應潞州諸縣。取今月二十七日巳前見禁罪人。除¶ 
死罪外。並宜與釋放。當州數縣。昨經賊軍傷殘處。人戶所¶ 
<pb:KR4h0168_NKFB_0126-10b>
徵今年夏稅斛斗錢帛。三分與放一分。內有村坊。元不遭¶ 
賊寇殘傷者。不在蠲放之限。潞州昨經圍閉。將校職員。同¶ 
力守禦。兼以大駕駐蹕。迎奉無闕。應在城將校官吏職員。¶ 
宜令本州具名銜以聞。各加恩澤。昨殺戮賊軍之處。及四¶ 
面山谷閒。屍首絕多。宜令逐處官吏。差人收歛埋瘞。勿令¶ 
暴露。逐處墳墓。曾被賊軍發掘者。指揮掩閉。河東及契丹¶ 
敗散兵士。其中有潛竄山谷閒者。並令招喚。不得輒有傷¶ 
害。如是義軍百姓。便可放歸本家。若是軍人及諸色人。並¶ 
監送至駕前。各與穩便安排。遼沁二州。新屬潞州。久陷賊¶ 
<pb:KR4h0168_NKFB_0126-11a>
境。深可憫傷。委本道節度使倍加安撫。所有劉崇煩苛事¶ 
件。並與蠲放。¶ 

** 降壽州赦文¶ 
:PROPERTIES:
:TITID: QTWTIT03836
:PERSID: QTWAUT0061
:END:

朕受天明命。繼統中區。寰瀛將保於大同。征伐蓋非於獲¶ 
巳。一昨以壽春未拔。吳寇重來。內外張皇。烽火相接。罔避¶ 
暫勞之役。須興再駕之師。步騎長驅。水陸齊進。戈船砦柵。¶ 
一鼓盪平。劉仁贍以衆意憂危。援兵覆沒。遣子上表。瀝血¶ 
求哀。矜彼含生。許其納款。兵革之後。黎庶未安。念孤壘之¶ 
初開。解踈羅而示德。宜覃在宥之澤。俾安向化之心。可赦¶ 
<pb:KR4h0168_NKFB_0126-11b>
壽州管內見禁罪人。自今月二十一日昧爽巳前。凡有過¶ 
犯。無問輕重。並從釋放。應歸順官吏將校職員。並與等第¶ 
加恩。壽州管界去城五十里內。與放今年及明年秋夏租¶ 
稅。自來百姓。有曾受江南文字。聚集山林者。押逐處長吏¶ 
使臣招喚歸家。並不問罪。如曾有傷害者。今後不得更有¶ 
相讎。及經官論訴。兼自用兵巳來。被擄劫骨肉者。不計遠¶ 
近。並許本家識認。官中給物收贖。所在不得藏占。曾經陣¶ 
敵處所。暴露骸骨。仰差人收拾埋瘞。自前後政令有不便¶ 
於民者。委本州條列聞奏。當行釐革。¶ 

<pb:KR4h0168_NKFB_0126-12a>

** 賜李景璽書¶ 
:PROPERTIES:
:TITID: QTWTIT03837
:PERSID: QTWAUT0061
:END:

頃自有唐失御。天步方艱。巢蔡喪亂之餘。朱李戰爭之後。¶ 
中夏多故。六紀於茲。海縣[:#AS-9376:●]分。英豪鼎峙。自為聲教。各擅¶ 
蒸黎。連衡而交結四夷。乘釁而憑陵上國。華風不競。否運¶ 
所鍾。凡百有心。孰不興憤。朕猥承先訓。恭荷永圖。德不迨¶ 
於前王。道未方於往古。然而擅一百州之富庶。握三十萬¶ 
之甲兵。農戰交修。士卒樂用。思欲報累朝之宿怨。刷萬姓¶ 
之包羞。是以踐位巳來。懷安不暇。破幽并之巨寇。收秦鳳¶ 
之全封。兵不告疲。民有餘力。一昨迴軍隴上。問罪江干。我¶ 
<pb:KR4h0168_NKFB_0126-12b>
實有辭。咎將安執。朕親提金鼓。尋渡淮淝。上順天心。下符¶ 
人欲。前鋒所向。彼寇無遺。棄甲僵屍。動盈川谷。收城徇地。¶ 
巳過滁陽。豈有落其爪牙。折其羽翼。潰其心腹。扼其吭喉。¶ 
而能不亡者哉。早者泗州主將遞送到書一函。尋又使鍾¶ 
謨李德明至。賫所上表。及貢奉衣服腰帶金銀器幣茶藥¶ 
牛酒等。近差健步進到第二表。今月十六日使人孫晟等¶ 
至。賫到第三表。及進奉金銀等。並到行朝。觀其降身聽命。¶ 
引咎告窮。所謂君子見幾。不俟終日。苟非達識。孰能若斯。¶ 
但以奮武興戎。所以討不服。惇信明義。所以來遠人。五帝¶ 
<pb:KR4h0168_NKFB_0126-13a>
三王。盛德大業。常用此道。以正萬邦。朕今躬統戎師。龔行¶ 
討伐。告於郊廟社稷。詢於將相公卿。天誘其衷。國無異論。¶ 
苟不能恢復外地。申畫邊疆。便議班師。真同戲劇。則何以¶ 
光祖宗之烈。厭士庶之心。匪徒違天。兼且咈衆。但以淮南¶ 
部內。巳定六州。廬壽濠黃。大軍悉集。指期[:#AS-8864:⿺克寸]日。拉朽焚枯。¶ 
其餘數城。非足介意。必若盡淮甸之土地。為大國之提封。¶ 
猶是遠圖。豈同迷復。如此。則江南吏卒。悉遣放還。江北軍¶ 
民。並當留住。免違物類之性。俾安鄉土之情。至於削去尊¶ 
稱。願輸臣禮。非無故事。實有前規。蕭詧奉周。不失附庸之¶ 
<pb:KR4h0168_NKFB_0126-13b>
道。孫權事魏。自同藩國之儀。古也雖然。今則不取。但存帝¶ 
號。何爽歲寒。倘堅事大之心。終不迫人於險。事實真慤。詞¶ 
匪枝游。俟諸郡之悉來。即大軍之立罷。質於天地。信若丹¶ 
青。我無彼欺。爾無我詐。言盡於此。更不繁云。苟曰未然。請¶ 
從茲絕。竊以陽春在候。庶務縈思。願無廢於節宣。更自期¶ 
於愛重。音塵匪遠。風壤猶殊。翹想所深。勞於夢寐。¶ 

** 賜李景將佐書¶ 
:PROPERTIES:
:TITID: QTWTIT03838
:PERSID: QTWAUT0061
:END:

朕自類禡興師。麾旄問罪。絕長淮而電擊。指建業以鷹揚。¶ 
旦夕之閒。克捷相繼。至若兵興之所自。釁起之所來。勝負¶ 
<pb:KR4h0168_NKFB_0126-14a>
之端倪。戎甲之次第。不勞盡諭。必想具知。近者金陵使人。¶ 
繼來行闕。追悔前事。委質大朝。非無謝咎之辭。亦有罷軍¶ 
之請。但以南邦之土地。本中夏之封疆。苟失克復之期。大¶ 
孤朝野之望。巳興是役。固不徒還。必若自淮以南。畫江為¶ 
界。盡歸中國。猶是遠圖。所云願為外臣。乞比湖浙。彼既服¶ 
義。朕豈忍人。必當別議崇封。待以殊禮。凡爾將佐。各盡乃¶ 
心。善為國家之謀。勉擇恒久之利。¶ 

** 賜江南國主李景書¶ 
:PROPERTIES:
:TITID: QTWTIT03839
:PERSID: QTWAUT0061
:END:

皇帝恭問江南國主。劉承遇至。賫到草表。分割廬舒蘄黃¶ 
<pb:KR4h0168_NKFB_0126-14b>
等州。畫江為界。兼重曡見謝者。頃逢多事。莫通玉帛之歡。¶ 
適自近年。遂搆干戈之役。兩地之交兵未息。蒸民之受弊¶ 
斯多。一昨再辱使人。重尋前意。將敦久要。須盡縷陳。今者¶ 
承遇爰來。封函復至。請割州郡。仍定封疆。猥形信誓之辭。¶ 
備認始終之意。既能如是。又復何求。邊陲頓靜於烟塵。師¶ 
旅便還於京闕。永言欣慰。深切誠懷。其常潤一路。及沿江¶ 
兵棹。今巳指揮抽退。兼兩浙荊南水路將士。各降詔示。並¶ 
令罷兵。其廬黃蘄三路將士。亦遣抽拔。近內候彼中起揭¶ 
逐處將員兵士及軍都家口了畢。只請差人勾喚在彼將¶ 
<pb:KR4h0168_NKFB_0126-15a>
校。交割州城。所有江內舟船。或慮上下。須有往來。巳指揮¶ 
只令就北岸牽駕。盡合披陳。幸惟體認。¶ 

** 賜江南國主李景書¶ 
:PROPERTIES:
:TITID: QTWTIT03840
:PERSID: QTWAUT0061
:END:

皇帝恭問江南國主。煮海之利。在彼海濱。屬疆壤之初分。¶ 
慮供食之有闕。江左諸軍。素號繁饒。然於川澤之閒。舊無¶ 
斥鹵之地。曾承素旨。常在所懷。願均收積之餘。以助軍旅¶ 
之用。¶ 

** 賜江南國主李景璽書¶ 
:PROPERTIES:
:TITID: QTWTIT03841
:PERSID: QTWAUT0061
:END:

皇帝恭問江南國主。竊以道契昌隆。撫有疆宇。控朱方而¶ 
<pb:KR4h0168_NKFB_0126-15b>
定霸。總澤國以稱雄。五嶺三江。風聲自遠。重光奕世。基構¶ 
無窮。不有奇傑之才。孰副民庶之望。朕猥以涼德。奄宅中¶ 
區。接風壤以非遙。幸馬牛之相及。引領南望。久渴徽猷。果¶ 
契素誠。獲親高義。一昨繼勞使介。頻奉好音。方在行朝。未¶ 
遑報命。近還宮闕。合遣軺車。俾伸玉帛之歡。少答歲寒之¶ 
意。¶ 

** 賜江南國主李景璽書¶ 
:PROPERTIES:
:TITID: QTWTIT03842
:PERSID: QTWAUT0061
:END:

朕居大寶之尊。為萬邦之主。體穹昊從人之意。法禹湯罪¶ 
己之心。豁開襟懷。昭示寰海。方務協和之德。豈忘曠蕩之¶ 
<pb:KR4h0168_NKFB_0126-16a>
恩。載想融明。諒應鑒認。相次收到江南諸軍員寮兵士四¶ 
千六百八十七人。今並放歸。¶ 

** 賜江南國主李景璽書¶ 
:PROPERTIES:
:TITID: QTWTIT03843
:PERSID: QTWAUT0061
:END:

皇帝致書恭問江南國主。星聚湖關。挺生英哲。命世既崇¶ 
於基構。承家撫有於江山。願寡昧之膺圖。與君王之契協。¶ 
屬茲誕日。遂舉舊章。仍輟近臣。往修國命。導所懷於樂土。¶ 
期福履之無疆。今差樞密承旨曹翰押生辰國信往彼。到¶ 
希見領。¶ 

** 賜江南國主李景書¶ 
:PROPERTIES:
:TITID: QTWTIT03844
:PERSID: QTWAUT0061
:END:
<pb:KR4h0168_NKFB_0126-16b>

皇帝致書恭問江南國主。茲覩來章。備形縟旨。敘此日傳¶ 
讓之意。述向來高尚之心。仍以數載巳來。交兵不息。爰陳¶ 
追悔之事。無非克責之詞。雖古者省咎責躬。因災致懼。亦¶ 
無以過也。況君血氣方剛。春秋鼎盛。為一方之英主。得百¶ 
姓之驩心。即今南北纔通。疆埸甫定。是玉帛交馳之始。乃¶ 
干戈載戢之時。豈可高謝君臨。輕辭世務。與其慕希夷之¶ 
道。孰若懷康濟之誠。且天災流行。國家代有。昔之聖哲。所¶ 
不能逃。苟盛德之日新。斯景福之彌遠。勉修政理。勿倦經¶ 
綸。保高義於初終。垂遠圖於家國。流芳貽慶。不亦美乎。諒¶ 
<pb:KR4h0168_NKFB_0126-17a>
惟英敏。必照誠懷。¶ 

* 周恭帝¶ 
:PROPERTIES:
:PERSID: QTWAUT0062
:END:

帝諱宗訓。世宗子。廣順三年生。顯德六年六月封梁王。其¶ 
月即位。七年正月。禪位於宋。降封鄭王。在位一年。入宋十¶ 
三年薨。年二十一。宋諡曰恭皇帝。¶ 

** 禪位詔¶ 
:PROPERTIES:
:TITID: QTWTIT03845
:PERSID: QTWAUT0062
:END:

天生蒸民。樹之司牧。二帝推公而禪位。三王乘時以革命。¶ 
其極一也。予末小子。遭家不造。人心巳去。國命有歸。咨爾¶ 
歸德軍節度使前都點檢趙匡允。稟上聖之姿。有神武之¶ 
<pb:KR4h0168_NKFB_0126-17b>
略。佐我高祖。格於皇天。逮事世宗。功存納麓。東征西怨。厥¶ 
績懋焉。天地鬼神。享於有德。謳謠獄訟。附於至仁。應天順¶ 
民。法堯禪舜。如釋重負。予其作賓。嗚呼欽哉。祗畏天命。¶ 

