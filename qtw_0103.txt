#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0102-20b> ¶¶¶¶
#+PROPERTY: JUAN 0103
欽定全唐文卷一百三¶ 

<pb:NFKB_QTW_p0103-01a>

* 後唐太祖¶ 
:PROPERTIES:
:PERSID: QTWAUT0051
:END:

帝姓朱耶氏。賜姓李。諱克用。其先隴右金城人。唐大中十¶ 
年生。始祖拔野。貞觀中從太宗討高麗有功。為沙陁都督。¶ 
子孫代襲。帝初為雲中牙將。累官司空。龍紀元年封隴西¶ 
郡王。乾寧二年進封晉王。天祐五年正月薨。年五十三。同¶ 
光元年追諡武皇帝。廟號太祖。¶ 

** 上昭宗自訴表¶ 
:PROPERTIES:
:TITID: QTWTIT03123
:PERSID: QTWAUT0051
:END:

晉州長寧關使張承暉於當道錄到張濬牓。并詔曰。張濬¶ 
<pb:NFKB_QTW_p0103-01b>
充招討制置使。令率師討臣。兼削臣屬籍官爵者。臣誠冤¶ 
誠憤頓首頓首。伏以宰臣張濬。欺天蔽日。廊廟不容。讒臣¶ 
於君。奪臣之位。憑燕帥妄奏。與汴賊結恩。矯託皇威。擅宣¶ 
王命。徵集師旅。撓亂乾坤。誤陛下中興之謀。資黔黎重傷¶ 
之困。臣實何罪。而陛下伐之。此則宰臣持權而欺陛下。況¶ 
臣父子三代。受恩四朝。破徐方。救荊楚。收鳳闕。碎梟巢。致¶ 
陛下今日。冠通天之冠。佩白玉之璽。臣之屬籍。懿皇所賜。¶ 
臣之師律。先帝所命。臣無逆節。濬討何名。陛下若厭逐功¶ 
臣。欲用文吏。自可遷臣封邑。以侯就第。柰何加諸其罪。孰¶ 
<pb:NFKB_QTW_p0103-02a>
肯無詞。若以臣雲中之伐。獲罪於時。則拓拔思恭取鄜延¶ 
朱全忠侵徐鄆。陛下何不討之。假令李孝德不忠於主。伐¶ 
之為是。則朱瑄時溥。有何罪耶。此乃同坐而異名。賞彼而¶ 
誅此。使天下藩服。強者扼腕。弱者自動。流言竊議。為臣怨¶ 
嗟。固非中興之術也。且陛下阽危之秋。則奬臣為韓彭伊¶ 
霍。既安之後。罵臣曰戎羯蕃夷。海內握兵立事。如臣者衆¶ 
矣。寧不懼陛下他時之罵哉。臣昨遇燕軍。以禮退舍。匡威¶ 
淺昧。厚自矜誇。乃言臣中矢石。覆士卒。致內外吠聲一發。¶ 
短謀競陳。誤陛下君臣之分。況命官選將。自有典刑。不必¶ 
<pb:NFKB_QTW_p0103-02b>
幸臣之弱。而後取之。儻臣延期挺命。尚固一方。彼實何顏。¶ 
以見陛下。此則姦邪朋黨。輕弄邦典。陛下凝旒端扆。何由¶ 
知之。今張濬既已出軍。微臣固難束手。臣便欲叫閽輕騎。¶ 
面叩玉階。訴邪佞於陛下之彤墀。納詔命於先皇之宗廟。¶ 
然後束身司敗。甘處憲章。¶ 

** 報西川王建書¶ 
:PROPERTIES:
:TITID: QTWTIT03124
:PERSID: QTWAUT0051
:END:

竊念本朝屯否。巨業淪胥。攀鼎駕以長違。撫彤弓而自咎。¶ 
默默終古。悠悠彼蒼。生此厲階。永為痛毒。視橫流而莫救。¶ 
徒誓楫以興言。別奉函題。過垂奬諭。省覽周既。駭惕異常。¶ 

<pb:NFKB_QTW_p0103-03a>
淚下霑衿。倍欝申胥之素。汗流浹背。如聞蔣濟之言。僕經¶ 
事兩朝。受恩三代。位叨將相。籍係宗支。賜鈇鉞以專征。徵¶ 
包茅而問罪。鏖兵接戰。二十餘年。竟未能斬新莽之頭顱。¶ 
斷蚩尤之肩髀。以至廟朝顛覆。豺虎縱橫。且受任分憂。叨¶ 
榮冒寵。龜玉毀櫝。誰之咎歟。備閱指陳。不勝慚恧。然則君¶ 
臣無常位。陵谷有變遷。或箠塞長河。泥封函谷。時移事改。¶ 
理有萬殊。即如周末虎爭。魏初鼎據。孫權父子。不顯授於¶ 
漢恩。劉備君臣。自微興於涿郡。得之不謝於家世。失之無¶ 
損於功名。適當逐鹿之秋。可靳華蟲之服。惟僕累朝席寵。¶ 
<pb:NFKB_QTW_p0103-03b>
奕世輸忠。忝佩訓詞。粗存家法。善博奕者。惟先守道。治蹊¶ 
田者。不可奪牛。誓於此生。靡敢失節。仰憑廟勝。蚤殄寇讎。¶ 
如其事與願違。則共臧洪遊於地下。亦無恨矣。唯公社稷¶ 
元勳。華嵩降祉。鎮九州之上地。負一代之宏才。合於此時。¶ 
自求多福。所承良訊。非僕深心。天下其謂我何。有國非吾¶ 
節也。慺慺孤懇。此不盡陳。¶ 

** 北嶽廟題名¶ 
:PROPERTIES:
:TITID: QTWTIT03125
:PERSID: QTWAUT0051
:END:

河東節度使檢校太保同中書門下平章事隴西郡王李¶ 
克用。以幽鎮侵擾中山。領蕃漢步騎五十萬衆。親來救援。¶ 

<pb:NFKB_QTW_p0103-04a>
與易定司空同申祈禱。翌日過常山問罪。時中和五年二¶ 
月廿一日。克用記。¶ 
至三月十七日。以幽州請就和斷。遂却班師。再謁晬容。兼¶ 
申賽謝。便取飛狐路却歸河東。廿一日。克用重記。¶ 

* 後唐莊宗¶ 
:PROPERTIES:
:PERSID: QTWAUT0052
:END:

帝諱存勗。太祖長子。唐光啟元年生。年十一。授檢校司空¶ 
隰州刺史。天祐五年嗣封晉王。二十年四月。築壇魏州即¶ 
帝位。同光二年。加尊號昭文睿武至德光孝皇帝。在位四¶ 
年。年四十二。諡曰光聖神閔孝皇帝。廟號莊宗。¶ 
<pb:NFKB_QTW_p0103-04b>

** 親決疑獄令¶ 
:PROPERTIES:
:TITID: QTWTIT03126
:PERSID: QTWAUT0052
:END:

議獄恤刑。比求冤濫。頑民下輩。輕侮憲章。苟非五聽之通¶ 
明。何辨二門之邪正。自今後法司如有疑獄。予自據格令¶ 
以決之。此法既行。雖親無赦。¶ 

** 嚴科市井凶豪令¶ 
:PROPERTIES:
:TITID: QTWTIT03127
:PERSID: QTWAUT0052
:END:

兵亂以來。生靈凋耗。豈止賦租煩重。加之寇盜侵漁。又聞¶ 
市井之中。多有凶豪之輩。晝則聚徒蒱博。夜則結黨穿窬。¶ 
若不示以嚴科。何以懲其巨蠧。仰法司顯行條令。峻設隄¶ 
防。¶ 

<pb:NFKB_QTW_p0103-05a>

** 徇邢洺魏博衞滑諸郡縣令¶ 
:PROPERTIES:
:TITID: QTWTIT03128
:PERSID: QTWAUT0052
:END:

王室搆屯。七廟被陵夷之酷。昊天不弔。萬民罹塗炭之災。¶ 
必有英主奮庸。忠臣仗順。斬長鯨而清四海。廓祅祲以泰¶ 
三靈。予位忝維城。任當分閫。念茲顛覆。詎可晏安。仗桓文¶ 
節制之規。問羿浞凶狂之罪。逆溫碭山傭隷。巢孽餘凶。當¶ 
僖宗奔播之初。我太祖掃平之際。束身泥首。請命牙門。包¶ 
藏姦詐之心。惟示婦人之態。我太祖俯憐窮鳥。曲為開懷。¶ 
特發表章。請帥梁汁。纔出萑蒲之澤。便居茅社之尊。殊不¶ 
感恩。遽行猜忍。我國家祚隆周漢。迹盛伊唐。二十聖之鎡¶ 
<pb:NFKB_QTW_p0103-05b>
基。三百年之文物。外則五侯九伯。內則百辟千官。或代襲¶ 
簪纓。或門傳忠孝。皆遭陷害。永抱沈冤。且鎮定兩藩。國家¶ 
巨鎮。冀安民而保族。咸屈節以稱藩。逆溫唯仗陰謀。專行¶ 
不義。欲全吞噬。先據屬州。趙王特發使車。來求援助。予情¶ 
惟盪寇。義切親仁。躬率賦輿。赴茲盟約。賊將王景仁將兵¶ 
十萬。屯據柏鄉。遂驅三鎮之師。授以七擒之略。鸛鵝纔列。¶ 
梟獍大奔。易如走坂之九。勢若燎原之火。僵屍仆地。流血¶ 
成川。組甲彫戈。皆投草莽。謀夫猛將。盡作俘囚。羣凶既快¶ 
於天誅。大憝須懸於鬼錄。今則選蒐兵甲。練車徒。乘勝¶ 
<pb:NFKB_QTW_p0103-06a>
長驅。翦除元惡。凡爾魏博邢洺之衆。感恩懷義之人。乃祖¶ 
乃孫。為聖唐赤子。豈徇虎狼之黨。遂忘覆載之恩。蓋以封¶ 
豕長蛇。憑陵薦食。無方逃難。遂被脅從。空嘗膽以銜冤。竟¶ 
無門而雪憤。既聞告捷。想所慰懷。今義旅徂征。止於招撫。¶ 
昔耿純焚廬而向順。蕭何舉族以從軍。皆審料興亡。能圖¶ 
富貴。殊勳茂業。翼子貽孫。轉禍見幾。決在今日。如能詣轅¶ 
門而效順。開城堡以迎降。長吏則改補官資。百姓則優加¶ 
賞賜。所經詿誤。更不推窮。三鎮諸軍。已申嚴令。不得焚燒¶ 
廬舍。剽掠馬牛。但仰所在生靈。各安耕織。予恭行天伐。罪¶ 
<pb:NFKB_QTW_p0103-06b>
止元凶。已外歸明。一切不問。凡爾士衆。咸諒予懷。¶ 

** 平魏博令¶ 
:PROPERTIES:
:TITID: QTWTIT03129
:PERSID: QTWAUT0052
:END:

我國家列爵䟽封。皆循舊制。建藩維而命宗子。錫茅社以¶ 
報功臣。惟茲魏邦。纉乃舊服。自逆溫肇亂。天下分離。謀害¶ 
忠良。窺覦藩翰。遂使公侯之國。鞠為蛇虺之場。朱友貞蕞¶ 
陋餘妖。人神共棄。不量其力。謂秦無人。尚為貽厥之謀。巧¶ 
設兼并之計。改張節制。分割山河。連甍皆弊於誅求。編戶¶ 
不安於閭井。且人為邦本。君乃民天。既興虐我之謀。須起¶ 
徯予之嘆。遂至桓桓列校。擾擾齊甿。奮白梃以捐生。潔壺¶ 
<pb:NFKB_QTW_p0103-07a>
漿而望主。予叨居閫政。誓復聖唐。永念生靈。嘗生軫惻。覩¶ 
茲殘弊。尤切疚懷。昨百姓三軍。請予兼領。姦凶在近。鎮撫¶ 
尤難。賴爾衆多。共宣忠力。切以軍府變更之後。人情易動¶ 
難安。將務輯寧。須嚴法令。凡訛言謗議。殘物害人。結黨連¶ 
朋。抵刑犯禁。如當糾告。法固難容。凡爾蒸人。勉其自勵。布¶ 
告中外。咸使聞知。¶ 

** 諭曹濮百姓教¶ 
:PROPERTIES:
:TITID: QTWTIT03130
:PERSID: QTWAUT0052
:END:

干紀亂常。人神共怒。殺君盜國。天地何容。激忠良仗順之¶ 
心。拯黎庶倒懸之急。予爰從近歲。親舉義師。每惟戡難之¶ 
<pb:NFKB_QTW_p0103-07b>
謀。所切弔民之志。而賊黨不分逆順。憑附妖凶。唯偷晷漏¶ 
之生。不慮覆亡之禍。去秋予暫歸寧覲。留侍并都。賊將王¶ 
瓚。輒渡洪河。偷營巢穴。不敢前來決戰。遠出交兵。壁閉偷¶ 
安。可知羸懦。予親臨賊壘。率士登城。賊遂出營門。與吾合¶ 
戰。纔交鋒刃。便委干戈。戮甲士二萬餘人。奪鐵騎三千餘¶ 
匹。敬千李立之輩。已釁鼓於軍前。拱宸侍衞之徒。盡橫屍¶ 
於大野。所殘無幾。不日翦除。料彼友貞。難逃鈇鉞。豈能保¶ 
完生聚。禦捍疆陲。予昨徑出偏師。徇地曹濮。閔其蒸庶。罹¶ 
此百殃。空多轉餉之勞。殊失保全之望。予示其禍福。各擇¶ 
<pb:NFKB_QTW_p0103-08a>
安危。勿附賊以亡家。須決機而保族。若能自攜老幼。歸我¶ 
封巡。亦議撫綏。俾令蘇息。如懷鄉戀土。苟免待時。則須遠¶ 
避兵鋒。慎於去就。佇平凶醜。冀復鄉園。其諸軍兵士州縣¶ 
長吏等。自解圍上黨。對陣柏鄉。莘縣交兵。楊劉接戰。亦合¶ 
諳吾機略。可料興衰。何必阿附元凶。自貽伊戚。不如嚮義。¶ 
自卜永圖。旦旦之懷。元元共悉。¶ 

** 襃回鶻權知可汗仁美制¶ 
:PROPERTIES:
:TITID: QTWTIT03131
:PERSID: QTWAUT0052
:END:

回鶻可汗仁美。代襲驍雄。生知義烈。乘北方忠順之氣。為¶ 
南面沙漠之君。自列聖有國之初。便申盟誓。及肅宗中興¶ 
<pb:NFKB_QTW_p0103-08b>
之運。繼立勳庸。邇來貢奉不違。戎馬無警。一心嘗保於甥¶ 
舅。萬里或結於姻親。今則興服之初。獻琛俄至。仍聞撫寧¶ 
七部。兼且控制諸蕃。終姓之道無偷。信言必復。嗣緒之文¶ 
斯在。典冊宜行。俾紹前修。且明久要。宜封為英義可汗。仍¶ 
令所司擇日。備禮冊命。¶ 

** 伐蜀制¶ 
:PROPERTIES:
:TITID: QTWTIT03132
:PERSID: QTWAUT0052
:END:

朕以夙荷丕基。乍平偽室。非不欲寵綏四海。協和萬邦。廣¶ 
正朔以遐同。俾人倫之有序。其或地居陬裔。位極驕奢。殊¶ 
乖事大之規。但蘊偷安之計。則必徵諸典訓。振以皇威。爰¶ 
<pb:NFKB_QTW_p0103-09a>
興伐罪之師。冀遏亂常之黨。蠢茲蜀主。世負唐恩。閒者父¶ 
總藩宣。任居統制。屬朱溫東離汴水。致昭皇西幸岐陽。而¶ 
乃不務扶持。反懷顧望。盜據劍南之土宇。全虧閫外之忳¶ 
誠。先皇帝早在并門。將興霸業。彼既曾馳書幣。此亦復展¶ 
謝儀。後又特發使人。專持聘禮。彼則更不迴一介之使。答¶ 
咫尺之書。星歲俄移。歡盟頓沮。朕頃遵崇遺訓。嗣統外藩。¶ 
追昔日之來誠。繼先皇之舊好。又專持信幣。皆絕酬還。緬¶ 
惟背恩食言。可忍棄同即異。今觀孽䜿。紹據山河。委閹官¶ 
以持權。憑阻修而僭號。早者曾上秦王緘札。張皇蜀地聲¶ 
<pb:NFKB_QTW_p0103-09b>
塵。形侮瀆之言辭。謗親賢之勳德。昨朕風驅銳旅。電掃凶¶ 
渠。復巳墜之宗祧。纉中興之歷數。捷音旋報。復命仍稽。使¶ 
來而上抗書題。情動而先誇險固。加以宋光葆輒陳狂計。¶ 
別啟奸謀。將欲北顧秦州。東窺荊渚。人而無禮。罪莫大焉。¶ 
昨客省使李嚴奉使銅梁。近歸金闕。凡於奏對。備述端由。¶ 
其宋光嗣相見之時。於坐上便有言說。先問契丹強弱。次¶ 
數秦王是非。度此包藏。可見情狀。加以䟽遠忠直。朋比姦¶ 
邪。內則縱恣輕華。競貪寵位。外則滋彰法令。蠧耗生靈。既¶ 
德力以不量。在人祇之共憤。今命興聖宮使魏王繼岌充¶ 
<pb:NFKB_QTW_p0103-10a>
西川四面行營都統。仍命侍中樞密使郭崇韜充西川東¶ 
北面行營都招討制置等使。荊南節度使高季興充西川¶ 
東南面行營都招討使。鳳翔節度使李曮充都供軍轉運¶ 
應接等使。同州節度使李令德充行營招討副使。陜州節¶ 
度使李紹琛充行營蕃漢馬步軍都排陣斬斫使兼馬步¶ 
軍都指揮使。西京留守張筠充西川管內安撫應接使。華¶ 
州節度使毛璋充行營左廂馬步都虞候。邠州節度使董¶ 
璋充行營右廂馬步都虞候。客省使李嚴充西川管內招¶ 
撫使。總領闕下諸軍。兼四面諸道馬步兵士。取九月十八¶ 
<pb:NFKB_QTW_p0103-10b>
日進發。凡爾中外。宜體朕意。¶ 

** 幸洛京詔¶ 
:PROPERTIES:
:TITID: QTWTIT03133
:PERSID: QTWAUT0052
:END:

自古聖帝明王。創業垂統。九州共貫。五運相承。未有不始¶ 
於憂勤。終於逸樂。故苗人不作。不能成舜伐之功。葛伯不¶ 
生。無以立湯征之事。理亂有常數。文質為大綱。秦不道而¶ 
漢室興。隋無德而皇朝王。連二十葉。垂三百年。自釁起河¶ 
南。災纏海內。朕自提戎律。切為國讎。每親統夫師徒。欲早¶ 
寧乎寰宇。近者諸方侯伯。曡貢牋章。勸即位以皆堅。讓體¶ 
元而不獲。爰新鳳歷。尋揭鷄竿。顯造丕圖。倍慚涼德。蓋自¶ 
<pb:NFKB_QTW_p0103-11a>
文班武列。抱義懷忠。共傾忻戴之心。遂應紹開之運。以正¶ 
君臣之位。以安宗社之基。未偃武以修文。倍宵衣而旰食。¶ 
不以萬乘自尊為樂。惟以八紘未靜為憂。更賴上下一心。¶ 
內外同力。誡嚴朕軍旅。撫恤朕黎甿。務裨賛以為常。期清¶ 
平而可待。注屬繄倚。不捨斯須。¶ 

** 慮囚詔¶ 
:PROPERTIES:
:TITID: QTWTIT03134
:PERSID: QTWAUT0052
:END:

刑以秋冬。雖關惻隱。罪多連累。翻慮滯淹。若或十人之中。¶ 
止為一夫抵死。豈可以輕附重。禁錮逾時。言念哀矜。又難¶ 
全廢。其諸司囚徒。罪無輕重。委本司據罪詳斷申奏。輕者¶ 
<pb:NFKB_QTW_p0103-11b>
即時䟽理。重者過立春。至秋分然後行法。如是事繫軍¶ 
機。須行嚴令。或謀逆惡。或蓄姦邪。或行劫殺人。難於留滯。¶ 
並不在此限。¶ 

** 賜誠惠法號廣法大師詔¶ 
:PROPERTIES:
:TITID: QTWTIT03135
:PERSID: QTWAUT0052
:END:

誠惠鷲嶺名流。鷄園上哲。精守護鵝之戒。宏宣住鴈之談。¶ 
濳括三乘。深明四諦。忍草長新於性苑。意花不染於情田。¶ 
自隱跡靈峯。棲心勝地。泛慈舟而拯溺。持慧炬以引迷。五¶ 
百龍神。皆降懿德。一萬聖衆。盡繼元蹤。為法雨之棟梁。作¶ 
空門之標表。朕方興景運。大闡真風。宜旌積行之名。以奉¶ 
<pb:NFKB_QTW_p0103-12a>
無為之教。今賜號廣法大師。賜紫衣。¶ 

** 黜鄭[:#AS-8FA5:●]等詔¶ 
:PROPERTIES:
:TITID: QTWTIT03136
:PERSID: QTWAUT0052
:END:

懲惡勸善。務振紀綱。激濁揚清。須明真偽。蓋前王之令典。¶ 
為歷代之通規。必按舊章。以令多士。而有志萌僭竊。位忝¶ 
崇高。累世官而皆受唐恩。貪爵祿而但從偽命。或居台鉉。¶ 
或處權衡。或列近職而預機謀。或當峻秩而掌刑憲。事分¶ 
逆順。理合去留。偽宰相鄭[:#AS-8FA5:●]等一十一人。皆本朝簪組。儒¶ 
苑品流。雖博識多聞。備明今古。而修身慎行。頗負祖先。昧¶ 
忠貞而不度安危。專利祿而全虧名節。合當大辟。無恕近¶ 
<pb:NFKB_QTW_p0103-12b>
親。朕以纉嗣丕基。初平巨憝。方務好生之道。在行含垢之¶ 
恩。湯網垂仁。既矜全族。舜刑投裔。兼貸一身。爾宜自新。我¶ 
全大體。其為顯列。不並庶寮。餘外應在周行。悉仍舊貫。凡¶ 
居中外。咸體朕懷。¶ 

** 入汴州誅亂臣詔¶ 
:PROPERTIES:
:TITID: QTWTIT03137
:PERSID: QTWAUT0052
:END:

朕既殄偽庭。顯平國患。好生之令。含宏雖切於予懷。懲惡¶ 
之規。決斷難違於衆請。況趙巖趙鵠等。自朕收城數日。布¶ 
惠四方。尚匿迹以濳形。罔悛心而革面。須行赤族。以謝衆¶ 
心。其張漢傑。昨於中都與王彥章同時俘獲。此際未詳行¶ 
<pb:NFKB_QTW_p0103-13a>
止。偶示哀矜。今既上將陳詞。羣情激怒。往日既彰於僭濫。¶ 
此時難漏於網羅。宜寘國刑。以塞羣論。除妻兒骨肉外。其¶ 
他䟽屬僕使。並從釋放。敬翔李振。首佐朱溫。共傾唐祚。屠¶ 
害宗屬。殺戮朝臣。既寰宇以皆知。在人神而共怒。敬翔雖¶ 
聞自盡。未豁幽冤。宜與李振並族於市。䟽屬僕使。並從原¶ 
宥。朱圭素聞狡蠧。唯務讒邪。鬬惑人情。枉害良善。將清內¶ 
外。須切去除。況衆狀指陳。亦宜誅戮。契丹實剌鄂博。既棄¶ 
其母。又背其兄。朕比重懷來。厚加恩渥。看同骨肉。錫以姓¶ 
名。兼分符竹之榮。曡被頒宣之渥。而乃輒孤重惠。復背明¶ 
<pb:NFKB_QTW_p0103-13b>
庭。罔顧欺違。竄歸偽室。既同梟獍。難貸刑章。可并妻子同¶ 
戮於市。其朱氏近親。趙鵠正身。趙巖家屬。仰嚴加擒捕。其¶ 
餘文武職員將校。一切不問。¶ 

** 允郭崇韜再讓節鎮優詔¶ 
:PROPERTIES:
:TITID: QTWTIT03138
:PERSID: QTWAUT0052
:END:

朕以卿久司樞要。常處重難。或遲疑未決之機。詢諸先見。¶ 
或憂撓不定之事。訪自必成。至於賛朕丕基。登茲大寶。衆¶ 
興異論。卿獨堅言。天命不可違。唐祚必須復。請納家族。明¶ 
設誓文。及其密取汶陽。興師入不測之地。濳通河口。貢謀¶ 
占必濟之津。人所不知。卿唯合意。迨中都嘯聚。羣黨窺陵。¶ 

<pb:NFKB_QTW_p0103-14a>
朕決議平妖。兼收浚水。雖云先定。更審前籌。果盡賛成。悉¶ 
諧沈算。斯即何須冒刃。始顯殊庸。況常山陸梁。正虞未復。¶ 
卿能撫衆。共定羣心。惟朕知卿。他人寧表。所以賞卿之寵。¶ 
實異等倫。沃朕之心。非虛渥澤。今卿再三謙遜。重曡退辭。¶ 
始納常陽。請歸上將。又稱梁苑。不可兼權。如此周身。貴全¶ 
名節。古人操守。未可比方。既覽堅辭。難阻來表。其再讓汴¶ 
州。所宜依允。¶ 

** 建長壽宮詔¶ 
:PROPERTIES:
:TITID: QTWTIT03139
:PERSID: QTWAUT0052
:END:

皇太后母儀天下。子視羣生。當別建宮闈。顯標名號。冀因¶ 
<pb:NFKB_QTW_p0103-14b>
稱謂。益表尊嚴。宜以長壽宮為名。¶ 

** 答郭崇韜陳情表手詔¶ 
:PROPERTIES:
:TITID: QTWTIT03140
:PERSID: QTWAUT0052
:END:

卿名高釣渭。才大築巖。夙符封社於周王。早契夢魂於殷¶ 
主。顧君臣之際會。實社稷之威靈。所以翊賛沖人。纉承丕¶ 
祚。頃歲以梁城構逆。唐室罹災。羣凶競起於萑蒲。九廟皆¶ 
生於禾黍。忍恥而徒思嘗膽。平居而未見沃心。爾能竭迺¶ 
沈謀。資予大計。遂訓齊虎旅。平殄梟巢。文軌混同。梯航盡¶ 
入。延景運於綴旒之後。建殊庸於誓帶之前。況今纔告類¶ 
於郊壇。方卜年於洛宅。始欲與卿平章理道。講貫化源。長¶ 
<pb:NFKB_QTW_p0103-15a>
遵馭朽之規。每聽從繩之諫。雖遷廊廟。尚委樞機。縱領藩¶ 
垣。不離都輦。而又別頒金篆。求佐瑤圖。今則忽睹表章。遽¶ 
辭繁總。進退徒聞於知足。始終寧稱於注懷。是宜勵力扶¶ 
持。勉思翼戴。既叶雲從之義。更深日益之功。將致君而須¶ 
歷重權。方為主而難持謙柄。覽卿陳乞。俾我焦勞。宜體朕¶ 
懷。即斷來表。¶ 

** 答郭崇韜再上陳情表詔¶ 
:PROPERTIES:
:TITID: QTWTIT03141
:PERSID: QTWAUT0052
:END:

卿忠孝有稱。古今無比。竭智術而扶持景運。蹈謙和而統¶ 
冠羣英。鬱有勳庸。刊於冊。昨以翦平元惡。開拓丕基。權¶ 
<pb:NFKB_QTW_p0103-15b>
謀雖出於朕懷。叶賛全資於爾力。是乃委司鈞軸。任總兵¶ 
符。樞機兼掌於金藏。盟約備頒於鐵券。實諧倚注。雅稱襃¶ 
隆。豈期忽覽封章。堅辭密務。在卿幽明監德。內外推仁。可¶ 
保於千載一時。何軫於前思後慮。況朕綏寧寰海。纔欲半¶ 
年。告類圓丘。未踰一月。耆德便歸退靜。羣情莫測其緣。方¶ 
賴嘉謀。永裨闕政。卿宜勉持幹恪。永惓繁難。更圖遠大之¶ 
功。共保初終之道。¶ 

** 慎選舉詔¶ 
:PROPERTIES:
:TITID: QTWTIT03142
:PERSID: QTWAUT0052
:END:

近年文士。輕視格條。就試時䟽於帖經。登第後恥於赴選。¶ 

<pb:NFKB_QTW_p0103-16a>
宜絕躁求之路。別開奬勸之門。其進士科已及第者。計選¶ 
數年滿日。許令就中書陳狀。於都堂前各試本業詩賦判¶ 
文。其中文藝灼然可取者。便與除官。如或事業不甚精者。¶ 
自許準添選。¶ 

** 禁鉛錫錢詔¶ 
:PROPERTIES:
:TITID: QTWTIT03143
:PERSID: QTWAUT0052
:END:

泉布之弊。雜以鉛錫。惟是江湖之外。盜鑄尤多。市肆之閒。¶ 
公行無畏。因是綱商挾帶。舟檝往來。換易好錢。藏貯富室。¶ 
實為蠧弊。須有條流。宜令京城諸道。於坊市行使錢內。點¶ 
檢雜惡鉛錫錢。並宜禁斷。沿江州縣。每有舟船到岸。嚴加¶ 
<pb:NFKB_QTW_p0103-16b>
覺察。不許將雜鉛錫惡錢往來。換易好錢。如有私載。並行¶ 
收納。¶ 

** 賜功臣名號詔¶ 
:PROPERTIES:
:TITID: QTWTIT03144
:PERSID: QTWAUT0052
:END:

朕自削平中夏。掃蕩羣凶。被介冑以征行。歷星霜而扈從。¶ 
凡經百戰。盡立殊功。永念丹心。真同赤子。若無旌賞。豈表¶ 
恩榮。其都將官員。自司空已下者。並賜協謀定亂佐國功¶ 
臣。自僕射尚書常侍至大夫中丞。宜並賜忠勇拱衞功臣。¶ 
其初帶憲銜。宜並賜忠烈功臣。已有功臣名者。不在此限。¶ 
其節級長行軍將。並宜賜扈蹕功臣。¶ 

<pb:NFKB_QTW_p0103-17a>

** 封命婦邑號詔¶ 
:PROPERTIES:
:TITID: QTWTIT03145
:PERSID: QTWAUT0052
:END:

昨皇太后爰自北京歸於大內。旋膺典冊。正位宮闈。載詳¶ 
邦國舊規。合有命婦貢表。宜稽邃古。以示新恩。應內外文¶ 
武官妻。可據品秩高卑。各封邑號。¶ 

** 令諸道節度使等洛京修宅詔¶ 
:PROPERTIES:
:TITID: QTWTIT03146
:PERSID: QTWAUT0052
:END:

朕刷盪妖氛。收復京輦。三靈胥悅。萬國駿奔。凡在照臨。畢¶ 
同欣戴。或出司土宇。入覲朝廷。若無列第於神州。何表愛¶ 
君之誠節。諸道節度觀察防禦團練刺史等。並宜令洛京¶ 
修宅一區。既表皇都之壯麗。復佳清洛之浩穰。因我后之¶ 
<pb:NFKB_QTW_p0103-17b>
化家。覩羣居之戀闕。¶ 

** 減東京賦稅詔¶ 
:PROPERTIES:
:TITID: QTWTIT03147
:PERSID: QTWAUT0052
:END:

閒者以皇綱中墜。國步多艱。率兵甲於兩河。漲烟塵於千¶ 
里。憂勤二紀。勞役萬端。矧乃東京國號。大名雄稱。全魏昔¶ 
惟廣晉。今實興唐。自朕南北舉兵。高低叶力。總六州之疆¶ 
土。供萬乘之征租。有飛芻輓粟之勞。有浚壘深溝之役。賦¶ 
重而民無嗟怨。務繁而士竭忠勤。致於掃盪氛霾。平除偽¶ 
逆。九廟復烝嘗之薦。兆人息塗炭之災。靜想夤緣。深所嘉¶ 
歎。昨者因追曩素。載洽歌謠。俱懸望幸之誠。遂舉省方之¶ 
<pb:NFKB_QTW_p0103-18a>
典。爰臨管界。洎至都城。對父老之歡呼。睠懷斯契。睹井田¶ 
之凋廢。臨馭增慚。得不特降優恩。俾蘇舊地。冀表寵綏之¶ 
道。免渝敦激之風。應東京隨絲鹽錢。每兩俱減放五文。逐¶ 
年俵賣蠶鹽食鹽大鹽甜次冷鹽。每斗與減五十文。欒鹽¶ 
與減三十文。其小菉豆稅。每畝長與減放三升。都城內店¶ 
宅園圃。比來無稅。頃因偽命。遂有配徵。後來原將所徵物¶ 
色。添助軍人衣賜。將令通濟。宜示矜蠲。今據緊慢去處。於¶ 
見輸稅絲上。每兩作三等酌量納錢。貴與充本迴圖收市¶ 
軍人衣賜。其絲永與除放。所有六街內空閒田地。並許新¶ 
<pb:NFKB_QTW_p0103-18b>
歸業人戶逐便蓋舍居止。與免差徭。如是本主未來。一任¶ 
坊隣收佃。庶令康泰。俾表優恩。¶ 

** 駕還洛京詔¶ 
:PROPERTIES:
:TITID: QTWTIT03148
:PERSID: QTWAUT0052
:END:

朕以削平僭亂。厎定寰區。爰宅洛都。再踰星歲。乃睠興王¶ 
之地。頗聆望幸之辭。暫議省巡。以慰羣品。因茲駐蹕。俄已¶ 
經春。優恩既洽於大名。車駕宜還於中土。俾宣遐邇。咸暢¶ 
昇平。可定此月十七日發程。取河陽舊路歸洛。¶ 

** 定考試例詔¶ 
:PROPERTIES:
:TITID: QTWTIT03149
:PERSID: QTWAUT0052
:END:

起今後。宜準開成三年勅文。凡有官者並詣吏曹。未仕者¶ 
<pb:NFKB_QTW_p0103-19a>
皆歸禮部。其童子則委本州府依諸色舉人例考試。結解¶ 
送省。任稱鄉貢童子。長吏不得表薦。若無本處解送。本司¶ 
不在考試之限。¶ 

** 求言詔¶ 
:PROPERTIES:
:TITID: QTWTIT03150
:PERSID: QTWAUT0052
:END:

朕聞古先哲王。臨御天下。上則以無偏無黨為至治。次則¶ 
以足食足兵為遠謀。緬維前修。誠可師範。朕纂承鳳歷。嗣¶ 
守鴻圖。三載於茲。萬幾是總。非不知五兵未弭。兆庶多艱。¶ 
蓋賴卿等寅亮居懷。康濟為務。冀盡賦輿之理。洞詢盍徹¶ 
之規。今則濳按方區。備聆謠俗。或力役罕均其勞逸。或賦¶ 
<pb:NFKB_QTW_p0103-19b>
租莫辨於後先。但以督促為名。煩苛不已。被甲冑者何嘗¶ 
充給。趨朝省者轉困支持。州閭之貨殖全䟽。天地之災祥¶ 
屢應。以至星辰越度。旱澇不時。農桑失業於邱園。道殣相¶ 
望於郊野。生靈及此。寢食寧遑。豈非朕德政未孚。焦勞自¶ 
掇者耶。朕昨親援毫翰。軫念瘡痍。一則詢爾謀猷。一則表¶ 
予宵旰。未披來奏。轉撓於懷。敢不翼翼罪躬。乾乾軫慮。咨¶ 
爾四岳。弼予一人。何不舉爾賢才。輔予寡昧。百辟之內。羣¶ 
后之閒。莫不有盡忠者被掩其能。抱器者難陳其力。或草¶ 
澤有遺逸之士。山林多屈滯之人。爾所不知。吾將安訪。卿¶ 
<pb:NFKB_QTW_p0103-20a>
等位尊調鼎。名顯代天。既逢不諱之朝。何恡繇中之說。當¶ 
宜歷告中外。急訪英髦。應在任及前資文武官。下至草澤¶ 
之士。有濟國治民除姦革弊者。並宜各獻封章。朕當選擇¶ 
施行。其近宣御札。亦可告諭內外。體朕意焉。¶ 

