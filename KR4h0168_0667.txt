#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID KR4H0168
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:KR4h0168_NKFB_0666-20a> 
#+PROPERTY: JUAN 0667
欽定全唐文卷六百六十七¶ 

<pb:KR4h0168_NKFB_0667-01a>
　白居易(十二)¶ 

** 初授拾遺獻書¶ 
:PROPERTIES:
:TITID: QTWTIT13404
:PERSID: QTWAUT1601
:END:

五月八日。翰林學士將仕郎守左拾遺臣白居易頓首頓¶
首謹昧死奉書於旒扆之下。臣伏奉前月二十八日恩制。¶
除授臣左拾遺前充翰林院學士者。臣與崔㣥同狀陳謝。¶
但言忝冒。未吐衷誠。今者再黷宸嚴。伏惟重賜詳覽。臣按¶
六典。左右拾遺掌供奉諷諫。凡發令舉事有不便於時不¶
合於道者。小則上封。大則廷諍。其選甚重。其秩甚卑。所以¶
然者。抑有由也。大凡人之情。位高則惜其位。身貴則愛其¶
<pb:KR4h0168_NKFB_0667-01b>
身。惜位則偷合而不言。愛身則苟容而不諫。此必然之理¶
也。故拾遺之置。所以卑其秩者。使位未足惜。身未足愛也。¶
所以重其選者。使上不忍負恩。下不負忍心也。夫位不足¶
惜。恩不忍負。然後能有闕必規。有違必諫。朝廷得失無不¶
察。天下利病無不言。此國朝置拾遺之本意也。由是而言。¶
豈小臣愚劣闇懦所宜居之哉。况臣本鄉里豎儒。府縣走¶
吏。委心泥滓。絕望煙霄。豈意聖慈。擢居近職。每宴飫無不¶
先及。每慶賜無不先霑。中廄之馬代其勞。內廚之膳給其¶ 
<pb:KR4h0168_NKFB_0667-02a>
食。朝慙夕惕。己逾半年。塵曠漸深。憂愧彌劇。未伸微効。又¶
擢清班。臣所以授官已來。僅將十日。食不知味。寢不遑安。¶
唯思粉身。以答殊寵。但未獲粉身之所耳。今陛下肇建皇¶
極。初受鴻名。夙夜憂勤。以求致理。每施一政舉一事。無不¶
合於道便於時。故天下之心。禺禺然日有望於太平也。然¶
今後萬一事有不便於時者。陛下豈不欲聞之乎。萬一政¶
有不合於道者。陛下豈不欲革之乎。倘陛下言動之際。詔¶
令之間。小有遺闕。稍關損益。臣必密陳所見。潛獻所聞。但¶
在聖心裁斷而已。臣又職在中禁。不同外司。欲竭愚衷。合¶
<pb:KR4h0168_NKFB_0667-02b>
先陳露。伏希天鑒深察赤誠。無任感恩欲報懇款屏營之¶
至。謹言。¶ 

** 論制科人狀¶ 
:PROPERTIES:
:TITID: QTWTIT13405
:PERSID: QTWAUT1601
:END:

** 　近日內外官除改及制科人等事宜¶ 
:PROPERTIES:
:TITID: QTWTIT13405
:PERSID: QTWAUT1601
:END:

右。臣伏見內外官近日除改。人心甚警。遠近之情。不無憂¶
懼。喧喧道路。異口同音。皆云制舉人牛僧孺等三人以直¶
言時事。恩獎登科。被落第人怨謗加誣。惑亂中外。謂為誑¶
妄。斥而逐之。故竝出為關外官。楊於陵以考策敢收直言¶
者。故出為廣府節度。韋貫之同所坐。故出為果州刺史。裴¶ 
<pb:KR4h0168_NKFB_0667-03a>
垍以覆策又不退直言者。故免內職除戶部侍郎。王涯同¶
所坐。出為虢州司馬。盧坦以數舉事為人所惡。因其彈奏¶
小誤。得以為名。故黜為左庶子。王播同之。亦停知雜。臣伏¶
以裴垍王涯盧坦韋貫之等。皆公忠正直。內外咸知。所宜¶
授以要權。致之近地。故比來眾情私相謂曰。此數人者。皆¶
人之望也。若數人進。則必君子之道長。若數人退。則必小¶
人之道行。欲卜時事之否臧。在數人之進退也。則數人者。¶
自陛下嗣位以來。竝蒙獎用。或任之耳目。或委以腹心。天¶
下人情。日望致理。今忽一旦悉疎棄之。或降於散班。或斥¶
<pb:KR4h0168_NKFB_0667-03b>
於遠郡。設令有過。猶可優容。况且無瑕。豈宜黜退。所以前¶
月以來。上自朝廷。下至衢路。眾心洶洶。驚懼不安。直道者¶
疚心。直言者杜口。不審陛下得知之否。凡此除改。傳者紛¶
然。皆云裴垍等不能委曲順時。或以正直忤物。為人之所¶
媒孽。本非聖意罪之。不審陛下得聞之否。臣未知此說虛¶
實。但獻所聞。所聞皆虛。陛下得不明辯之乎。所聞皆實。陛¶
下得不深慮之乎。虛之與實。皆恐陛下要知。臣若不言。誰¶
當言者。臣今言出身戮。亦所甘心。何者。臣之命至輕。朝廷¶
之事至大故也。臣又聞君聖則臣忠。上明則下直。故堯之¶ 
<pb:KR4h0168_NKFB_0667-04a>
聖也。天下已太平矣。尚求誹謗。以廣聰明。漢文之明也。海¶
內已理矣。賈誼猶比之倒懸。可為痛哭。二君皆容納之。所¶
以得稱聖明也。今陛下明下詔令。徵求直言。反以為罪。此¶
臣所以未喻也。陛下視今日之理。何如堯與漢文之時乎。¶
若以為及之。則誹謗痛哭。尚合容而納之。况徵之直言。索¶
之極諫乎。若以為未及。則僧孺等之言。固宜然也。陛下縱¶
未能推而行之。又何忍罪而斥之乎。此臣所以為陛下流¶
涕而痛惜也。德宗皇帝初即位年。亦徵天下直言極諫之¶
士。親自臨試。問以天旱。穆質對以兩漢故事。三公當免。卜¶
<pb:KR4h0168_NKFB_0667-04b>
式著議。宏羊可烹。此皆指言當時在權位而有恩寵者。德¶
宗深嘉之。自第四等拔為第三等。自畿尉擢為左補闕。書¶
之國史。以示子孫。今僧孺等對策之中。切直指陳之言。亦¶
未過於穆質。而遽斥之。臣恐非嗣祖宗承耿光之道也。書¶
諸史策。後嗣何觀焉。陛下得不再三省之乎。臣昨在院與¶
裴垍王涯等覆策之時。日奉宣令。臣等精意考覆。臣上不¶
敢負恩。下不忍負心。唯秉至公。以為取捨。雖有讐怨。不敢¶
棄之。雖有親故。不敢避之。唯求直言。以副聖意。故皇甫湜¶
雖是王涯外甥。以其言直合取。涯亦不敢以私嫌自避。當¶ 
<pb:KR4h0168_NKFB_0667-05a>
時有狀。具以陳奏。不意㣥心嗷嗷。構成禍端。聖心以此察¶
之。則或可悟矣。儻陛下察臣肝膽。知臣精誠。以臣此言可¶
以聽採。則乞俯迴聖覽。特示寬恩。僧孺等准往例與官。裴¶
垍等依舊職獎用。使內外人意。歡然再安。若以臣此言理¶
非允當。以臣覆策事涉乖宜。則臣等見在四人。亦宜各加¶
黜責。豈可六人同事。唯罪兩人。雖聖造優容。且過朝夕。在¶
臣懼惕。豈可苟安。敢不自陳。以待罪戾。臣今職為學士。官¶
是拾遺。日草詔書。月請諫紙。臣若默默。惜身不言。豈惟上¶
孤聖恩。實亦下負人道。所以密緘手疏。潛吐血誠。苟合天¶
<pb:KR4h0168_NKFB_0667-05b>
心。雖死無恨。無任憂懼激切之至。¶ 

** 論于頔裴均狀¶ 
:PROPERTIES:
:TITID: QTWTIT13406
:PERSID: QTWAUT1601
:END:

** 　于頔裴均欲入朝事宜¶ 
:PROPERTIES:
:TITID: QTWTIT13406
:PERSID: QTWAUT1601
:END:

右。臣聞諸道路。皆云于頔裴均累有進奉。竝請入朝。伏聞¶
聖恩已似允許。臣側聽時議。內酌事情。為陛下謀。恐非穩¶
便。晝夜思慮。不敢不言。伏見貞元以來。天下節將。握兵守¶
土。少肯入朝。自陛下刑服三兇。威加四海。是得諸道節度¶
使三二年來朝廷。追則追。替則替。奔走道路。懼承命之不¶
暇。斯則聖德皇威。大被於四方矣。夫謀宜可久。事貴得中。¶ 

<pb:KR4h0168_NKFB_0667-06a>

當難制之時。則貴欲令其朝覲。及可制之日。則不必使之¶
盡來。何則。安眾心。收眾望。在調馭之得其宜也。臣伏見近¶
日節度使。或替或追。稍似煩數。今又許于頔等入奏。或慮¶
便畱在朝。臣細思之。有三不可。何者。竊見外使入奏。不問¶
賢愚。皆欲仰希聖恩。傍結權貴。上須進奉。下須人事。莫不¶
減削軍府。割剝疲人。每一入朝。甚於兩稅。又聞于頔裴均¶
等數有進奉。若又許來。荊襄之人。必重困於剝削矣。奪軍¶
府疲人之不足。奉君上權貴之有餘。伏料聖心知之。深所¶
<pb:KR4h0168_NKFB_0667-06b>
不忍。此不可一也。臣又竊聞時議云。近日諸道節度使。或¶
以進奉希旨。或以貨賄藩身。謂恩澤可圖。謂權位可取。以¶
入覲為請。以戀闕為名。須來即來。須住即住。要重位即得¶
重位。要大權即得大權。進退周旋。無求不得。天下節度使¶
盡萌此心。不審聖聰聞此議否。今于頔等以入覲為請。若¶
又許之。豈非須來即來乎。既來必以戀闕為名。若又許之。¶
豈非須住即住乎。則重位自然合加。况必求之乎。大權不¶
得不與。况必圖之乎。重位大權。人誰不愛。于頔既得。則茂¶
昭求之。臣聞茂昭又欲入朝。己謀行計。茂昭亦宰相也。亦¶
國親也。若引于頔為例。獨不可乎。若盡與之。則陛下重位¶ 
<pb:KR4h0168_NKFB_0667-07a>
大權。是以人情假人也。授之可乎。若獨與彼不與此。則忿¶
爭怨望之端。自此而作。今倖門己開矣。速杜之。又令于頔¶
等開之。臣必恐聖心有時而悔矣。其不可二也。臣又竊見¶
自古及今。君臣之際。權太重則下不得所。勢太逼則上不¶
甚安。今于頔任兼將相。來則總朝廷之權。家通國親。入則¶
連戚里之勢。勢親則疎者不敢諫。權重則㣥下不敢言。臣¶
慮于頔未來之間。內外迎附之者。其勢已赫赫炎炎矣。况¶
其已來乎。臣恐于頔未到之間。內外合言者。已不敢言矣。¶
况其已到乎。脫或至此。陛下有術以制馭之耶。若用術制¶
<pb:KR4h0168_NKFB_0667-07b>
之。不如不制之安也。若又無術。將如之何。且于頔身是大¶
臣。子為駙馬。性靈事迹。陛下素諳。一朝到來。權兼內外。若¶
繩以規制。則必失君臣之心。若縱其作為。則必敗朝廷之¶
度。進退思慮。恐貽聖憂。其不可三也。凡此三不可。事實不¶
細。伏乞聖覽。再三思之。今臣所言。皆君臣之密機。安危之¶
大計。伏望祕藏此狀。不令左右得知。况臣以疎議親。以賤¶
論貴。語無方便。動有悔尢。言出身危。非不知耳。但以職居¶
近密。身被恩榮。苟有聞知。即合陳露。儻言而得罪。亦臣所¶
甘心。若默而負恩。則臣所不忍。伏希聖鑒俯察愚誠。謹具¶ 
<pb:KR4h0168_NKFB_0667-08a>
奏聞。謹奏。¶ 

** 論和糴狀¶ 
:PROPERTIES:
:TITID: QTWTIT13407
:PERSID: QTWAUT1601
:END:

** 　今年和糴折糴利害事宜¶ 
:PROPERTIES:
:TITID: QTWTIT13407
:PERSID: QTWAUT1601
:END:

右。臣伏見有司以今年豐熟。請令畿內及諸處和糴。令收¶
錢穀。以利農人。以臣所觀。有害無利。何者。凡曰和糴者。官¶
出錢。人出穀。兩和商量。然後交易也。比來和糴。事有不然。¶
但令府縣散配戶人。促立程限。嚴加徵催。苟有稽遲。則被¶
追捉。迫蹙鞭撻。甚於稅賦。號為和糴。其實害人。儻依前而¶
行。臣故曰有害無利也。今若有司出錢。開場自糴。比於時¶
<pb:KR4h0168_NKFB_0667-08b>
價。稍有優饒。利之誘人。人必情願。且本請和糴。只圖利人。¶
人若有利。自然願來。利害之間。可以此辨。今若除前之弊。¶
行此之便。是真得和糴利人之道也。二端取捨。伏惟聖旨¶
裁之。必不得已。則不如折糴。折糴者。折青苗稅錢。使納斛¶
斗。免令賤糶。別納見錢。在於農人。亦甚為利。况度支比來¶
所支和糴價錢。多是雜色匹段。百姓又須轉賣。然後將納¶
稅錢。至於給付不免侵偷。貨易不免折損。所失過本。其弊¶
可知。今若量折稅錢。使納斛斗。既無賤糶麥粟之費。又無¶
轉賣匹段之勞。利歸於人。美歸於上。則折糴之便。豈不昭¶ 
<pb:KR4h0168_NKFB_0667-09a>
然。由是而論。則配戶不如開場。和糴不如折糴。亦甚明矣。¶
臣久處村閭。曾為和糴之戶。親被迫蹙。實不堪命。臣近為¶
畿尉。曾領和糴之司。親自鞭撻。所不忍覩。臣頃者常欲疏¶
此人病。聞於天聰。疎遠賤微。無由上達。今幸擢居禁職。列¶
在諫官。苟有他聞。猶合陳獻。况備諳此事。深知此弊。臣若¶
緘默。隱而不言。不惟上孤聖恩。實亦內負夙願。猶慮愚誠¶
不至。聖鑒未迴。即望試令左右可親信者一人。潛問鄉村¶
百姓。和糴之與折糴。孰利而孰害乎。則知臣言不敢苟耳。¶
或慮陛下以勅命已下。難於改移。以臣所見。事又不然。夫¶
<pb:KR4h0168_NKFB_0667-09b>
聖人之舉事也。唯務便人。唯求利物。若損益相半。則不必¶
遷移。若利害相懸。則事須追改。不獨於此。其他亦然。伏望¶
宸衷。審賜詳察。謹具奏聞。謹奏。¶ 

** 論太原事狀三件¶ 
:PROPERTIES:
:TITID: QTWTIT13408
:PERSID: QTWAUT1601
:END:

** 　嚴綬　　輔光¶ 
:PROPERTIES:
:TITID: QTWTIT13408
:PERSID: QTWAUT1601
:END:

右。嚴綬輔光太原事迹。其間不可。遠近具知。臣前日對時。¶
已仔細面奏。今奉宣。輔光已替。嚴綬續追。此皆聖鑒至明。¶
左右不能惑聽。合於公議。斷自宸衷。內外人心。甚為愜當。¶
其嚴綬早須與替。不可更遲。緣與輔光久相交結。軍中補¶ 
<pb:KR4h0168_NKFB_0667-10a>
署職掌。比來盡由輔光。今見別除監軍。小人乍失依託。或¶
恐嚴綬相黨。曲為妄陳軍情。事宜之間。須過防慮。伏望聖¶
恩速令貞亮赴本道。便許嚴綬入朝。¶ 

** 　貞亮¶ 
:PROPERTIES:
:TITID: qtw-d1e176348
:PERSID: QTWAUT1601
:END:

右。貞亮原是舊人。曾任重職。陛下以太原事弊。使替輔光。¶
然臣伏聞貞亮先充汴州監軍日。自置親兵數千。又任三¶
川都監日。專殺李康兩節度使。事迹深為不可。違性自用。¶
所在專權。若貞亮處事依前。即太原却受其弊。雖將追改。¶
難以成功。其貞亮發赴本道之時。恐須以承前事切加約¶
<pb:KR4h0168_NKFB_0667-10b>
束。令其戒懼。此事至要。伏惟聖心不忘。¶ 

** 　范希朝¶ 
:PROPERTIES:
:TITID: qtw-d1e176353
:PERSID: QTWAUT1601
:END:

右。范希朝前在振武。威令大行。至今蕃戎。望風畏伏。况又¶
勤儉信實。所在士卒歸心。今若太原要人。無出希朝之右。¶
伏恐聖意慮其有年。臣又訪聞希朝筋力。猶堪驅使。但且¶
令鎮撫。必愜軍情。待其一二年間。威制成立。然後擇能者。¶
則必易守成規。則雖老年。事須且用。其靈武比太原雖小。¶
亦是要鎮。如納臣愚見。伏望便須擇人與希朝相代。謹具¶
奏聞。¶ 

<pb:KR4h0168_NKFB_0667-11a>

** 奏請加德音中節目二件¶ 
:PROPERTIES:
:TITID: QTWTIT13409
:PERSID: QTWAUT1601
:END:

** 　緣今時旱請更減放江淮旱損州縣百姓今年租稅¶ 
:PROPERTIES:
:TITID: QTWTIT13409
:PERSID: QTWAUT1601
:END:

右。伏以聖心憂軫。重降德音。欲令實惠及人。無如減放租¶
稅。昨正月中所降德音。量放去年錢米。伏聞所放數內。已¶
有納者。縱未納者。多是逃亡。假令不放。亦徵不得。况旱損¶
州縣至多。所放錢米至少。百姓未經豐熟。又納今年租稅。¶
疲乏之中。重此徵迫。人力困苦。莫甚於斯。却是今年。伏望¶
聖恩更與宰臣及有司商量。江淮先旱損州。作分數更量¶
<pb:KR4h0168_NKFB_0667-11b>
放今年租稅。當疲困之際。降惻隱之恩。感動人情。無出於¶
此。敢竭愚見。以副聖心。¶ 

** 　請揀放後宮內人¶ 
:PROPERTIES:
:TITID: qtw-d1e176367
:PERSID: QTWAUT1601
:END:

右。伏見大歷已來四十餘歲。宮中人數。積久漸多。伏慮驅¶
使之餘。其數猶廣。上則屢給衣食。有供億縻費之煩。下則¶
離隔親族。有幽閉怨曠之苦。事宜省費。物貴遂情。頃者已¶
蒙聖恩。量有揀放。聞諸道路。所出不多。臣伏見自太宗元¶
宗以來。每遇災旱。多有揀放。書在國史。天下稱之。伏望聖¶
慈再加處分。則盛明之德。可動天心。感悅之情。必致和氣。¶ 

<pb:KR4h0168_NKFB_0667-12a>

光垂史冊。美繼祖宗。貞觀開元之風。復見於今日矣。非小¶
臣愚懇。不能發此言。非陛下英明。不能行此事。如蒙允許。¶
便請以德音中次第處分。謹具奏聞。伏待聖旨。謹奏。¶ 

** 論于頔所進歌舞人事宜狀¶ 
:PROPERTIES:
:TITID: QTWTIT13410
:PERSID: QTWAUT1601
:END:

右。臣三五日來聞于時議云。前件所進者。並是于頔愛妾。¶
被普寧公主闇欲選進。今于頔所進。事非獲巳者。臣未知¶
此說虛之與實。再三思之。皆為不可。何則。于頔自入朝來。¶
陛下待之。深得其所。存其大體。故厚加寵位。知其性惡。故¶
<pb:KR4h0168_NKFB_0667-12b>
不與威權。中外人情。以為至當。在於于頔。亦自甘心。今因¶
普寧奪其愛妾。眾人既有流議。于頔得以為詞。臣恐此事。¶
不益聖德。在臣愚見。豈敢不言。伏見陛下數月以來。分別¶
邪正。所有制斷。所有處置。無不合於公論。無不愜於人情。¶
惟此一事。實乖時體。關於損益。臣實惜之。今道路云云。皆¶
有此說。是于頔自進。亦恐外人不知。去就之間。恐須却賜¶
于頔。內足以辨明聖意。外足以止息浮詞。又令于頔有所¶
感戴。臣所聞所見如此。伏恐陛下要知。輒敢密陳。庶裨萬¶
一。謹具奏聞。謹奏。¶ 

** 論魏徵舊宅狀¶ 
:PROPERTIES:
:TITID: QTWTIT13411
:PERSID: QTWAUT1601
:END:

<pb:KR4h0168_NKFB_0667-13a>

** 　李師道奏請出私財收贖魏徵舊宅事宜¶ 
:PROPERTIES:
:TITID: qtw-d1e176386
:PERSID: QTWAUT1601
:END:

右。今日守謙宣令。撰與師道詔。所請收贖魏徵宅。還與其¶
子。甚合朕心。允依來奏者。臣伏以魏徵是太宗朝宰相。盡¶
忠輔佐。以致太平。在於子孫。合加優卹。今緣子孫窮賤。舊¶
宅典賣與人。師道請出私財收贖。却還其後嗣。事關激勸。¶
合出朝廷。師道何人。輒掠此美。依宣便許。臣知非宜。况魏¶
徵宅內舊堂。本是宮中小殿。太宗特賜。以表殊恩。既又與¶
諸家不同。尤不宜使師道與贖。計其典賣。其價非多。伏望¶
<pb:KR4h0168_NKFB_0667-13b>
明勅有司。特以官錢收贖。使還後嗣。以勸忠臣。則事出皇¶
恩。美歸聖德。臣苟有所見。不敢不陳。其與師道詔。未敢依¶
宣便撰。伏待聖旨。謹具奏聞。謹奏。¶ 

** 論王鍔欲除官事宜狀¶ 
:PROPERTIES:
:TITID: QTWTIT13412
:PERSID: QTWAUT1601
:END:

右。臣竊聞王鍔見欲除平章事。未知何故有此商量。臣伏¶
以宰相者。人臣極位。天下具瞻。非有清望大功。不合輕授。¶
王鍔既非清望。又無大功。若加此官。深為不可。昨日裴均¶
除平章事。內外之議。早已紛然。今王鍔若除。則如王鍔之¶
輩。皆生冀望之心矣。若盡與。則典章大壞。又未感恩。若不¶
與。則厚薄有殊。或生怨望。倖門一啟。無可奈何。臣又聞王¶ 
<pb:KR4h0168_NKFB_0667-14a>
鍔在鎮日。不卹凋殘。唯務差稅。淮南百姓。日夜無憀。五年¶
誅求。百計侵削。錢物既足。部領入朝。號為羨餘。親自進奉。¶
凡有耳者。無不知之。今若授同平章事。臣恐四方聞之。皆¶
謂陛下得王鍔進奉而與宰相也。臣又恐諸道節度使今¶
日已後。皆割剝生人。營求宰相。私相謂曰。誰不如王鍔邪。¶
故臣以為深不可也。其王鍔歸鎮與在朝。伏望竝不除宰¶
相。臣尚未知所聞信否。貴欲先事而言。或恐萬一已行。即¶
言之無及。伏惟聖鑒俯察愚衷。謹具奏聞。謹奏。¶ 

** 論裴均進奉銀器狀¶ 
:PROPERTIES:
:TITID: QTWTIT13413
:PERSID: QTWAUT1601
:END:
¶
<pb:KR4h0168_NKFB_0667-14b>

右。臣伏聞向外傳說云。裴均前月二十六日於銀臺進奉¶
前件銀器。雖未審知虛實。然而物議喧然。既有所聞。不敢¶
不奏。伏以陛下昨因時旱。念及疲人。特降德音。停罷進奉。¶
天意如感。雨澤應期。巷舞途歌。咸呼萬歲。伏自德音降後。¶
天下禺望遵行。未經旬月之間。裴均便先進銀器。誠有此¶
事。深損聖德。臣或慮有人云。裴均所進銀器。發在德音之¶
前。遂勸聖恩不妨受納。以臣所見。事固不然。臣聞眾議皆¶
云。裴均性本貪殘。動多邪巧。每假進奉。廣有誅求。料其深¶
心。不願停罷。必恐即日修表。倍程進來。欲試朝廷。嘗其可¶ 
<pb:KR4h0168_NKFB_0667-15a>
否。何者。前月三日降德音。准諸道進奏院報事例。不過四¶
五日。即裴均合知。至二十六日進物方到。以此詳察。足見¶
姦情。今若便容。果落邪計。况一處如此。則遠近皆知。臣恐¶
諸道依前。從此不守法度。則是陛下明降制旨。又自棄之。¶
何以制馭四方。何以取信天下。臣反覆思慮。深為陛下惜¶
之。伏准德音節文。除四節及旨條外。有違越進奉者。其物¶
送納左藏庫。仍委御史臺具名聞奏。若此事果實。則御史¶
臺必准制彈奏。諫官必諫。宰相必論。天下知之。何裨聖政。¶
以臣所見。伏望明宣云。裴均所進銀器。雖在德音之前。恐¶
<pb:KR4h0168_NKFB_0667-15b>
四方不知。宜送左藏庫收納。如此則海內悅服。天下歡心。¶
事出宸衷。美歸聖德。又免至御史諫官奏論之。然後有處¶
置。在於事體。深以為宜。伏願聖心速賜裁斷。謹具奏聞。謹¶
奏。¶ 

** 論孫璹張輔(一作奉)國狀¶ 
:PROPERTIES:
:TITID: QTWTIT13414
:PERSID: QTWAUT1601
:END:

** 　孫璹¶ 
:PROPERTIES:
:TITID: QTWTIT13414
:PERSID: QTWAUT1601
:END:

右。伏以鳳翔右輔之地。控壓隴蜀。又近國門。最為重鎮。承¶
前以來。多擇有功勳德望者為之節度使。昨者孫璹忽除¶
此官。臣緣素未諳知。不敢輕議可否。及制下之後。甚不愜¶ 
<pb:KR4h0168_NKFB_0667-16a>
人心。孫璹雖久從軍。不聞有大功効。自居禁衞。亦無可稱。¶
至於姓名。眾未知有。縱有才畧堪任將帥。猶宜且試於小¶
鎮。不合便授此重藩。豈唯公議之間。以為過當。亦恐同類¶
之內。皆生倖心。况今聖政日明。朝綱日舉。每命一官一職。¶
人皆側耳聽之。則除授之間。深宜重慎。今孫璹己受成命。¶
未可遽又改移。待到鳳翔。觀其可否。以後不可不審。伏恐¶
聖聰要知。¶ 

** 　張輔國¶ 
:PROPERTIES:
:TITID: qtw-d1e176423
:PERSID: QTWAUT1601
:END:

右。輔國當徐州用兵之時。已有殊効。及李錡作亂之日。又¶
<pb:KR4h0168_NKFB_0667-16b>
立大功。忠節赤誠。海內推服。近來將校。少有比倫。已蒙聖¶
恩授金吾大將軍。以示獎勵。以臣所見。更宜與一方鎮。以¶
感動天下忠臣之志。以摧攝天下姦臣之心。何者。輔國之¶
事。無人不知。方鎮之榮。無人不愛。若輔國更得節度使。天¶
下聞知。人皆為貪寵榮。誰不爭効忠順。萬一若一方有事。¶
一帥負恩。則麾下偏裨。競為輔國。亂臣賊子。不敢不息。一¶
則明勸忠貞。二則闇銷禍亂。聖人機柄。正在於斯。今輔國¶
聞己有年。亦宜速用。事不可失。臣深惜之。然以輔國未曾¶
為理人官。恐未可便授大鎮。若近邊次節度有要替處。與¶ 
<pb:KR4h0168_NKFB_0667-17a>
輔國最為得宜。謹具奏聞。謹奏。¶ 

** 論元稹第三狀¶ 
:PROPERTIES:
:TITID: QTWTIT13415
:PERSID: QTWAUT1601
:END:

** 　監察御史元稹貶江陵府士曹參軍¶ 
:PROPERTIES:
:TITID: QTWTIT13415
:PERSID: QTWAUT1601
:END:

右。伏緣元稹左降事宜。昨李絳崔㣥等再己奏聞。至今未¶
蒙宣報。伏恐愚誠未懇。聖慮未迴。臣更細思。事有不可。所¶
以塵黷。至於再三。臣內察事情。外聽眾議。元稹左降。不可¶
者三。何者。元稹守官正直。人所共知。自授御史已來。舉奏¶
不避權勢。只如奏李公佐等之事。多是朝廷親情。人誰無¶
私。因以挾恨。或假公議。將報私嫌。遂使誣謗之聲。上聞天¶
<pb:KR4h0168_NKFB_0667-17b>
聽。臣恐元稹左降已後。凡在位者每欲舉事。必先以元稹¶
為戒。無人肯為陛下當官執法。無人肯為陛下嫉惡繩愆。¶
內外權貴。親黨縱橫。有大過大罪者。必相容隱而已。陛下¶
從此無由得知。此其不可者一也。昨者元稹所追勘房式¶
之事。心雖奉公。事稍過當。既從重罰。足以懲違。况經謝恩。¶
旋又左降。雖引前事以為責詞。然外議諠諠。皆以為元稹¶
與中使劉士元爭廳。自此得罪。至於爭廳事理。已具前狀¶
奏陳。况聞劉士元蹋破驛門。奪將鞍馬。仍索弓箭。嚇辱朝¶
官。承前己來。未有此事。今中官有罪。未見處置。御史無過。¶ 

<pb:KR4h0168_NKFB_0667-18a>

却先貶官。遠近聞知。實損聖德。臣恐從今已後。中官出使。¶
縱暴益甚。朝官受辱。必不敢言。縱有被凌辱毆打者。亦以¶
元稹為戒。但吞聲而已。陛下從此無由得聞。此其不可者¶
二也。臣又訪聞元稹自去年以來。舉奏嚴礪在東川日枉¶
法收沒入平人資產八十餘家。又奏王紹違法給券。令監¶
軍押柩及家口入驛。又奏裴玢違勅旨徵百姓草。又奏韓¶
皋使軍將封杖打殺縣令。如此之事。前後甚多。屬朝廷法¶
行。悉有懲罰。計天下方鎮。皆怒元稹守官。今貶為江陵判¶
<pb:KR4h0168_NKFB_0667-18b>
司。即是送與方鎮。從此方鎮報怨。朝廷何由得知。臣伏聞¶
德宗時。有崔善貞密告李錡必反。德宗不信。送與李錡。李¶
錡大怒。遂掘坑縱火。燒殺崔善貞。未數年。李錡果反。至今¶
天下為之痛心。臣恐元稹左降後。方鎮有過。無人敢言。皆¶
欲惜身。永以元稹為戒。如此則天下有不軌不法之事。陛¶
下無由得知。此其不可者三也。若無此三不可。假如朝廷¶
誤左降一御史。葢是小事。臣何敢煩黷聖聽。至於再三乎。¶
誠以所損者深。所關者大。以此思慮。敢不極言。陛下若以¶
臣此言為忠。又未能別有處置。必不得已。則伏望且令追¶
制。改與一京師閒官。免令元稹却事方鎮。此乃上裨聖政。¶ 

<pb:KR4h0168_NKFB_0667-19a>

下愜人情。伏望細察事情。斷在聖意。謹具奏聞。謹奏。¶ 

** 請罷兵第二狀¶ 
:PROPERTIES:
:TITID: QTWTIT13416
:PERSID: QTWAUT1601
:END:

** 　請罷恒州兵事宜¶ 
:PROPERTIES:
:TITID: QTWTIT13416
:PERSID: QTWAUT1601
:END:

右。緣討伐恒州事宜。前者已具奏聞。此事至大至切。臣不¶
合一奏便休。伏願聖聰再賜詳省。臣伏以河北事體。本不¶
合用兵。既已用兵。亦希萬一。所以人意或望成功。今看事¶
勢。保必無望。何者。陛下本用兵之初。第一倚望承璀。第二¶
准擬希朝茂昭。今承璀自去以來。未敢苦戰。已喪大將。先¶
<pb:KR4h0168_NKFB_0667-19b>
挫軍威。至今與從史兩軍入賊界下營未得。從史雖經接¶
戰。與賊勝負畧均。况奏報之間。又事恐非實。遷延進退。貴¶
引日時。不唯意在逗遛。兼是力難支敵。希朝茂昭。數月以¶
來方入賊界。據所奏到賊新市城。一鎮便過不得。又奏深¶
澤縣今却被賊打破。則其進討之勢。想亦可知。劉濟親領¶
全軍。分圍樂壽。又奏賊城堅守。卒不易攻。師道季安。元不¶
可保。今看情狀。似相計會。各收一縣。便不進軍。如此事由。¶
陛下具見。據其去就。豈有成功。未審聖心何如更有所望。¶
以臣愚見。速須罷兵。若又遲疑。其害有四。可為陛下痛惜¶
者二。可為陛下深憂者二。何則。若果有成功。即不論用度¶ 
<pb:KR4h0168_NKFB_0667-20a>
多少。既的知不可。即不合虛費貲糧。悟而後行。事亦非晚。¶
今遲校一日有一日之費。更延旬月。所費滋多。終須罷兵。¶
何如早罷。臣伏見陛下比來愛人省用。發自深心。至於聖¶
躬。每事節儉。今以府庫錢帛。百姓脂膏。資助河北諸侯。轉¶
令富貴強大。臣每念此。不勝憤歎。此其為陛下痛惜者一¶
也。臣伏恐河北諸將。見吳少陽已受制命。必引事例輕重。¶
同詞請雪承宗。若章表繼來。即議無不許。請而後捨。模樣¶
可知。轉令承宗膠固同類。如此則與奪皆由隣道。恩信不¶
出朝廷。實恐威權盡歸河北。臣每念此。實所疚心。此其為¶
<pb:KR4h0168_NKFB_0667-20b>
陛下痛惜者二也。今天時已熱。兵氣相蒸。至於饑渴疲勞。¶
疫疾暴露。衣甲暑濕。弓箭瘡痍。上有赤日。前有白刃。驅以¶
就戰。人何以堪。縱不惜身。亦難忍苦。况神策官健。又最烏¶
雜。以城市之人。例皆不慣如此。忽思生路。或有奔逃。一人¶
若逃。百人相扇。一軍若散。諸軍必搖。事忽至此。悔將何及。¶
此其為陛下深憂者一也。臣伏聞回鶻吐蕃。皆有細作。中¶
國之事。小大盡知。今聚天下之兵。唯討承宗一賊。自冬及¶
夏。都未立功。則兵力之強弱。資費之多少。豈宜使西戎北¶
虜一一知之。忽見利生心。乘虛入寇。以今日之勢力。可能¶ 
<pb:KR4h0168_NKFB_0667-21a>
救其首尾哉。兵連禍生。何事不有。萬一及此。實關安危。臣¶
每思之。憂入骨髓。此其為陛下深憂者二也。伏惟詳臣此¶
狀。察臣此心。審賜裁量。速有處分。如此則是陛下社稷宗¶
廟之福。不獨天下幸甚。謹具奏聞。¶ 

** 請罷兵第三狀¶ 
:PROPERTIES:
:TITID: QTWTIT13417
:PERSID: QTWAUT1601
:END:

** 　請罷恒州兵馬事宜¶ 
:PROPERTIES:
:TITID: QTWTIT13417
:PERSID: QTWAUT1601
:END:

右。臣所請罷兵。前後己頻陳奏。今日事勢。又更不同。比來¶
日月漸深。憂惶轉甚。若不極慮。若不切言。是臣懼罪惜身。¶
上負陛下。伏希聖鑒憐察血誠。知臣心如此。更詳此狀。臣¶
<pb:KR4h0168_NKFB_0667-21b>
伏以行營近日事體。陛下一一具知。師道令收棣州。至今¶
竟未奉詔。至於表章詞意。近者亦甚乖宜。季安等心元不¶
可測。與賊計會。各收一空縣而已。相顧拱手便休。聞昨者¶
澤潞潰散健兒。其間有入魏博却投邢州者。季安追捉。竝¶
按軍令。昨所與詔。都不禀承。據此情狀。畧無形迹。但恐今¶
日以後。此輩無不辦為。又比來所望有功。只在南北兩道。¶
今師道希朝等屯軍向欲半年。過新市一鎮未得。茂昭又¶
稱兵少。特地方請加兵。則南道勢力。今亦可見。北道承璀。¶
竟未立功。元陽新到邢州。又奏兵數至少。請諸軍兵馬。議¶ 
<pb:KR4h0168_NKFB_0667-22a>
不可抽。假使承璀等竭力盡忠。終恐不副聖意。據此事勢。¶
萬無成功。陛下猶未罷兵。不知更有何所待。臣伏恐劉濟¶
近日。情似盡忠。今忽罷兵。慮傷其意。以臣所見。理固不然。¶
劉濟大姦。過於㣥輩。外雖似順。中不可知。有功無功。進退¶
獲利。初聞罷討。或可有詞。見雪恒州。必私懷喜。何則。於承¶
宗本末之勢同也。假令劉濟實忠實藎。陛下難阻其心。猶¶
須計量重輕。捨小圖大。豈緣劉濟一人惆悵。而不顧天下¶
遠圖。况今事情。又不至此。伏望聖意斷之不疑。臣昨日以¶
軍久無功。時又漸熱。人不堪命。慮有奔逃。前狀之中。已具¶
<pb:KR4h0168_NKFB_0667-22b>
陳奏。今果聞神策所管徐泗鄭滑兩道兵馬。各有言語。似¶
少不安。臣自聞之。不勝憂切。一軍若不寧貼。必扇諸軍之¶
心。自此動搖。何慮不有。事忽至於此者。則陛下求不罷討¶
得乎。一種罷兵。何如早罷。必待事不得已。然後罷之。只使¶
陛下威權轉銷。天下模樣更惡。如此事勢。皆在目前。只合¶
逆防。不合追悔。今盧從史已歸罪左降。王承宗又乞雪表¶
來。元陽方再整本軍。劉濟且引兵欲進。因此事勢。正可罷¶
兵。赦既有名。罷亦有勢。若又此時不罷。臣實不測聖心。臣¶
伏料陛下去年初銳意用兵之時。必謂討承宗如討劉闢¶ 
<pb:KR4h0168_NKFB_0667-23a>
李錡。兵合之後。坐見誅擒。豈料遷延經年如此。然則始謀¶
必剋。猶不可知。後事轉難。更何所望。至於竭府庫以富河¶
北諸將。虛中國以使戎狄生心。可為深憂。可為痛惜。已具¶
前奏。不敢再陳。况今日已前。所惜者威權財用。今日已後。¶
所憂者治亂安危。國家有天下二百年。陛下承宗社十一¶
葉。豈得以小忿而忘國家大計。豈得以小恥而忘宗社遠¶
圖。伏願聖心以此為慮。臣前後已獻三狀。不啻千言。詞既¶
繁多。語亦懇切。陛下若以臣所見非是。所言非忠。况以塵¶
黷不休。臣即合便得罪。若以臣所見為是。所言為忠。則陛¶
<pb:KR4h0168_NKFB_0667-23b>
下何忍知是不從。知忠不納。不然。則臣合得罪。不然。則陛¶
下罷兵。伏望讀臣此狀一二十遍。斷其可否。速賜處分。臣¶
不勝負憂待罪懇迫兢惶之至。謹奏。¶ 

¶
