#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0403-24a> ¶¶
#+PROPERTY: JUAN 0404
欽定全唐文卷四百四¶ 

<pb:NFKB_QTW_p0404-01a>

* 馮用之¶ 
:PROPERTIES:
:PERSID: QTWAUT0998
:END:

用之。天寶朝官金部員外郎考功郎中。¶ 

** 機論¶ 
:PROPERTIES:
:TITID: QTWTIT08534
:PERSID: QTWAUT0998
:END:

機者機也。經緯天下。織綜人事而已矣。機者微也。發之至¶
微。用之至廣。大人行之。則合於道。細人竊之。則階於亂。合¶
道所以濟世。階亂所以滅身。濟世。機之利者也。滅身。機之¶
害者也。知利而不知害。雖去其害。害必悅之。知害而不知¶
利。雖就其利。利必違之。知利而知害。知去而知就。其惟聖¶
<pb:NFKB_QTW_p0404-01b>
人乎。文王武王。知機之君也。箕子周公。知機之臣也。夫三¶
才設位。而機行乎其中矣。得之者昌。失之者亡。善用則集¶
乎百祥。昧用則來乎百殃。故天之一發。龍蛇為之起陸。人¶
之一發。天地為之反覆。范蠡善用也。勾踐以之克霸。無極¶
昧用也。楚國於焉殄瘁。至哉斯術也。莫不以合義為本。趣¶
時為用。茍悖於義。則悅隨者寡。未逢其時。則虛其事。稽其¶
取與離合之際。可謂神矣。雖離婁之目不可視。烏獲之力¶
不可制。南金之利不可斷。迅雷之聲不可及。夫神器至重¶
也。堯不與子。而禪於舜。蓋取聖之機也。舜不讓丹朱。而復¶ 
<pb:NFKB_QTW_p0404-02a>
禪禹。蓋取時之機也。兄弟至親。周公離於管蔡。取賢之機¶
也。秦越之疏。嬴氏合於由余。取霸之機也。設令堯與丹朱¶
而棄舜。億兆之心。竟歸於虞。則不謂之聖帝矣。舜忘大義¶
而顧小節。不承堯而禪禹。則不謂之明君矣。周公暱管蔡¶
而不戮。必墜文武之業。則不謂之賢臣矣。秦伯鄙由余而¶
不用。必失四方之士。則不謂之霸主矣。天下雖聞之而不¶
可知。雖見之而不可測。善為國者。如偃師焉。民如幻也。欲¶
之動。欲之靜。機在於我。豈當不悅乎。善為君者。猶造父焉。¶
人猶馬也。欲之東。欲之西。策在於我。豈有能違乎。經曰。不¶
<pb:NFKB_QTW_p0404-02b>
獨親其親。則天下皆親。不獨子其子。則天下皆子。富哉是¶
機也。我以天下為親為子。天下孰不以我為親為子乎。夫¶
然。故災害不生。禍亂不作。此聖人之旨也。則知欲安者必¶
先安於人。欲利者必先利於人。能安人而人不安之。能利¶
人而人不利之者。未之有也。漢祖入關。不行殺戮。善安人¶
也。秦室寶貨。悉分士卒。善利人也。卒收天下之心。享天下¶
之福。此聖人之作也。項籍反是而亡。不亦宜乎。善為臣者。¶
不厚於身。而厚於君。不潤於室。而潤於國。厚於君忠也。潤¶
於國公也。既忠且公。君其薄之哉。民其怨之哉。祿位其去¶ 
<pb:NFKB_QTW_p0404-03a>
之哉。雖不厚於身。而身自厚矣。不潤於室。而室自潤矣。此¶
君子之為也。酇侯處位而舉淮陰。厚君者也。入秦不取金¶
璧而取圖籍。潤國者也。故能位冠三傑。聲流萬古。韓信忌¶
剋酈生。殛逐田橫。欲有功而自厚。貪賞而自潤。終貽伊慼。¶
雲夢生擒。夫域中至大之謂道。天下至賾之謂機。有道無¶
機。守死而一身獨善。有機無道。好謀而彞倫攸斁。伯夷叔¶
齊。守死也。豈謂億兆塗炭。俟周武哉。李斯趙高。好謀也。豈¶
知刑政酷毒。失民心哉。機道相須。盡善盡美。然而發機之¶
要。實資於時。故進而得時。亦機也。退而得時。亦機也。取而¶
<pb:NFKB_QTW_p0404-03b>
得時。亦機也。捨而得時。亦機也。語而得時。亦機也。默而得¶
時。亦機也。進得其時則有利。伊尹干湯是也。退得其時則¶
無悶。二疏辭祿是也。取得其時則必獲。甘羅陟相是也。捨¶
得其時則元吉。泰伯去吳是也。語得其時則見信。傅說是¶
也。默得其時則保身。微子是也。故進不相時則凶。晁錯所¶
以見誅也。退不相時則禍。白起所以伏劒也。取不相時則¶
招吝。許伐鄭也。捨不相時則有悔。虞棄虢也。語不相時則¶
殆辱。薛冶諫其君也。默不相時則受謗。子家從其賊也。所¶
以失之毫釐。差之千里。故君子得其機。則仇讐變為心腹。¶ 

<pb:NFKB_QTW_p0404-04a>

况其恩者乎。失其機。則親昵反為勍敵。况其疏者乎。齊桓¶
用讐。能盡管仲之謀。九合諸侯。一匡天下。衞懿好鶴。失於¶
臣下之望。國之有難。士卒不戰。夫如是。則一得一失。易如¶
反掌。一興一亡。疾如旋踵。為國家者。可不務乎。或曰。老氏¶
云。以智治國國之賊。不以智治國國之福。然則智非機邪。¶
機非智邪。答曰。機者生於智者也。智者隨其性者也。大人¶
君子。得其遠者大者。為而不有。功成不居。使天下熙熙然¶
若登春臺。如享太牢。不知帝力。故為國之福。非謂其無慮¶
<pb:NFKB_QTW_p0404-04b>
無思。兀兀然如草木鳥獸。而能治國者也。細人曲士。得其¶
小者近者。嗜欲繫焉。矜伐在焉。是非生焉。爭鬬興焉。故為¶
國之賊。聖人慮百世之後。善人少而不善人多。垂此元言。¶
蓋抑揚之旨也。且聖人不仁。以百姓為芻狗。不仁之仁。豈¶
非機邪。國不用機。以克永世。匪我攸聞。夫茫茫六經。萬機¶
之圃。昭昭前史。萬機之鑑。仲尼云。知幾其神乎。有旨哉。有¶
旨哉。¶ 

** 權論¶ 
:PROPERTIES:
:TITID: QTWTIT08535
:PERSID: QTWAUT0998
:END:

大哉。皷天下之動。成天下之務。反於常而致治。違於道而¶
合利。非權其孰能與於此乎。夫權者。適一時之變。非悠久¶ 
<pb:NFKB_QTW_p0404-05a>
之用。然則適變於一時。利在於悠久者也。聖人知道德有¶
不可為之時。禮義有不可施之時。刑名有不可威之時。由¶
是濟之以權也。其或不可為而為。則禮義如畫餅充饑矣。¶
不可施而施。則禮義如說河濟渴矣。不可威而威。則刑名¶
如治絲而棼矣。豈惟乖理。實足資亂。故用權之際。道德可¶
乘。禮義可置。刑名可弛。及乎發號施令。如風偃草。衆知嚮¶
方。莫敢不服。與夫道德禮義刑名之功。又何異哉。雖日棄¶
之置之弛之。蓋殊途而同歸也。故權者。國家之利器也。輜¶
重可離。而權不可失。兵食可去。而權不可無。迅雷發則㣥¶
<pb:NFKB_QTW_p0404-05b>
物驚。大風起則萬彙振。嚴霜冽則衆木落。遲日昇則百卉¶
秀。孰為此者。曰天地也。天地尚或用之。而况於人乎。夫休¶
祥不見。則中庸之君。不能力行而躋於聖。咎徵不作。則殘¶
暴之主。不能革心而至於道。福其善。君子所以知勸。禍其¶
淫。小人所以知戒。夫天之德至仁也。地之道無私也。至仁¶
則不傷於物。何乃行肅殺之令乎。蓋秋不殺。則春無以生¶
矣。無私則不黨於人。何乃垂災沴之變乎。蓋惡不癉。則善¶
無以彰矣。一弛一張。天道乃長。一懲一勸。天道乃遠。觀天¶
之道。執天之行盡矣。是以君子則而象之。體而行之。故當¶ 
<pb:NFKB_QTW_p0404-06a>
不合用而用。不合棄而棄。不合賞而賞。不合誅而誅者。皆¶
從權而制宜也。聖人以神道設教。俾民日用而不知。權之¶
時義大矣哉。高宗知傅說之賢。欲委之代天。取於皁隸之¶
徒。儀於百辟之上。慮㣥情弗協。事難以濟。故稱夢得賢相。¶
乃刻像而求之。商之中興。賴善權之主也。文王知太公之¶
賢。欲擢居輔弻。搜於屠釣之間。致於三公之上。庶士靡靡。¶
恐未適從。故稱天遺我師。乃出畋而獲之。周之永年。賴善¶
權之君也。此二君苟懼設詐之損德。固執信而循常。則傅¶
巖虛老而莫伸。渭濱沒齒而不用。棟梁斯壞。其何以興。夫¶
<pb:NFKB_QTW_p0404-06b>
權之大端。在於利害而已矣。利萬而害一。害之何傷。害百¶
而利十。利之必亡。苟害於事。雖鄙俚之義。君子懼之。苟利¶
於後。雖先王興教。達人抗行也。子雖至親。西伯食其肉。不¶
然。則死於羑里也。父雖至尊。沛公索其羹。不然。則臣於項¶
籍也。西伯非不慈。蓋子已死。不食則巳身亦斃。沛公非不¶
孝。蓋其父為虜。奔赴則巳身亦降。又何益乎。能捨無益之¶
慈孝。成莫大之基業。大人之權變。不可得而聞也。夫是非¶
未明。向背未定。成敗未測。取與未決。當此之時。行權之時¶
也。故權可以明是非。定向背。測成敗。決取與。穰苴布衣見¶ 
<pb:NFKB_QTW_p0404-07a>
景公。景公委之以兵權。斬一寵臣。三軍畏懾。克成其功也。¶
孫武被褐謁吳王。吳王試以教戰。戮三嬖妾。衆女整齊。卒¶
顯其能也。易曰。巽以行權。巽風也。風行也。無不可動之物。¶
無不可往之所。權之用。無不可治之時。無不可成之事。昔¶
晉文公見天王於河陽。譎則譎矣。而夾輔之勳。垂於史冊。¶
鬻拳諫楚子以兵刃。悖則悖矣。而盡忠之節。著於春秋。夫¶
事有先奪而後與。先順而後取。太甲不治。伊尹放之。俟其¶
改過。而反其政。公子光謀亂。伍胥避之。乃進專諸。以成其¶
志。然後盡事君之節。雪殺父之冤。不其偉歟。夫乾坤之道。¶
<pb:NFKB_QTW_p0404-07b>
易簡也。而猶窮則變。變則通。通則能久。故王公設權以固¶
其國。知變以馭其民。善馭者。視人如嬰孩。悟之誘之。莫不¶
胥悅。不善馭者。以民為規矩。謂方圓定矣。不能苟合。善權¶
變者。如奕棊焉。或取或捨。或進或退。無固無必。皆任其勢¶
也。捨非資敵。蓋捨小而取大。退非怯彼。蓋進損而退益。孔¶
子曰。可與共學。未可與立。可與立。未可與適道。可與適道。¶
未可與權。得非權之難耶。觀其相魯君於夾谷。挫齊銳於[:#AS-82F9:⿰罇¶
]俎。當是時。齊侯強而不強。魯國弱而不弱。聖人之智。不¶
亦多乎。夫獸廢爪牙。則充㣥獸之腸矣。禽鎩羽翮。則供衆¶ 
<pb:NFKB_QTW_p0404-08a>
禽之羞矣。人失權變。則為英雄之資矣。三十輻之車。制之¶
者柅。萬乘之國。統之者權。五賊在心。神至聰而莫測。三盜¶
既興。物雖衆而皆覩。至哉。始離而終合。始逆而終順。始非¶
而終是。始失而終得。權之旨也。或曰。機之與權。同乎異乎。¶
對曰。異也。設於事先之謂機。應於事變之謂權。機之先設。¶
猶張羅待鳥。來則獲矣。權之應變。猶荷戈禦獸。審其勢也。¶
知機而不知權者。得於豫謀。失於臨事。知權而不知機者。¶
巧於臨事。拙於豫謀。知機而知權者。帝霸之君也。王佐之¶
臣也。自五帝既降。捨機權而能治天下者。未之有也。¶ 
¶
<pb:NFKB_QTW_p0404-08b>

* 李丹¶ 
:PROPERTIES:
:PERSID: QTWAUT0999
:END:

丹字叔南。天寶朝官侍御史。出為虔州刺史。¶ 

** 對名田判¶ 
:PROPERTIES:
:TITID: QTWTIT08536
:PERSID: QTWAUT0999
:END:

** 　乙為列侯名田縣道有司糾云既違新制請沒入縣官乙訴云雖已受封實未之國不伏¶ 
:PROPERTIES:
:TITID: QTWTIT08536
:PERSID: QTWAUT0999
:END:

捨爵策勳。必由舉德。撫封胙土。皆以報功。苟薄厚之失宜。¶
在短長而何據。乙之所賞。是曰通侯。皆受名田。享其生祿。¶
權立四夷之制。不殊五等之差。經界本出於有司。賦稅不¶
闕於主國。未知所過。徒肆薄言。寧虧采地之名。以益王官¶ 
<pb:NFKB_QTW_p0404-09a>
之邑。宰之所理。事或不然。¶ 

** 為崔中丞進白鼠表¶ 
:PROPERTIES:
:TITID: QTWTIT08537
:PERSID: QTWAUT0999
:END:

臣某言。以今月某日。於所部宣城縣謝亭鄉百姓姚德家。¶
獲白鼠一。素毛毿然。淨若冰雪。體貌閑暇。異於其倫。臣聞¶
白者少陰之色也。鼠者陰姦人之象也。夫以晝伏夜動之¶
質。穴社穿墉之姿。而乃稟金方之正色。投籠檻以馴擾。此¶
蓋小人革性之瑞。西戎授首之符。臣某中謝。臣又聞白虎¶
白鼠。皆金行之祥也。且獸之大者。莫勇於虎。獸之小者。莫¶
怯於鼠。前志有之曰。用之則如虎。不用則如鼠。則虎之與¶
<pb:NFKB_QTW_p0404-09b>
鼠。其類之極乎。臣愚以為天之意者。又以鼠警陛下耳。夫¶
犬戎猾夏者。乘金方沴氣也。陛下若臨之以律。防之以時。¶
則雖強如虎。將弱如鼠矣。陛下若臨之失律。防之後時。則¶
雖弱如鼠。將強如虎矣。今犬戎未滅。秋律始行。伏願陛下¶
鑒上天之炯誡。納微臣之芻詞。考金行從革之義。徵虎鼠¶
強弱之勢。則當西極月窟。率來王矣。况復蠢爾犬戎乎。¶ 

* 任瑗¶ 
:PROPERTIES:
:PERSID: QTWAUT1000
:END:

瑗。天寶朝官主客左司員外郎。出為明州刺史。乾元元年¶
徙括州。¶ 

<pb:NFKB_QTW_p0404-10a>

** 瑞麥賦¶ 
:PROPERTIES:
:TITID: QTWTIT08538
:PERSID: QTWAUT1000
:END:

建極惟皇。昭爍於光。出豫考卜。乘時省方。西自豐鄗。東巡¶
洛陽。順天遊而有度。協日晷之云長。徵賢宣室。布政明堂。¶
風雨時序。黎庶其康。盡物稱瑞。窮靈委祥。明含日月。則階¶
蓂恒秀。澤及草木。而隴麥登芳。於是闢離宮。通禁苑。覩茲¶
瑞之所應。實皇恩之燭遠。朝任得人。時惟賢相。九流分職。¶
三旗協亮。稱堯舜之允敷。同益贊而為唱。曰珍瑞麥。生我¶
皇國。凌寒而秀。彰聖之德。願載東觀之書。以歌南薰之則。¶
<pb:NFKB_QTW_p0404-10b>
既而帝曰欽哉。天符聿來。俾予光於四表。惟爾翼於中台。¶
念幽芳之遂性。知棫樸之當材。且夫麥之為瑞。其德至矣。¶
居寒自生。當暑薦美。含實珠淨。耀芒鋒起。既標詠於詩人。¶
亦稱奇於縑史。賞其芃芃於野。漸漸其秀。將嗣穀以登年。¶
豈凌霜而不茂。在昔唐叔。嘉禾伊育。昭彼周王。天人斯穆。¶
今惟聖帝。此焉攸淑。涵之如春也。及晝而繁榮。就之如日¶
也。來牟而紛郁。則有小儒。怡然鼓腹。照水鏡之光鑒。參歷¶
選之題目。未登高而賦成。庶陳美於金竹者也。¶ 

* 程庭玉¶ 
:PROPERTIES:
:PERSID: QTWAUT1001
:END:

庭玉。天寶時擢書判拔萃科。¶ 

<pb:NFKB_QTW_p0404-11a>

** 對祭星判¶ 
:PROPERTIES:
:TITID: QTWTIT08539
:PERSID: QTWAUT1001
:END:

** 　甲祭司人沃盥執燭而獻人數未便陳玉徹奠監祀糾其失儀甲云來歲美惡豈玉能知¶ 
:PROPERTIES:
:TITID: QTWTIT08539
:PERSID: QTWAUT1001
:END:

惟天生人。罔不克乂。所以陳玉帛。奉粢盛。啟蟄而郊。方祈¶
歲稔。獻羔而祀。用叶時和。甲也有司。名參主祭。肅恒厥德。¶
明恕而行。既沃盥以告虔。爰執燭而祗事。簫韶始奏。謂丹¶
鳳之來儀。奠獻乖方。實鷞鳩之是問。禮虧陳玉。祭則徹懸。¶
雖以歲美為辭。其如失禮貽譴。在祀之禮。誰其舍諸。¶ 

* 屈突滑¶ 
:PROPERTIES:
:PERSID: QTWAUT1002
:END:
¶
<pb:NFKB_QTW_p0404-11b>

滑。天寶時擢書判拔萃科。¶ 

** 對舉似已者判¶ 
:PROPERTIES:
:TITID: QTWTIT08540
:PERSID: QTWAUT1002
:END:

** 　丙充使舉似已者御史糾按丙稱但成三物唯善能之¶ 
:PROPERTIES:
:TITID: QTWTIT08540
:PERSID: QTWAUT1002
:END:

天生蒸人。樹君以牧。國有理體。得賢其昌。丙人伊何。縻我¶
好爵。發揮王化。對揚天休。整日馭以觀風。駕星軺而問俗。¶
方欲庶績其凝。伊又九功式序。搜遺逸於巖藪。訪才能於¶
草澤。舉不失德。推皆似已。既無替於拔茅。亦何慚於擢(一¶
作折)桂。且鯀則廢命。禹乃嗣興。奚其歸老。午也膺職。內不¶
子¶ 
<pb:NFKB_QTW_p0404-12a>
避。外惟讎舉。建茲一官。成彼三物。自叶彙征之吉。寧失鶴¶
鳴之義。憲司所糾。誠為妄作。不能沮勸。忽肆淫刑。參則不¶
敏。未敢從命。¶ 

* 屈突湒¶ 
:PROPERTIES:
:PERSID: QTWAUT1003
:END:

湒。天寶時擢書判拔萃科。¶ 

** 對毀濯龍泉判¶ 
:PROPERTIES:
:TITID: QTWTIT08541
:PERSID: QTWAUT1003
:END:

** 　輿人毀濯龍泉或失其利楊氏因形勝興廢業邑人訴勞役不服事¶ 
:PROPERTIES:
:TITID: QTWTIT08541
:PERSID: QTWAUT1003
:END:

道達溝瀆。濬利川源。允符禮經。克茂邦政。啟塞茍失。艱荒¶
薦臻。惟彼濯龍。稱善利物。不貴離畢之澤。惟俟決渠之降。¶
<pb:NFKB_QTW_p0404-12b>
奚其毀敗。詎潤溝塍。遂使彼黍離離。竟無成於東作。我稷¶
翼翼。豈有收於南畝。而上膺帝澤。下虧甿業。伊輿人之是¶
除。同漢相之斯廢。楊氏以量彼地勢。度茲土宜。興繼絕業。¶
如何不可。既月長而日引。亦暫勞而永逸。邑人之訴。稍乖¶
常典。此而不罰。誰謂其宜。¶ 

* 賀蘭賁¶ 
:PROPERTIES:
:PERSID: QTWAUT1004
:END:

賁。元宗朝擢書判拔萃科。¶ 

** 對不受征判¶ 
:PROPERTIES:
:TITID: QTWTIT08542
:PERSID: QTWAUT1004
:END:

<pb:NFKB_QTW_p0404-13a>

** 　甲有賜田不受征稅¶ 
:PROPERTIES:
:TITID: qtw-d1e113691
:PERSID: QTWAUT1004
:END:

分畫郊圻。敬慎封守。必正其經界。均其牧井。故上行其理。¶
而下得其和。雖分制之有常。蓋貴賤之異等。夫畝不稅。所¶
以備公私。圭田無征。所以潔禋祀。理其昭著。禮有明文。豈¶
有伐冰之家。同於擊壤之伍。甲之不受。誠謂其宜。¶ 

* 薛驥¶ 
:PROPERTIES:
:PERSID: QTWAUT1005
:END:

驥。元宗朝擢書判拔萃科。¶ 

** 對家僮視天判¶ 
:PROPERTIES:
:TITID: QTWTIT08543
:PERSID: QTWAUT1005
:END:
¶
<pb:NFKB_QTW_p0404-13b>

** 　甲於庭中作小樓令家僮更直于上視天乙告違法甲云專心候業不伏¶ 
:PROPERTIES:
:TITID: QTWTIT08543
:PERSID: QTWAUT1005
:END:

仰觀俯察。通幽洞微。明分野之災祥。知廢興之休咎。故漢¶
皇應籙。瑞日揚光。宋景推誠。妖星退舍。所以標之甲令。著¶
自前經。茍非主司。習者多罪。甲官非馮氏。名在平人。詩書¶
為席上之珍。無聞教子。圖緯豈門庭之事。輒訓家僮。公然¶
有違。法在無赦。難專候業。定欲窺天。措之罪刑。應須搶地。¶
乙告非法。既叶公途。請寘條章。無容詞訴。¶ 

* 解賁¶ 
:PROPERTIES:
:PERSID: QTWAUT1006
:END:

賁。天寶時擢書判拔萃科。¶ 

<pb:NFKB_QTW_p0404-14a>

** 對元日奏事上殿不脫劒履判¶ 
:PROPERTIES:
:TITID: QTWTIT08544
:PERSID: QTWAUT1006
:END:

土惟三分。爵有五等。懋勳庸而賜祿。加道德以受封。故鄭¶
伯虢公。旌於周家。酇侯曲逆。表乎漢代。咸以胥寧帝道。宣¶
翼王室。上殿而劒履不脫。立朝而贊拜不名。貴之與尊。粲¶
然明矣。景也元朝上壽。百辟齊列。敷奏昌言。對揚休命。遠¶
叶蕭何之軌。復同子孟之躅。若三台是職。雅符周典。如一¶
命纔登。須遵漢律。¶ 

** 對燕弓矢舞判¶ 
:PROPERTIES:
:TITID: QTWTIT08545
:PERSID: QTWAUT1006
:END:
¶
<pb:NFKB_QTW_p0404-14b>

** 　燕國子以弓矢舞樂師巡列將撻之曰眂瞭詔來瞽皋¶ 
:PROPERTIES:
:TITID: QTWTIT08545
:PERSID: QTWAUT1006
:END:

國有大會。式敷燕禮。大樂允釐。萬舞斯列。或陳干戚。或執¶
羽旄。與天地而同和。在神人以咸若。惟彼國子。師于膠庠。¶
將諧搏拊之節。遂列弓矢之制。實遵古典。豈紊彞章。樂師¶
所巡。奚妄加撻。祭用蕤姑。徵羽乃遺其一聲。饗以空桑。孤¶
竹或全於九變。春秋興廢。蓋宗伯之常禮。尊卑抑揚。實伶¶
官之本職。何懵大體。忽寘深尤。審樂不愆。子焉斯得。惟刑¶
是恤。師也則忘。眂瞭稱過於師曠。知音曷同於季札。濫罰¶
之咎。明以刑書。¶ 

<pb:NFKB_QTW_p0404-15a>

* 邵潤之¶ 
:PROPERTIES:
:PERSID: QTWAUT1007
:END:

潤之。元宗時擢書判拔萃科。¶ 

** 對伏日出何典憲判¶ 
:PROPERTIES:
:TITID: QTWTIT08546
:PERSID: QTWAUT1007
:END:

** 　廣漢等四郡俗並不以庚日為伏或問其故云地氣溫暑草木早生異於中土常自擇伏日既乖恒經出何典憲¶ 
:PROPERTIES:
:TITID: QTWTIT08546
:PERSID: QTWAUT1007
:END:

斗建於戌。知立冬之景星。火勝於金。故至庚而氣伏。徵歷¶
忌之故事。因稟陰陽。按方志之所宜。或殊寒暑。廣漢四郡。¶
蜀門九折。通濯錦之流。入青衣之徼。徒以溫暑異於中夏。¶
畜馭同於夷狄。許令自擇伏日。所以遂其土風。當令齊七¶
<pb:NFKB_QTW_p0404-15b>
政之明。垂四方之則。百蠻由其奉朔。九譯於是同文。况茲¶
巴蜀之人。素陶齊魯之教。自當變而至道。率乃舊儀。苟亂¶
人時。奚同文軌。風俗通之小說。未足憲章。中和樂之雅音。¶
須崇舞詠。清下四郡。俾依三伏。¶ 

** 對增貲就賦判¶ 
:PROPERTIES:
:TITID: QTWTIT08547
:PERSID: QTWAUT1007
:END:

** 　劉乙為邑道百里增貲就賦減年從役¶ 
:PROPERTIES:
:TITID: QTWTIT08547
:PERSID: QTWAUT1007
:END:

四井為邑。先王所以致理。九賦斂財。太宰由其懸法。劉乙¶
返風遺緒。震雷成化。不下堂以任人。入其境而稱善。無違¶ 
<pb:NFKB_QTW_p0404-16a>
時以立教。終悅使以忘勞。故增貲以請征。方減年而願役。¶
鶉衣本敝。已聞杼柚之空。鶴髮將衰。尚勞筋力之事。當令¶
升域中之福。致天下之肥。高三代之養老。遵九式而節用。¶
何必增貲減年。然後計弊論績。道紀成於咸暢。理儀守其¶
恒典。¶ 

* 薛彥國¶ 
:PROPERTIES:
:PERSID: QTWAUT1008
:END:

彥國。天寶時擢書判拔萃科。¶ 

** 對祭闕頒誥判¶ 
:PROPERTIES:
:TITID: QTWTIT08548
:PERSID: QTWAUT1008
:END:

** 　所司有禮事不頒誥所由斷徒訴不伏¶ 
:PROPERTIES:
:TITID: QTWTIT08548
:PERSID: QTWAUT1008
:END:
¶
<pb:NFKB_QTW_p0404-16b>

國有祀典。以和神人。思不出位。是主蠲潔。苟越率履。不承¶
權輿。難乎守官。直以窒惕。所司實掌其祭。或承之羞。備物¶
不頒於職人。戒嚴有乖於先甲。遂使奉牲之告。不及於肆¶
師。降神之典。無聞於六變。闕而為罪。宜灼薰心。過而必聞。¶
自貽噬腊。詳諸秩典。俾罰鬼薪。¶ 

** 對復以冕服判¶ 
:PROPERTIES:
:TITID: QTWTIT08549
:PERSID: QTWAUT1008
:END:

** 　甲復以冕服御史糾其違失¶ 
:PROPERTIES:
:TITID: QTWTIT08549
:PERSID: QTWAUT1008
:END:

服以命賢。喪則觀禮。用存升降。不易紀律。故朝會之序。必¶
布常於典命。死喪之儀。亦辨等於司服。指彼甲也。復冕其¶ 
<pb:NFKB_QTW_p0404-17a>
誰。必也德亞元良。位光衮職。隨會有紱冕受命。叔孫以車¶
服表庸。自可飭虞人以設階。命元士而即次。取茲鷩衮。載¶
展申降之禮。登彼毳弁。或同秦佚之號。道則庶乎。禮無違¶
者。如或秩殊稍食。家匪伐冰。以陪臺之隸人。遂滅裂於喪¶
紀。寘之於理。誰謂不然。憲司所劾。既不書其祿位。宗伯之¶
義。亦孰知其用捨。且曰獻狀。必也正名。¶ 

* 薛大球¶ 
:PROPERTIES:
:PERSID: QTWAUT1009
:END:

大球。天寶時擢書判拔萃科。¶ 

** 對祭闕頒誥判¶ 
:PROPERTIES:
:TITID: QTWTIT08550
:PERSID: QTWAUT1009
:END:
¶
<pb:NFKB_QTW_p0404-17b>

** 　所司有禮事不頒誥所由斷徒訴不伏¶ 
:PROPERTIES:
:TITID: QTWTIT08550
:PERSID: QTWAUT1009
:END:

祀以追孝。祭以馭神。厥儀孔昭。執事有恪。欲使粢盛豐備。¶
祖考歆黍稷之馨。珪璧允植。川嶽享沈浮之薦。所司不供¶
其職。俾人用迷。鐘鼓或闕於鏗鏘。籩豆恒乖於踐楚。法既¶
將紊。神其舍諸。且無翼翼之容。曷降穰穰之福。自底不類。¶
嘖有煩言。固乃曠我之官。告曰轉爾於恤。斷從徒罪。斯乃¶
銳乎。翻事言焉。其何補也。¶ 

** 對復以冕服判¶ 
:PROPERTIES:
:TITID: QTWTIT08551
:PERSID: QTWAUT1009
:END:

** 　甲復以冕服御史糾其違失¶ 
<pb:NFKB_QTW_p0404-18a>

:PROPERTIES:
:TITID: QTWTIT08551
:PERSID: QTWAUT1009
:END:

儉德之恭。侈惡之大。書分品命。禮著等威。苟違嚴律。曾是¶
抵禁。稽諸甲也。彼何人斯。天不憗遺。遄嬰六極。服以招魂。¶
見諸九章。至如受服統戎。建節將命。或聞以矢。亦曰以綏。¶
固傷逝者之魂。或載先王之典。且甲兮云歿。亦孔之哀。莫¶
知王爵之班。胡僭弁師之冕。必若位應受則。邑錫建侯。功¶
有良夫之崇。德參士會之賜。亦奚妨升轂。合禮發榮。倘或¶
生罔嘉聞。死微可作。須易大夫之簀。豈復諸侯之冕。嗟夫¶
<pb:NFKB_QTW_p0404-18b>
鐵冠所糾。請審毳衣是用。¶ 

* 傅昇卿¶ 
:PROPERTIES:
:PERSID: QTWAUT1010
:END:

昇卿。元宗時擢書判拔萃科。¶ 

** 對履畝判¶ 
:PROPERTIES:
:TITID: QTWTIT08552
:PERSID: QTWAUT1010
:END:

** 　丙為諸侯履畝擇其最好者取之百姓上訴御史糾違法云非入已¶ 
:PROPERTIES:
:TITID: QTWTIT08552
:PERSID: QTWAUT1010
:END:

制邑居民。務農肥國。均大家之閭井。永保士房。徵載師之¶
遠近。將安地著。惟丙職登牧伯。位列諸侯。茂穡勸分。須聞¶
露冕之化。霑體塗足。當務曝髮之勞。而乃不問公私。無論¶
沃塉。取其翼翼之稼。擇彼芃芃之田。同魯公之無恩。穀梁¶
是議。類季孫之苟賦。尼父有言。將刺大東。何殊小桀。嗟狐¶ 
<pb:NFKB_QTW_p0404-19a>
裘之非當。宜豸冠之是糾。何者。倉惟國廩。食則人天。雖欲¶
國實於倉。其若人勤於食。務知遠者。不亦悅乎。¶ 

* 蘇令問¶ 
:PROPERTIES:
:PERSID: QTWAUT1011
:END:

令問。天寶時擢書判拔萃科。¶ 

** 對毀濯龍泉判¶ 
:PROPERTIES:
:TITID: QTWTIT08553
:PERSID: QTWAUT1011
:END:

** 　輿人毀濯龍泉或失其利楊氏因形勝興廢業邑人訴勞役不服事¶ 
:PROPERTIES:
:TITID: QTWTIT08553
:PERSID: QTWAUT1011
:END:

濯龍之奧。泉源交屬。楊氏因形以利物。輿人捨舊以謀新。¶
且河渠列於八方。溝洫陳於十志。類百工之居肆。同五行¶
之廢一。提封既設。潤下是資。宜命水工。鳩諸藪澤。以文無¶
<pb:NFKB_QTW_p0404-19b>
害。雖訟何傷。邑中之黔。實興我役。汝南之鵠。亦著人謠。物¶
之常情。難與適變。同源異口。史起尊其前。刊石表界。信臣¶
旌於後。苟利於物。何恤於言。既無稽於簡孚。終有慚於割¶
斷。待資閱實。方定刑名。¶ 

* 薛重暉¶ 
:PROPERTIES:
:PERSID: QTWAUT1012
:END:

重暉。元宗朝擢書判拔萃科。¶ 

** 對習星歷判¶ 
:PROPERTIES:
:TITID: QTWTIT08554
:PERSID: QTWAUT1012
:END:

** 　得甲稱人有習星歷屬會吉凶有司劾以為妖¶ 
<pb:NFKB_QTW_p0404-20a>
款云天文志所載不伏¶ 
:PROPERTIES:
:TITID: QTWTIT08554
:PERSID: QTWAUT1012
:END:

藝術多端。陰陽不測。吉凶潛運。倚伏難明。豫曉災祥。子產¶
稱博通之首。逆窮否泰。裨竈為廣學之宗。是知羽駕奔星。¶
初平言七日之會。乘槎上漢。嚴君定八月之期。習學之規。¶
技無妨於紀歷。屢會之禮。法禁言於吉凶。有司嫉惡居心。¶
繩愆軫慮。恐惑彞憲。劾以為妖。冀必靜於金科。庶不刑於¶
玉律。眷言執旨。雖款載於天文。審事語情。實恐迷於至理。¶
即定刑罰。恐失平反。庶誥有司。方期後斷。¶ 

* 萬希莊¶ 
:PROPERTIES:
:PERSID: QTWAUT1013
:END:
¶
<pb:NFKB_QTW_p0404-20b>

希莊。元宗朝擢書判拔萃科。¶ 

** 對樂請置判懸判¶ 
:PROPERTIES:
:TITID: QTWTIT08555
:PERSID: QTWAUT1013
:END:

** 　有州申百姓皆好操縵都不識雅章以不能易俗請置判懸供釋菜賓社之用使人觀習省以為非所宜言不為聞欲科罪訴云州將鹵簿見著令文且方古軒縣為降已其置之何過¶ 
:PROPERTIES:
:TITID: QTWTIT08555
:PERSID: QTWAUT1013
:END:

革物訓時。觀人設教。欲風之以正樂。必采之以雅章。苟操¶
縵之見淫。誠布政之為辟。如或上下乖序。雅節亂常。匪所¶
以易俗宣風。適足以貽刑立辟。且禮資成化。樂貴移風。諸¶ 
<pb:NFKB_QTW_p0404-21a>
侯軒懸。自有感緣之節。州將鹵薄。豈係賓社之容。若以大¶
夫之懸。俾人觀習。是棄先師之禮。云誰降殺。¶ 

* 孔齊參¶ 
:PROPERTIES:
:PERSID: QTWAUT1014
:END:

齊參。孔子三十六代孫。官寶鼎令。¶ 

** 對初稅畝判¶ 
:PROPERTIES:
:TITID: QTWTIT08556
:PERSID: QTWAUT1014
:END:

** 　所司初稅畝怨者實多僉議罪其變法中尉云匪躬之故兩執不同¶ 
:PROPERTIES:
:TITID: QTWTIT08556
:PERSID: QTWAUT1014
:END:

賦政任人。取之有節。體天立制。惟變能通。猗歟主司。厥初¶
稅畝。稽諸魯策。用採漢章。雖怨咨之談。實多橫議。而損益¶
之政。或在權宜。然則擇利而行。何常之有。舉以非法。斯其¶
<pb:NFKB_QTW_p0404-21b>
病諸。較其短長。於是乎在。¶ 

* 楊暕¶ 
:PROPERTIES:
:PERSID: QTWAUT1015
:END:

暕。元宗時擢書判拔萃科。¶ 

** 對學耕判¶ 
:PROPERTIES:
:TITID: QTWTIT08557
:PERSID: QTWAUT1015
:END:

** 　得甲於善耕者學耕種養苗狀後期里父老罰之云告力牛少無以趨事¶ 
:PROPERTIES:
:TITID: QTWTIT08557
:PERSID: QTWAUT1015
:END:

惟農望歲。勤穡則稔。彼夫失時。不畜何獲。苟無備於器用。¶
實謂惰於作勞。甲之務分。實亦敦本。同我婦子。歸田畯是¶ 
<pb:NFKB_QTW_p0404-22a>
司。聞於仲尼。善樊遲學稼。祈養苗之狀。將盡地之力。惟先¶
疇克服。何後期有差。雖畢達餘萌。行春巳膏乎陰雨。而不¶
穡招刺。有秋胡取夫斯箱。小懲其宜。往訴誰聽。况犢惟不¶
佩。則爾牛足餘。人有耦耕。則我農可理。竟不趨乎時澤。固¶
難免乎罪戾。¶ 

* 衞棻¶ 
:PROPERTIES:
:PERSID: QTWAUT1016
:END:

棻。元宗時擢書判拔萃科。¶ 

** 瓮賦¶ 
:PROPERTIES:
:TITID: QTWTIT08558
:PERSID: QTWAUT1016
:END:

古人得象兮創經營。肇彼㣥橐兮疏厥名。瞻茲瓮之為質。¶
<pb:NFKB_QTW_p0404-22b>
乃陶人之所成。非耳目之華侈。留器用之深情。若乃虛以¶
為量。滿而戒溢。內容乃體。外堅其質。在埏埴之厥初。諒邀¶
奇於斯日。濟家人之攸務。故陳力乎虛室。藏用所資。詎可¶
談悉。至如原憲貧病。蓬戶攸居。以甕為牖。含風自虛。知道¶
而樂。其神晏如。及夫漢陰抱甕。高情悠邈。絕乎澆風。敦其¶
至朴。同夫天道。於焉卓犖。若夫吏部既醉。乘興來眠。漏傳¶
永夕。酒泛如泉。酣飲無度。其人在旃。考異宏圖。徵奇遐紀。¶
條支之鳥卵猶類。園人之繭形可擬。非心虛之可測。徒耳¶
聞而是矣。厥品之為用。自禮經以疏跡。固有順於時需。乃¶ 
<pb:NFKB_QTW_p0404-23a>
全之而不易。含虛而稱。從宜所適。粵若稽古兮聖唐。銀甕¶
常滿兮珍光。靈液滋兮寶物用。呈絕瑞兮永太康。小子同¶
螢爝之微火。耿光凝於斯章。¶ 

** 對糞田判¶ 
:PROPERTIES:
:TITID: QTWTIT08559
:PERSID: QTWAUT1016
:END:

** 　或以齋月屠犬縣科殺生曰為輕[:#AS-FBEF:●]([:#AS-FED2:●]¶ 
[:#AS-FBEE:●]囟)[:#AS-FBEC:●]一[:#AS-FBEC:●]火[:#AS-FBF0:●]所用¶ 
:PROPERTIES:
:TITID: QTWTIT08559
:PERSID: QTWAUT1016
:END:

三壤克辨。兆民允殖。必廣地財。式崇土訓。載芟載柞。爰盡¶
力乎汙萊。既方既皁。俾恪勤乎稼穡。伊趙爾鎛。有略其耜。¶
荒度厥功。實函斯活。是以粢粱嘉積。曾孫作庾于斯箱。[:#AS-FB55:●]¶ 
[:#AS-FBED:●]犬畝歌豐。嫠婦栖糧於¶
滯穗。率由茲道。萬邦乃粒。眷彼草人。兼修稼政。無忝厥職。¶
<pb:NFKB_QTW_p0404-23b>
分厚塉之規。靖恭爾司。省高卑之制。雖陽和布始。亟聞乎¶
禁殺。嗣歲將興。必觀其行令。苟能成憲。犬則是屠。將周禮¶
之彞章。功均物土。資漢臣之舊業。事取糞田。叶緹赤以陳¶
宜。相[:#AS-FBEF:●]([:#AS-FED2:●]¶ 
[:#AS-FBEE:●]囟)[:#AS-FBEC:●]一[:#AS-FBEC:●]火[:#AS-FBF0:●]彊而有旨。雖云齋月。法¶
欲緩加。且八政食乃為先。五牲犬實居後。以牲廢食。其傷¶
孔多。棄猶務農。斯利則博。縣道書罰。誠為昧禮。或者張皇。¶
宜其窒惕。¶ 

¶
