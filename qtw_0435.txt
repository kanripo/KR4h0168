#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0434-16a> 
#+PROPERTY: JUAN 0435
欽定全唐文卷四百三十五¶ 

<pb:NFKB_QTW_p0435-01a>

* 蘇端¶ 
:PROPERTIES:
:PERSID: QTWAUT1124
:END:

端。肅宗朝比部郎中。太常諡楊綰曰文貞。端持異議。帝惡¶
其言醜險不實。貶巴州員外司馬。¶ 

** 駁司徒楊綰諡議¶ 
:PROPERTIES:
:TITID: QTWTIT09181
:PERSID: QTWAUT1124
:END:

古者美惡無私。裦貶必當。將以嘉善而退惡。為列辟之明¶
典也。可不慎歟。今謹詳前諡文貞者。稽法考事。恐非光允¶
時論。發揚來訓矣。夫道德博聞曰文。清白守節曰貞。且元¶
載與司徒友敬殊深。推為長者。首舉清要。人莫與京。及司¶
<pb:NFKB_QTW_p0435-01b>
徒寵望漸高。載畏其逼。又知載隳壞紀綱。心貳於君。既懼¶
其疑。因而疎閒。有口皆知載惡。而獨曾無一言。或有發載¶
之惡。證告未明。抱誠坐法者。司徒時居上列。奏達非難。不¶
能因此披衷正詞。全志士之命。露凶狡之私。而乃晏安自¶
泰。優游過日。使元載禍大滅身。竟勞聖上防伺之慮。豈守¶
節不隱耶。豈懷道無毒耶。非謂文貞明矣。洎元載將謀不¶
忠。罔聰蔽聖。嗇恩於下。招怒於上。使北塞人勞。有過時之¶
戍。西郊虜入。無弔災之惠。礠邢忠義之士。將死復生。梁宋¶
傷夷之人。或寒或餒。搜訪旌恤。中外所急。載皆絕之。使王¶ 
<pb:NFKB_QTW_p0435-02a>
澤不及於下。為行路所嗟。而楊公當聖上維新之時。居天¶
下得賢之望。誠宜不俟終日。造次速言。乃寂寥啟悟。禁閉¶
謨猷。貪食萬錢之賜。虛承一心之顧。使防河之人。家聞採¶
菉之歎。近甸諸邑。多興祈父之憂。豈慈惠愛人乎。既曰不¶
慈不惠。何以謂之文。有隱有毒。何以謂之貞乎。古者諸侯¶
有國。卿大夫有家。上以報祖宗。下以處子孫之義也。楊公¶
歷處厚俸。人謂儒宗。曾不立家。又無私廟。寧使人老闕敬¶
祖之禮。位極亡祭祀之宮。凡在衣冠。誰不歎恨。又乖大義¶
克就愍仁接禮之義矣。曰文與貞。曷可以議。聖人立諡。有¶
<pb:NFKB_QTW_p0435-02b>
公無私。所以周宣不敢私于父。諡曰厲。漢宣不敢私於祖。¶
諡曰戾。百王明制。歷聖通則。昔公叔文子有死衞之節。修¶
班制之勤。社稷不辱。方居此諡。爰及太宗初魏公徵有匡¶
救公直之忠。中宗末蘇[:#AS-9061:⿰王褱]有保安不奪之節。所以諸賢甚¶
眾。諡文貞者不過數公。至於燕公張說。先朝辭翰之臣。名¶
節昭著。省司尚謂不可。至今人故稱之。由是言之。烏可比¶
德。請牒大常。更詳他諡。以守彞章。庶乎青史之筆。不乖於¶
周漢。黃泉之魂。免慚於蘇魏。謹議。¶ 

* 姚南仲¶ 
:PROPERTIES:
:PERSID: QTWAUT1125
:END:

<pb:NFKB_QTW_p0435-03a>

南仲。華州下邽人。乾元初制科登第。授太子校書。歷御史¶
中丞。改給事中。出為陝虢觀察使。貞元中遷鄭滑節度使。¶
授尚書右僕射。十九年卒。年七十四。贈太子太保。諡曰貞。¶ 

** 諫近城為陵墓疏¶ 
:PROPERTIES:
:TITID: QTWTIT09182
:PERSID: QTWAUT1125
:END:

伏聞貞懿皇后今於城東章敬寺北以起陵廟。臣不知有¶
司之請乎。陛下之意乎。陰陽家流希旨乎。臣愚以為非所¶
宜也。謹具疏陳論。伏願暫畱天睠而省察焉。臣聞人臣宅¶
於家。君上宅於國。長安城是陛下皇居也。其可穿鑿興動。¶
<pb:NFKB_QTW_p0435-03b>
建陵墓於其側乎。此非宜一也。夫葬者藏也。欲人之不得¶
見也。是以古帝前王葬后妃。莫不憑邱原。遠郊郭。今則西¶
臨宮闕。南迫康莊。若使近而可見。死而復生。雖在西宮。待¶
之可也。如骨肉歸土。魂無不之。章敬之北。竟何所益。視之¶
兆庶。則彰溺愛。垂之萬代。則累明德。此非所宜二也。夫帝¶
王者。居高明。燭幽滯。先皇所以因龍首建望春。蓋為此也。¶
今若起陵目前。動傷宸慮。天心一傷。數日不平。且匹夫向¶
隅。滿堂為之不樂。萬乘不樂。人其可歡心乎。又暇日起歌¶
動鐘於內。此地皆聞。此非宜三也。伏以貞懿皇后坤德合¶
天。母慈逮下。陛下以切軫旒扆。久俟蓍龜。始諡之以貞懿。¶ 

<pb:NFKB_QTW_p0435-04a>

終待之以褻近。臣竊惑焉。非所以稱述后德。光被下泉也。¶
今國人皆曰貞懿皇后之陵邇於城下者。主上將日省而¶
時望焉。斯有損於聖德。無益於貞懿。將欲寵之。而反辱之。¶
此非宜四也。凡此數事。實玷大猷。天下咸知。伏惟陛下熟¶
計而取其長也。陛下方將偃武靖人。一誤於此。其傷實多。¶
臣恐君子是非。史官裦貶。大明忽虧於掩蝕。至德翻後於¶
堯舜。不其惜哉。今指日尚遙。改卜何害。抑皇情之殊眷。成¶
貞懿之美號。(下闕)¶ 
¶
<pb:NFKB_QTW_p0435-04b>

* 李至遠¶ 
:PROPERTIES:
:PERSID: QTWAUT1126
:END:

至遠始名鵬。趙州高邑人。上元時制策高第。歷司勛吏部¶
員外郎中。遷天官侍郎。出為壁州刺史。卒年四十八。¶ 

** 唐維州刺史安侯神道碑¶ 
:PROPERTIES:
:TITID: QTWTIT09183
:PERSID: QTWAUT1126
:END:

夫招搖東指。寰區識天下之春。溟漲北臨。川谷有朝宗之¶
地。况乎皇明發而萬物覩。天衢亨而四隩宅。故以驟險浮¶
深。同文協軌者也。若乃壤鄰驕子。家號名王。握葱野之瑰¶
奇。潄蒲源之粹液。井蛙自許。既累嗤於越子。風鴻且遇。仍¶
嗣美於秺侯。則大將軍安侯其人矣。侯諱附國。其先出自¶
安息。以國為姓。有隋失馭。中原無何。突厥乘時。籍雄沙漠。¶ 

<pb:NFKB_QTW_p0435-05a>

侯祖烏喚。為頡利吐發。番中官品。稱為第二。王庭雖跼。方¶
冠射鵰之勇。帝鄉何遠。空鬱衝牛之氣。父朏汗。望日月於¶
中衢。奮羽毛於邊服。勢同鵲起。功隨豹變。貞觀初。率所部¶
五千餘人朝。詔置維州。即以朏汗為刺史。拜左武衞將軍。¶
累授左衞右監門衞二大將軍。封定襄郡公。寄等連城。榮¶
超合壘。析圭胙土。時議稱之。侯運偶千年。才標一日。服太¶
阿而善斷。覽介石以知機。有顧鶉籠。實懷先覺。迺心鳳扆。¶
奚歎後予。於是拔跡泥沙。翻飛霄漢。亦以貞觀四年。與父¶
<pb:NFKB_QTW_p0435-05b>
俱詣闕下。時年一十有八。太宗見而異之。即擢為左領軍¶
府左郎將。尋令與鴻臚丞趙德楷諭旨於吐谷渾。虜安鸋¶
鴂之巢。敢恃螳螂之斧。旅拒成命。逼迫行人。遇困加威脅。¶
舉步逢艱阻。侯以命有所繫。靜以體之。節不可失。貞以守¶
之。雖弦矢屢移。而鐵石無改。既而加兵一盪。兇氛四徹。竟¶
獲全歸。僉以為蘇武鄭眾。不獨高於前代矣。璽書歎述。遷¶
本府中郎將。賚布帛五百叚。又加秩為忠武將軍行本職。¶
十九年。太宗揚鑾蹔撫。清海俗於三韓。駐蹕聊麾。駭天聲¶
於六漢。侯功參末將。績預元戎。詔論功授上柱國。封騶虞¶
縣開國男。食邑三百戶。永徽元年拜右領軍將軍。餘如故。¶ 

<pb:NFKB_QTW_p0435-06a>

荷元天之廣運。承湛露以晞陽。蒲璧開南面之尊。蘭錡盛¶
北軍之寵。門驅四馬。匣紐雙龜。薄暮歸來。輝光不獨於三¶
子。辨色而入。前後方參於五侯。謺葢流軒。徽枝岌嶪。足以¶
震輝都鄙。謳謠氓庶。尋丁定襄公憂。執喪無替於少連。讓¶
爵自先於季札。及其字人按部。和風布政。使幼艾不懷。酋¶
渠不驚。非樹其長。莫諳其俗。以此高乎。兼本官。復拜為使¶
持節維州諸軍事維州刺史。朝咨良牧之能。物喜吾君之¶
子。入虔戎政。縟共宿於星廬。出變夷歌。扇重暉於日域。龍¶
<pb:NFKB_QTW_p0435-06b>
朔中隨府易名。改為左戎衞將軍。總章年進為右戎衞大¶
將軍。刺史勳封並如故。日觀崇巖。雲封峻霄。三五之聲已¶
邈。八九之跡難追。天子潔壇場。疏圭璧。報功崇德。騰茂實¶
於石閒。侯亦勵熊羆。從金鼓。前清後禦。罄忠勤於玉帳。咸¶
亨初追封斯閥。仍本封進爵為子。加邑四百戶。方當降錫¶
上[:#AS-82F9:⿰罇]。行昇右地。嘯洪崖而自狎。揖浮邱以曾舉。而殷相肇¶
夢。晉寢成妖。古謝今形。仙禽致是非之難。寒凝暑退。大椿¶
屬搖落之期。哀哉。奄以調露二年二月十八日。寢疾終於¶
神都。春秋八十有三。永隆二年二月二十三日。葬於雍州¶
長安縣孝悌鄉之原。禮也。惟侯緒茂膏梁。基循鼎冑。絳河¶ 
<pb:NFKB_QTW_p0435-07a>
潛潤。每孕傾都之寶。丹野成章。必矯冠㣥之翼。弱便英邁。¶
長實宏遠。劍連三術。道蒙史以前驅。德包五善。揖楚臣於¶
下席。從吾所好。方盡銳於戈矛。在物或遺。故無資於筆硯。¶
加以動會規楷。性非因習。泣畫象於離宮。真資孝敬。感飛¶
泉於異域。雅蹈忠誠。利以義通。功以濟物。故能夙攀閶闔。¶
亟奉鉤鈐。効心膂於中年。享高明於暮景。左右深率從之¶
奇。始終無纎芥之隙。行師則訓兵以律。受任則執禮。無違。¶
非才優體二。道恭感一。惟微惟熙。至公至平者。疇能與於¶
此哉。悲夫。琴心輟奏。去高堂而不留。筮氏觀龜。創幽穸而¶
<pb:NFKB_QTW_p0435-07b>
期兆。鼓秋風於古樹。誰識將軍。思白日於荒鄰。空懷中散。¶
賓御旋兮寒野暮。池館靜兮浮雲陰。可作無時。與歸何想。¶
長子故右玉鈐衞將軍北平縣公思祗。藻身淑慎。流聲奕¶
葉。繁滋遽委。危露先飄。次子魯州刺史思恭等。趨表闕以¶
擗心。涉禮庭而收泗。薦蘭之誠徒切。集蓼之哀永萃。思所¶
以髣髴形容。揄揚清懿。託問詞於廣陌。播雄名於大隧。迺¶
為銘曰。¶ 

閬風秀迥。河氣靈長。於昭化毓。實延英芳。稜飛玉塞。勢軼¶
沙場。家承有土。祚歷無疆。分源何從。揚飈南入。削衽荒庭。¶ 

<pb:NFKB_QTW_p0435-08a>

殺凶大邑。孝乎何取。忠焉是襲。花綬遙遙。雲冠岌岌。敷命¶
河首。逢羈海裔。雲天變色。鄉關無際。虎噬徒交。壯心益勵。¶
卒延裒謙。豈嗟拘滯。作固蘭陛。仍分竹符。盟申帶礪。禮盛¶
傳呼。巖廊夕警。祕宇晨趨。還便後殿。出必前驅。本枝隱蔽。¶
宣條求瘼。惠起人謠。清惟主諾。野乃聞勞。門非藉惡。是聽¶
夏聲。諳知戎落。旋增厚秩。亦追崇封。逸豫斯邑。車服以庸。¶
庭紛舞籥。室韻歌鍾。寧悲昃景。遽落高峯。梁木應悲。大星¶
俄殞。廣川去楫。修途廢軫。倏兮已喪。蕭兮而盡。神乎不測。¶
<pb:NFKB_QTW_p0435-08b>
天乎何忍。永背青皋。即安元夜。泉臺構壤。山門反駕。野吹¶
方噎。榮輝不借。德雖隆於九原。神豈奄於萬化。¶ 

* 敬寬¶ 
:PROPERTIES:
:PERSID: QTWAUT1127
:END:

寬。寶應朝擢書判拔萃科。¶ 

** 對被替請選判¶ 
:PROPERTIES:
:TITID: QTWTIT09184
:PERSID: QTWAUT1127
:END:

** 　丁授官累日被奏替請非時選廢置不許云準敕旨冬已過旬限丁訴云今正在冬當替只在下牒之日且辨論官材不合拘以限約廢置又執賢能以歲時入其書豈可無限¶ 
:PROPERTIES:
:TITID: QTWTIT09184
:PERSID: QTWAUT1127
:END:

底祿命賢。諒存於考覈。懸象班令。克定於程期。無慢國經。¶ 

<pb:NFKB_QTW_p0435-09a>

必遵王度。哿言丁矣。庶得人焉。登書拔才。量能授職。始望¶
政成人化。冀及三年。而乃褫服抽簪。曾不累日。屬參選限¶
敕。而詣訴過時。徒思揚已露才。豈可違文破格。然已而靡¶
慍。嗟有異於子文。留之物移。傷不遇於黃霸。誠哉廢置。實¶
曰司存。引明周典之文。詎忝冢官之列。興言不失。宜窒有¶
詞。¶ 

* 盧載¶ 
:PROPERTIES:
:PERSID: QTWAUT1128
:END:

載。肅宗朝官中書舍人。¶ 
¶
<pb:NFKB_QTW_p0435-09b>

** 元德秀誄¶ 
:PROPERTIES:
:TITID: QTWTIT09185
:PERSID: QTWAUT1128
:END:

誰為府君。犬必㗖肉。誰為府僚。馬必食粟。誰死元公。餒死¶
空腹。¶ 

* 王昇¶ 
:PROPERTIES:
:PERSID: QTWAUT1129
:END:

昇。乾元三年渝州刺史。¶ 

** 靈石碑¶ 
:PROPERTIES:
:TITID: QTWTIT09186
:PERSID: QTWAUT1129
:END:

嗣賢宣化兮。匪仁誰當尸之。吾欲息肩兮。物情率我攸宜。¶
氣和政洽兮。八風融滋。皇明燀赫兮。萬古今時。年豐人康¶
兮。鼓腹於斯。慚四子之詠兮。中和之詩。¶ 

* 崔祕¶ 
:PROPERTIES:
:PERSID: QTWAUT1130
:END:

<pb:NFKB_QTW_p0435-10a>

祕。肅宗朝官尚書郎。¶ 

** 薔薇偈¶ 
:PROPERTIES:
:TITID: QTWTIT09187
:PERSID: QTWAUT1130
:END:

護草木性。植彼薔薇。眼根不染。見爾色非。¶ 

* 李聿¶ 
:PROPERTIES:
:PERSID: QTWAUT1131
:END:

聿。元宗朝官清漳令。遷尚書郎。¶ 

** 茗侶偈¶ 
:PROPERTIES:
:TITID: QTWTIT09188
:PERSID: QTWAUT1131
:END:

采采春渚。芳香天與。滌慮破煩。靈芝之侶。¶ 

* 杜倚¶ 
:PROPERTIES:
:PERSID: QTWAUT1132
:END:
¶
<pb:NFKB_QTW_p0435-10b>

倚。御史大夫淹元孫。官左衞將軍。¶ 

** 漉水囊偈¶ 
:PROPERTIES:
:TITID: QTWTIT09189
:PERSID: QTWAUT1132
:END:

裂素成器。給我救彼。密淨圖靈。獲生絜水。¶ 

* 王延昌¶ 
:PROPERTIES:
:PERSID: QTWAUT1133
:END:

延昌。乾元元年官監察御史殿中侍御史知雜事。歷度支¶
員外郎吏戶二部郎中京兆少尹。加諫議大夫。¶ 

** 河瀆神靈源公祠廟碑¶ 
:PROPERTIES:
:TITID: QTWTIT09190
:PERSID: QTWAUT1133
:END:

中國經瀆。河為長。上應析木。下朝扶桑。演崑崙。踰積石。繚¶
大漠。經龍門。灌注九州之閒。經營萬里之外。鱗介所宅。神¶
靈所都。元冥總之以命官。馮夷憑之以為伯。唐堯觀諸。龍¶ 
<pb:NFKB_QTW_p0435-11a>
圖肇見。周公沈璧。榮光發祥。元符之來。彪炳彰煥。古先哲¶
后。罔不欽崇。奠封居之儀。修壇墠之制。存乎祀典。代以為¶
常。則班固序漢書。所謂河祠臨晉是也。偉其南直太華。北¶
鄰中條。渭水過其旁。汾雎揭其後。風雲相盪。精氣交馳。於¶
以禮神。事之宜也。不然。發源自遠。地則多漫。胡為不昭晰¶
於他邦。獨受享於茲土。前賢經始。抑有其由。至於春以泮¶
凍。秋以涸凍。初以歲禱。終以報祈。嘗醪有加。騮駒是薦。蓋¶
以在雍州之域。通天子之都。地既稱雄。禮云異數。與夫淮¶
流桐柏。江出岷山。僻在遐方。莫我京也。幽贊之力。實賴河¶
<pb:NFKB_QTW_p0435-11b>
公以潔為清瀾。至於數四。息昏墊之苦。絕羨溢之憂。濱河¶
之人。濶無大害。此靈長之德。上善之功也。祈以正直。享以¶
積誠。未嘗不誘其衷而降之吉也。或進以便佞。言以矯誣。¶
未嘗不奪其魄而貽之禍也。歲大旱而作霖雨。時夭札以¶
惠嘉生。依仁而行。唯德是輔。天寶歲。安祿山稱兵朔裔。肆¶
逆東夏。焰烻扇燥。烝人焉。宗社有綴旒之厄。士庶有阽危¶
之懼。太上南幸。肅宗北巡。賊相張儒。據有長安。賊將崔乾¶
祜。固守蒲坂。今關內河東副元帥中書令汾陽郡王郭公。¶
時為兵部尚書門下平章事朔方節度使。訓兵誓眾。超¶ 
<pb:NFKB_QTW_p0435-12a>
百二之險。謂此邦底定。則京師可圖。虔禱於河。潛軍以往。¶
金鼓掩夜。渠魁出奔。遂收蒲城。神所道也。及師次渭汭。陰¶
霧晦冥。公假寢之際。夢河神謂曰。永豐倉側。將有急變。不¶
如速退。姑以避之。比全軍及郊。虜已雲合。克違寇難。神所¶
扶也。其後李國楨之遇禍。公復總戎故絳。僕固懷恩之逆¶
命。公又出鎮河東。大君日旰食。中外騷擾。公獨奮無前之¶
勇。馳不測之地。始按節而來。終奠醑其邁。所謀必克。無往¶
不平。再安叛渙。神所相也。爰自兵亂。以迄於今。時更十年。¶
代歷二聖。國之氛霾。惟河公蕩滌。國之土宇。惟河公廓開。¶
<pb:NFKB_QTW_p0435-12b>
國之忠良。惟河公保祐。國之奸慝。惟河公殄摧。誠靡幽而¶
不應。澤罔微而不該。得一以靈。不其宜哉。汾陽王深惟據¶
我。屢崇昭報。奉牲玉不敢愛也。致精意未嘗怠也。每蠲吉¶
歷選。自郊徂宮。奠于堂戶之閒。則神之昆弟具在。酧於屋¶
漏之內。則神之伉儷攸居。文墨相望。男女無別。公曰。神人¶
之主也。禮政之源也。人有上下。則禮有內外之制。人所謂¶
否。神其可考。盍築館於後。以安靈匹。乃諮於副元帥副使¶
太子賓客御史大夫知河中府事崔公寓。量功命日。而後¶
役於河西。縣大夫李開。不徵貨財。不殫日力。曾不踰月。克¶ 
<pb:NFKB_QTW_p0435-13a>
復於成。大厦眈眈。鬱其特起。內寢既立。神儀穆然。於是齒¶
危髮禿之老王端等進而稱曰。大河浩蕩。弊邑之望也。自¶
公杖鉞。三至我里。靈應肸蠁。未嘗或欺。國之克復。實始於¶
此。安天步於臲卼。定人心於驛騷。大君成湯武之功。賢相¶
保桓文之業。皆神之由也。矧內寢棘翼。今茲有成。此而無¶
述。何以示後。願刻樂石。以彰厥庸。公教曰。諸公之辭。固不¶
可抑。頌祗則可。無推美於予。墨客聞。敢繫辭曰。¶ 

浩浩長河。中國之紀。洪流激射。橫制地理。蒸雲吐霧。薦圖¶
效祉。是曰經瀆。斯為德水。聖唐六葉。巨猾挻災。搟邑靡城。¶
<pb:NFKB_QTW_p0435-13b>
如霆如雷。汾陽矯矯。杖鉞而來。乃臨蒲坂。神實先道。乃亂¶
渭水。亦必胥告。嗟我上相。神之所勞。汾陽之德。溫恭正直。¶
柔嘉惟則。忠勤是力。秉心泉塞。不測不克。東西南北。勦絕¶
奸慝。入登九命。一人是毗。出統三軍。四方是維。維言祐之。¶
河公降禧。眾神在列。曾未區別。公為之節。內寢攸設。寢廟¶
亭亭。中外有經。濯濯厥靈。妃偶攸寧。嗚呼祠宇。焜燿中土。¶
在河之滸。在城之下。刊茲片石。昭灼千古。¶ 

* 程休¶ 
:PROPERTIES:
:PERSID: QTWAUT1134
:END:

休字士美。廣平人。肅宗朝官左司司封員外郎。¶ 

<pb:NFKB_QTW_p0435-14a>

** 對澤宮置福判¶ 
:PROPERTIES:
:TITID: QTWTIT09191
:PERSID: QTWAUT1134
:END:

** 　甲司澤宮將祭而習禮所由置福不設中御史劾之訴云自邦國已下則有名制王者之式未之前聞¶ 
:PROPERTIES:
:TITID: QTWTIT09191
:PERSID: QTWAUT1134
:END:

刑措化成。教尊義立。將崇大射。爰隸舊章。先習禮於澤宮。¶
且觀德於方國。相惟彼甲。天子有司。展四體而能勤。事一¶
人而匪懈。固合在儀必備。豈可立事無規。今則乾道昭回。¶
天光臨下。捨矢如破。雖則射不主皮。置福無中。如何發彼¶
有的。法官之劾。以告闕於今供。司存之辭。訴未聞於古制。¶
雖五等有數。四侯既張。而茲禮不存。斯人何罪。¶ 
¶
<pb:NFKB_QTW_p0435-14b>

* 盧偘¶ 
:PROPERTIES:
:PERSID: QTWAUT1135
:END:

偘。肅宗朝官戶部員外郎司封郎中。¶ 

** 對省官員判¶ 
:PROPERTIES:
:TITID: QTWTIT09192
:PERSID: QTWAUT1135
:END:

** 　有司議戶口減耗請省州縣百姓訴云州縣廢則所隸濶遠罷人益困請省官員¶ 
:PROPERTIES:
:TITID: QTWTIT09192
:PERSID: QTWAUT1135
:END:

度土居人。是齊勞逸。列官撫俗。亦藉忠良。苟適於宜。寧求¶
改作。頃者三苗未偃。萬人靡安。遂令麗土之甿。多困轉蓬¶
之役。今寰瀛有截。率土無虞。稽版籍而多虛。望喬木而未¶ 
<pb:NFKB_QTW_p0435-15a>
復。有司爰憂爾爵。式保我人。議併州閭。庶節賦役。眷夫白¶
屋。是啟丹誠。請減職員。以規省約。且廢州則邑居不接。聽¶
訟實難。省吏則權制可遵。恤隱何害。况官不必備。標之典¶
經。人之告勞。豈忘惠迪。¶ 

* 李崟¶ 
:PROPERTIES:
:PERSID: QTWAUT1136
:END:

崟。肅宗朝官主客員外郎。¶ 

** 對懸政象法判¶ 
:PROPERTIES:
:TITID: QTWTIT09193
:PERSID: QTWAUT1136
:END:

** 　甲元日懸政象之法於闕下金吾不許云職在佐天子以平邦國萬人觀之浹日而斂¶ 
:PROPERTIES:
:TITID: QTWTIT09193
:PERSID: QTWAUT1136
:END:

六官分職。百辟為憲。式訓古典。率由舊章。惟甲藎臣。克崇¶
<pb:NFKB_QTW_p0435-15b>
邦政。行司馬之法。平理萬人。懸象魏之書。糾綏四國。必在¶
肇修人紀。董正戎行。審鐃鐲之聲。教疏數之度。以為諸侯¶
入覲。列土朝宗。序班爵之賢。以觀周禮。行蒐狩之令。來覩¶
漢儀。布夏官之典常。當正月之元吉。斯乃敬其所事。無曠¶
庶官。儻宣父以遊。寧有喟然之嘆。而子牟在遠。必懷多戀¶
之心。玉律惟明。予將有問。金吾所見。子匪良圖。¶ 

** 對稅千畝竹判¶ 
:PROPERTIES:
:TITID: QTWTIT09194
:PERSID: QTWAUT1136
:END:

** 　乙家於渭川有竹干畝京兆府什一稅之云非¶ 
<pb:NFKB_QTW_p0435-16a>
九穀¶ 
:PROPERTIES:
:TITID: QTWTIT09194
:PERSID: QTWAUT1136
:END:

專欲召災。蘊利嗇禍。克勤于儉。庶曰式臧。乙志在垂竿。居¶
於渭涘。師計然之術。恥回也之貧。侈埒封君。竹已遍於千¶
畝。富同季氏。田不播於九穀。遂使檀欒之質。請擅利於膏¶
腴。耘耔之功。不服勤於錢鎛。府司登夫眾寡。均彼有無。爰¶
度百畝之田。用收什一之稅。誠謂薄賦輕斂。人無桀貊之¶
謠。缶米稯禾。國盈流衍之積。自可貢其藝極。弗犯有司。豈¶
得莠爾煩言。以成無妄。曾謂鬻貨。不如隸農。¶ 

* 衞俌¶ 
:PROPERTIES:
:PERSID: QTWAUT1137
:END:
¶
<pb:NFKB_QTW_p0435-16b>

俌字立言。元和朝官國子司業。¶ 

** 對稅千畝竹判¶ 
:PROPERTIES:
:TITID: QTWTIT09195
:PERSID: QTWAUT1137
:END:

** 　乙家於渭川有竹千畝京兆府什一稅之云非九穀¶ 
:PROPERTIES:
:TITID: QTWTIT09195
:PERSID: QTWAUT1137
:END:

生民異業。近郊制賦。以物地事。將均土法。惟乙何人。卜居¶
渭汭。臨川垂釣。未坐太公之茅。綠葉翠莖。且多子猷之竹。¶
况梢雲千畝。棲鳳五毛。豈是齊魯之桑。還同漢蜀之漆。頗¶
為潤屋。咸曰比侯。京兆救時。什一之稅奚爽。乙之無理。九¶
穀之訴何為。¶ 

<pb:NFKB_QTW_p0435-17a>

** 對懸政象法判¶ 
:PROPERTIES:
:TITID: QTWTIT09196
:PERSID: QTWAUT1137
:END:

** 　甲元日懸政象之法於闕下金吾不許云職在佐天子以平邦國萬人觀之浹日而斂¶ 
:PROPERTIES:
:TITID: QTWTIT09196
:PERSID: QTWAUT1137
:END:

百辟咸乂。六卿分職。各帥其屬。欽乃攸司。既立司馬之名。¶
亦稱祈父之任。相維彼甲。是掌邦政。率由舊典。匪曰曠官。¶
將選賢以興功。或制軍而轄禁。以忠王國。實代天工。九伐¶
蕆陳。且觀其坐作。三陽告始。克施乎赦令。將懸象魏。猶秉¶
於周禮。不忘舊章。載書於魯策。既浹日而斂。率何法乖。且¶
謀之用臧。孰云勿許。能守爾職。夏官未失於先庚。不及而¶
<pb:NFKB_QTW_p0435-17b>
言。中尉固慚於後動。¶ 

* 姚齊梧¶ 
:PROPERTIES:
:PERSID: QTWAUT1138
:END:

齊梧。貞元中自給事中除御史中丞東都留守。¶ 

** 對懸政象法判¶ 
:PROPERTIES:
:TITID: QTWTIT09197
:PERSID: QTWAUT1138
:END:

** 　甲元日懸政象之法於闕下金吾不許云職在佐天子以平邦國萬人觀之浹日而斂¶ 
:PROPERTIES:
:TITID: QTWTIT09197
:PERSID: QTWAUT1138
:END:

獻歲布德。㣥物俱新。懸法施令。眾官畢舉。是遵往躅。無昧¶
彞憲。惟甲位當司馬。職在平人。載舉舊章。不忘所守。恪言¶
新歲。爰率其徒。因天地之始和。擇官司之令典。懸之象魏。¶ 

<pb:NFKB_QTW_p0435-18a>

表一人之有法。徇以木鐸。俾萬方之知禁。將使國風所逮。¶
丕冒海隅。王化所流。率先京邑。斯乃行古之道。得今之宜。¶
進不侵官。退非越禮。奚金吾之妄糾。在古典而斯昧。無亦¶
禁衞是恤。而於職司致尤。夏官既掌邦鄙。未嘗學矣。周禮¶
盡在吾子。何所問焉。¶ 

** 對稅千畝竹判¶ 
:PROPERTIES:
:TITID: QTWTIT09198
:PERSID: QTWAUT1138
:END:

** 　乙家於渭川有竹千畝京兆府什一稅之云非九穀¶ 
:PROPERTIES:
:TITID: QTWTIT09198
:PERSID: QTWAUT1138
:END:

度田居民。因地制賦。出不過籍。汔可小康。貢之無藝。是稱¶
<pb:NFKB_QTW_p0435-18b>
大桀。相維乙也。業乃齊民。營營四時。頗聞潤屋。青青千畝。¶
自比封君。京兆以任切都城。事繁供億。主家戚里。無聞荻¶
竹之奢。比屋編氓。何擅渭川之富。俾其什一而稅。均夫播¶
植之家。事雖合權。道恐非古。必也稅同里布。征異漆林。自¶
可責以所宜。誅其入觀。(疑)九土之法。賦不同科。四人之事。¶
業乃殊等。今乃責非其有。出不以地。僕雖無似。竊亦有疑。¶ 

** 對舍嫡孫立庶子判¶ 
:PROPERTIES:
:TITID: QTWTIT09199
:PERSID: QTWAUT1138
:END:

** 　侯擇嗣舍嫡孫而立庶子或人非之曰行古之道¶ 
<pb:NFKB_QTW_p0435-19a>

:PROPERTIES:
:TITID: QTWTIT09199
:PERSID: QTWAUT1138
:END:

錫土分茅。承宗主祭。立嗣以嫡。非才則賢。若拜璧而求。則¶
佩玉寧吉。惟彼侯國。次當擇嗣。類田氏之得文。緣成愛客。¶
同無恤之在趙。不墜克家。既捨子以貽孫。何棄今而行古。¶
雖檀弓制服。知仲子之非。而唐棣與權。亦宣尼之訓。請從¶
宗計。無信或非。¶ 

¶
