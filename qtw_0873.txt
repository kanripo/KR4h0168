#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0872-19a> 
#+PROPERTY: JUAN 0873
欽定全唐文卷八百七十三¶ 

<pb:NFKB_QTW_p0873-01a>

* 陳致雍(一)¶ 

:PROPERTIES:
:PERSID: QTWAUT2495
:END:

致雍。莆田人。仕閩為太常卿。入南唐。以通禮及第。除博士。遷祕書監致仕。¶ 

** 舉故楚武王行冊不合儀事奏¶ 
:PROPERTIES:
:TITID: QTWTIT17555
:PERSID: QTWAUT2495
:END:

右。臣聞君父南面。臣子北面。七代之所不更。凡誥誓之命。使者宣行。禮未安者。故楚國武烈王諡冊命。既非在殯之時。約禮合行於廟。使升詣楹間。今之廟制。出神主於室內北壁下。使若南面統於外。神莫敢安其室。若北面宣制。是失君之位。禮云。時為大。順次之。今既非時。合受於庭。宣冊付嗣王。既君命得申。於禮甚順。謹具奏聞。¶ 

** 駮御史指揮習儀著冕服奏¶ 
:PROPERTIES:
:TITID: QTWTIT17556
:PERSID: QTWAUT2495
:END:

知班御史高焴奏。無祭南北二郊獻官合習儀。近日多恃其練達。不親行事。自今以後。仍請著冕服習儀。兼儀之禮。自古無明文。牒太常禮院知委者。右。臣得班司轉告。令獻官著冕服習儀。竊以古之習士於澤宮。以觀其容。然後得預祭。周禮。大宗伯掌大祭祀大禮。謂習禮也。欲其慎重。敬事神祗。自漢興。叔孫通列綿蕝於野。以表厥位。習儀之禮。¶ 

<pb:NFKB_QTW_p0873-02a>

其來尚矣。若以紱冕徽章。接神接神盛服。土坋之中。私相褻瀆。實為不可。伏乞且遵往式。以便服習儀。仍下尚書省指揮議定。¶ 

** 序諸衞府折衝官例奏¶ 
:PROPERTIES:
:TITID: QTWTIT17557
:PERSID: QTWAUT2495
:END:

准中書刺問。諸衞所管有上中下府折衝府都尉。何為上中下府。謂十二衞管天下兵在外者。有五百七十五府。每府以人數分為上中下等。各分隸在十二衞。只如左右衞有武成武安等五十府。十府有折衝都尉各一員。有左右果毅都尉各一員。若除官。則以其名額通稱曰某衞某府都尉。其餘即可知也。¶ 

** 雅樂奏¶ 
:PROPERTIES:
:TITID: QTWTIT17558
:PERSID: QTWAUT2495
:END:

臣塵忝曲臺之司。謬(闕)典禮之政。愧其不才。敢謂曠職。臣見太樂署教習。奏其章句。播之管絃。迨二十餘年。每陳設殿庭。宮懸之樂。只用祭昊天郊禮。出入管和均調奏之。諒其褻瀆上元。塗民耳目。謂臣不知矣。近見勾當太樂署曹令虔報。臣今月十八日入德昌宮。與禮部侍郎徐鉉偕來。聽樂非殿庭讌樂也。陛下臨軒。合用逐月均調。讌㣥臣合用姑洗蕤賓二調。歌湛露鹿鳴等章。冊后日會讌則合奏¶ 
<pb:NFKB_QTW_p0873-03a>
正和之樂。以夷則之調。餘皆用時月之律。且知音審聲。此事尤難。若撰樂章。曲折相中。合其聲調。盡善盡美。且乞喚曹令。問臨軒讌會樂作何聲調。新譜與周詩雅句同否。試奏其樂。復歌其歌詩上下抗墜。曲折和否。¶ 

** 太廟柱壞奏¶ 
:PROPERTIES:
:TITID: QTWTIT17559
:PERSID: QTWAUT2495
:END:

臣見太廟署申。十月二十七日夜。元宗室鳴震。及晨撿行。柱礎破裂四片。棟宇如故。再撿行與前狀同者。臣竊見中夏以來。水潦浸溢。垣牆倒壞。陛下動明發之懷。羌親賢修奉。(疑)此則又以見陛下虔奉祖宗。非謂簡慢祭祀。今廟室鳴震。柱石破裂。陛下宜遵恭儉之風。克守純固之業。將垂鑒誡。畏敬神靈。¶ 

** 上音律疏¶ 
:PROPERTIES:
:TITID: QTWTIT17560
:PERSID: QTWAUT2495
:END:

臣聞羽籥干戚。所以調八風也。金石絲竹。所以正五音也。古先哲王。致人神協和。彞倫攸叙者。鮮不由之。高皇帝再造丕基。顯登大寶。修三代之禮。正八佾之儀。未及下章。遽命置舞童。令樂師導之以節奏。教之以升降。特備大禮。於今二十年矣。近者兵戎來侵。王師出討。言便宜者。或以舞童食積年之儲。為無用之具。請並充用士伍。以從討伐。此¶ 
<pb:NFKB_QTW_p0873-04a>
皆臺隸之言。非聖賢之教也。禮樂者。國之本。安可無之。而又或衣冠之子。或韋布之人。荷戈㦸以禦戎。執鼓旗而捍寇。非其能也。具其數不過百十人而已。加之以教習積年成功。一旦棄之。後無傳者。存之未必減太倉之粟。廢之豈益國家之師哉。臣竊惜之。仲尼曰。爾愛其羊。我愛其禮。蓋亦此也。伏惟皇帝陛下酌聖王之盛典。特降聰明(下闕)¶ 

** 劾中書不許旌表吉州孝子瞿處圭等疏¶ 
:PROPERTIES:
:TITID: QTWTIT17561
:PERSID: QTWAUT2495
:END:

臣竊聞中書商量。不許旌表吉州孝子瞿處圭等門閭事。伏以上古之時。人民淳素。故可無為而治。三季澆薄無常行。或可激勸而成。則旌表門閭。是其旨也。中書舍人張緯。不知大體。屢興僻論。以為鄉閭之民。苟避徭役。旌表則遞相倣傚。止塞則永絕其源。此茸吏無識者之所譚。非大臣佐天子興教化之良術也。且有(闕)來孝義著聞者絕鮮。陛下之德所感。相繼有廬墓者三人。而不以為人化所滋。翻慮其遞相倣傚。若相率為賊。則實害於時。相倣行孝。又何傷於政。懲惡本欲人懼。賞善本欲人勸。倘遞相倣傚。則是陛下敦勸之有騐也。如不倣傚。又用旌表何為。今朝野之間。不義不孝者。何嘗不有。風俗若此。正是陛下急於敦勸¶ 
<pb:NFKB_QTW_p0873-05a>
之秋。或小吏出此無稽之言。猶大臣必須懲絕。況居清切之司。當顧問之地。首創斯議。謬莫甚焉。噫為人臣子者。上有君。下有親。何思沮人之為孝。夫王政之基。無先於學。人倫之本。莫大於孝。去年停貢舉。已沮陛下教人之為學。此時於激勸。又沮陛下教人之行孝。將順其美。一何疎哉。伏惟皇帝陛下至德感於上元。廣愛刑於四海。邪見詭說。必不能上惑聰明。臣雖不才。而所務者大。所思者遠。恐或有一可之言。是以不敢不奏。¶ 

** 定皇太妃居弟喪儀狀¶ 
:PROPERTIES:
:TITID: QTWTIT17562
:PERSID: QTWAUT2495
:END:

昭愛宮牒。請定皇太妃居弟改匡智喪事。左右准禮。以尊厭絕私親之服。皇太妃弟體君為尊。不敢服旁親之服。而況私親乎。請臨喪則素服。入宮則否。假內請准式。謹狀。¶ 

** 奏蕃國使朝見儀狀¶ 
:PROPERTIES:
:TITID: QTWTIT17563
:PERSID: QTWAUT2495
:END:

右。伏以九州之外。蕃國來朝。正朔之統不加。賓客之儀有異。周禮有大行人小行人之職。而總其屬。即今鴻臚四方館之任也。今月十三日。占城國獻馴象使朝對。列方物為庭實。所司引進。按皇唐六典及開元禮禮閤新儀。合中書侍郎詣殿西取表升奏。置於香案。侍中升殿。承旨宣曰。朕¶ 
<pb:NFKB_QTW_p0873-06a>
其受之。蕃使再拜以退。禮部尚書出奏其國所貢方物。未審付所司。侍中承旨又宣曰。制可。然後引方物付所司。今未見其儀狀。請下禮部指揮。自今以後。以遵常式。臣職忝禮司。合具奏舉。¶ 

** 議廢淫祀狀¶ 
:PROPERTIES:
:TITID: QTWTIT17564
:PERSID: QTWAUT2495
:END:

准中書省劄檢。諸州城隍神封為公侯。合行典禮。載詳其事。甚黷彞倫。且城隍之神。實土地之祗。光壽州奏封其祠。甚違典制。皇朝令式。不載前文。且五嶽視三公。四瀆視諸侯。在其地得祀禮。其餘有功於民則祀之。若城隍神無封侯之禮。實見亂於秩宗。等威嶽瀆。臣竊恐諸道州郡。志欲奏請。寖以成俗。淫祀之起。猶茲漸矣。伏惟皇帝陛下纂業以來。今八載。三才允治。六事孔修。革故鼎新。必循於往制。由中及外。咸仰於聖謨。凡降渥恩。在乎名實。其壽州已行封冊。不敢更請改移。或諸道重有奏論。即合永行止絕。¶ 

** 奏制冠狀¶ 
:PROPERTIES:
:TITID: QTWTIT17565
:PERSID: QTWAUT2495
:END:

臣聞士有衣冠不正。朋友之過。何况天子被衮執圭。儀刑萬國。有不中度者。曷以表於式敬。臣見法服內有通天冠及中單衣內方心曲領。俱不合制度。通天冠三代不聞其¶ 
<pb:NFKB_QTW_p0873-07a>
說。秦有之。漢因之。降及魏晉。迄於隋唐。元正冬至朝會皆服之。降於衮冕一等。相承只以黑介幘上附十二蟬。如一鷸耳。臣又聞禮失求之於野。臣今擬喚畫工。尋歷代輿服志中。且造進呈。自餘諸王服遠游冠。相次改制。¶ 

** 議御史戴豸冠狀¶ 
:PROPERTIES:
:TITID: QTWTIT17566
:PERSID: QTWAUT2495
:END:

凡冠者。彰別威儀。端委形貌。或簪白筆。或眊貂。或戴豸以觸邪。或竪鶡以表武。各因厥職。盡有其名。修撰高遠所奏。甚協舊章。其冠先已奏聞。製造指揮訖。¶ 

** 奏排龍墀班狀¶ 
:PROPERTIES:
:TITID: QTWTIT17567
:PERSID: QTWAUT2495
:END:

右。臣聞名位不同。禮亦異數。尊卑之秩。朝廷有儀。其有未正者。臣忝禮司。豈敢久而緘默。累據通事舍人紀德柔等連狀奏論。以其序立。從前只綴北省供奉班末。尋為知御史高越奏改通事舍人班位。即日無序立之地。臣竊詳高越當時所奏。末云北省無龍墀班。是使通事舍人以卑處尊之上。甚得不便。竊以中書門下兩省。近侍之官。所以佐天子而規大政。從容禁中。左右獻替。其或入閤分佐龍墀之上。以宰相分立押班。即今北省侍之制也。於中品秩各不相敵者。立位亦一一不相屬。自殿陛以南分左右省。及¶ 
<pb:NFKB_QTW_p0873-08a>
御史中丞殿中侍御史前後差次為位。通事舍人既是中書門下官屬。居贊導之職。亦只於北省供奉班末龍尾道下分作兩行為位。其南省既各不相統。本以尚書六官為首。自沙池橫街以南為位。伏乞皇帝陛下准所奏。遵皇朝舊式。每過前殿朝日。依此排立。仍從班司指揮。紀德柔等過沙池以背稍退後分左右為位。所冀尊卑有序。禮度無差。謹具奏聞。¶ 

** 奏皇太弟不合立班狀¶ 
:PROPERTIES:
:TITID: QTWTIT17568
:PERSID: QTWAUT2495
:END:

右。臣伏見每遇朝會。皇太弟與文武兩班橫行齊拜。未合朝儀。伏以儲后位尊。㣥僚禮絕。奏樂納陛。鳴鐃出宮。升降之儀。明著禮令。按開元禮。班定後皆師保遵從。入拜丹墀。退自路門。然後兩班齊拜。臣職忝禮司。合具奏聞。¶ 

** 奏金吾班位狀¶ 
:PROPERTIES:
:TITID: QTWTIT17569
:PERSID: QTWAUT2495
:END:

臣聞禮云。行則折旋中規。周旋中矩。凡百卿士。預於朝謁。鳴佩就列。奏樂入班。升降之容。不宜遽速。每見金吾將軍奏平安之時。徑道驟趨。且殿庭之儀。與軍中之禮不同。今請隨班入對。揖位立。然後寬翔步直上龍墀。奏訖折旋而行。卻歸本位。候退班隨金吾仗出。今冊國后排仗日。便依¶ 
<pb:NFKB_QTW_p0873-09a>
此習儀。¶ 

** 奏舉翰林學士不合常朝預班序并知貢日不攝祭狀¶ 
:PROPERTIES:
:TITID: QTWTIT17570
:PERSID: QTWAUT2495
:END:

侍御史知班高焴奏云。翰林學士不合常朝預班序。并郊廟攝祭三公行事。及請假直具奏聞。不具假牒臺省。右。伏詳皇唐故實。沿革前儀。文官兼翰林學士。武官兼禁官。皆位居內署。職近中嚴。外朝拘班。曾不預列。其或正至大仗大饗燕及纂嚴大禮。服朝服與諸司郎官知制誥例為位。其或官高者在職事官之上。或假故直具奏聞。學士院使牒御史臺知委郊廟攝祭。准寶歷年勅。應翰林學士及知貢舉在朝參限內並不差。謹具如前。¶ 

** 奏繖扇制度狀¶ 
:PROPERTIES:
:TITID: QTWTIT17571
:PERSID: QTWAUT2495
:END:

今檢樂令。繖有四角方者。有六角八角者。乘輿中宮紫繖。皇太子亦然。一品以下青。又繖有方者圓者偏者。偏者圓不正之貌。不謂無所從來。恐偏字誤書編字。非編雉之為具。乘輿中宮仗內亦偏扇。王妃亦有偏扇。一品以下無雉編扇。¶ 

** 祖宗配郊位議¶ 
:PROPERTIES:
:TITID: QTWTIT17572
:PERSID: QTWAUT2495
:END:

<pb:NFKB_QTW_p0873-10a>

臣伏聞禘郊祖宗配食之文。其來有秩。以遠祖而配者。則始封之君是也。若皇唐奉太祖景皇帝冬至配圜丘夏至配方丘。法周人郊后稷之義也。以近祖而配者。受命之君是也。若高祖神堯皇帝孟春配祈穀。法周人祖文王之義也。太宗文皇帝孟夏配雩祀。法周人宗武王之義也。國家憲章三代。專配郊丘。得禮之正也。自開元中不用太祖景皇帝配天地。以高祖神堯皇帝配天地。謂高祖受命之君。有天下不因於景皇帝。至永泰元年。太常博士獨孤及議云。太祖景皇帝於柱國之任。翼周弼魏。肇啟皇業。逮封於唐。高祖因之。以有天下之號。天之所命也。亦猶周后稷始封之祖。若廢配天地。是太祖之廟毀也。二年。禮儀使杜鴻漸與獨孤及議同。自是相承復依武德貞觀故事。不用開元禮文。我烈祖再造區宇。建七世之廟。奉高祖居昭穆之上。景皇帝不在太祖之位。故以高祖配天地。太宗配雩祀。所以配雩祀者。蓋興復以來。未暇祈穀之祭故也。竊以高皇帝廟號烈祖。功格上元。居百世以不遷。繼中興而垂統。禮合躋升之義。位崇昭配之文。修撰高遠所奏。未協舊章。然則國朝大祀。歲只有三。若上遷太宗文皇帝配皇地祗。¶ 

<pb:NFKB_QTW_p0873-11a>

是祖宗皇帝之功有差。父子之倫不叙。子雖齊聖。不先父食。周人所以郊祀后稷。宗祀文王。以后稷為天地之主。文王避祖之位。今或依奏。以太祖配皇地祗。則於禮無謂。未若建孟春祗穀一祭。以太宗從下佐食。然可奉烈祖高皇帝孟夏配雩祀。使尊祖之禮得申。免齊聖之食有黷。考古沿酌。庶協執中。伏請更下尚書省衆官定議。¶ 

** 衞匡適男入學議¶ 
:PROPERTIES:
:TITID: QTWTIT17573
:PERSID: QTWAUT2495
:END:

樞密院刺問。壽州都院官衞匡適男乞入國子監修習。奉御批。如此之人得否。下禮院檢上。按樂經。國學以教世子及王子公卿大夫元士之子。謂之國學。俾有道德者而教焉。道德者。今之國子博士掌教文武官三品已上及國公子孫從三品已上曾孫為國子監生者。太學博士教文武五品已上及郡縣公子孫從三品曾孫為太學生者。四門博士教文武七品已上及侯伯子男子為四門學生及庶人子升俊士為之也。國子監太學也。四門小學也。今太學四門學算學。皆國子監領焉。四門俊士。禮記王制論秀士升之司徒曰選士。司徒論選士之秀者而升之於學曰俊士。及按周禮。司徒地官卿也。其屬有鄉大夫。知鄉人之賢¶ 
<pb:NFKB_QTW_p0873-12a>
能德行道藝以賓敬之。三年大比考。與之行鄉飲酒禮。升諸司徒。司徒以賢能之書貢於王。即今隨貢吏上於尚書。擢於禮部。乃可入官也。其有未登者。入四門為俊士也。司徒地官卿。今戶部尚書也。准長壽年勅。諸府貢舉人皆戶部引進。其衞匡適男既無品廕。即合應鄉舉拔其秀異。或未登禮部試。即入四門學。准皇唐令。皆尚書省補。別載學令條例。¶ 

** 大儺議¶ 
:PROPERTIES:
:TITID: QTWTIT17574
:PERSID: QTWAUT2495
:END:

某日磔雞於宮門。及國東南西北城四門。每門用雄雞一隻磔懸。又於國門西方設牲用少牢。告祭太陰神曰。維年月日。嗣天子遣太祝臣某。昭告於太陰之神。元冬已謝。青陽馭節。惟神屏除凶癘。無有後艱。謹以清酌敬薦於神。尚饗。祭畢。黃門小童年十二歲十三歲以下一百二十人。雜畫衣假熊羆等面。執鞭仗火炬等。分為六隊。隊師二員執仗鼓。四員持鉦。用桃皮篳篥笛一部。隊師一員。黃金四目。元衣朱裳。揚戈執㦸。押侲童立於前殿。隊師指呼十二神名畢。鼓譟入諸宮室。遍逐疫。從西門出。以火授騎士。傳炬疾馳。投火於西門外水次而還。有司設桃梗鬱壘。禮畢。臣¶ 
<pb:NFKB_QTW_p0873-13a>
致雍謹按周禮。方相氏掌蒙熊皮。黃金四目。元衣朱裳。執戈揚盾。帥百隸而時儺。以索室驅疫。儺卻也。卻逐疫癘凶惡。夫陰陽之氣。不即時退。癘鬼隨而為人作禍。月令。季春命國儺。謂陰氣至不止。害將及人。故儺陰氣。仲秋天子乃儺。陽氣不衰。亦將害人。故儺陽氣。陽君也。臣無儺君之道。故稱天子。此二儺。皆為陰陽氣不退。故國家以禮儺之。季冬命有司大儺。強陰用事。癘鬼隨出害人。故作逐癘之方相。猶倣想也。倣想畏怕之貌也。司馬彪續漢書禮儀志云。先臘一日大儺。謂之逐疫。中黃門年十二以下百二十人為侲子。赤幡皁裳。方相氏引逐禁中。帝御前殿。黃門侲子唱和呼十二神。鼓譟炬火。逐疫出端門。五營騎士傳火。棄洛水中。設桃梗鬱壘。出土牛於丑地。以送寒氣。隋志云。北齊晦季冬日逐疫。禁中鼓譟出。分六道出郭門。今禮皆從而行之。執事十二執鞭何。鳴鞭所以警怛疫癘。使之去也。十二者。從天之大數。謂之侲子何。西京賦云。侲童程材。薛綜註云。侲善也。選其銳捷之善者。故云侲子。用太卜太巫師何。儺者扶陽遣陰。太卜主陰陽之事故也。周禮。男巫掌冬堂贈。無方無算。鄭云。逐疫贈送不祥。巫與神通言。送使¶ 
<pb:NFKB_QTW_p0873-14a>
東西遠近。無常節也。月令。季春命國儺。九門磔禳。以畢春氣。磔犬於九門。犬屬金。所以抑金扶水。畢成春功。東門盛德所在。無所禳也。又季冬命有司大儺旁磔。謂遍十二門也。亦是扶陽抑金助木也。隋志。春季磔牲宮門及四城門。冬季大儺亦如之。其牲每門用羝羊及雄雞一。今禮不用。但磔雞。雞屬酉。為舍磔之。所以助殺陰也。九門是何門。九門謂皋庫雉應路是五也。國門六也。近郊門七也。遠郊門八也。關門九也。磔謂取白犬磔破其腹。磔猶張也。謂披張其犬於九門也。禳告四方之神。止其災癘。犬屬金。金剋木。所以抑金扶木。畢成春功。東方三門不磔者。春位不殺。且盛德所在。無所禳也。¶ 

** 禡牙祭議¶ 
:PROPERTIES:
:TITID: QTWTIT17575
:PERSID: QTWAUT2495
:END:

准樞密院牒。去年遣李金全統軍太常寺。定有禡牙之祭。今遣親王出征。禡牙之祭。儀式如何。右。檢歷代遣將出征。漢高祖為王時。設壇拜韓信為大將軍。東出陳倉。收畧秦地。魏遣將軍授鉞。北齊遣將告廟。授將軍鼓旗。帝親付鉞。後周遣將。太祝以羊告所過名山川。明帝遣大司馬賀蘭詳討吐谷渾。帝告太廟付鉞。如北齊禮。隋皇太子親征及¶ 
<pb:NFKB_QTW_p0873-15a>
遣大將軍。以豭豚鼓皆告太廟。及宜於社。二十年。又遣晉王北伐突厥。次兵河上。禡祭軒轅皇帝。以太牢制幣陳甲兵。行三獻禮。迨及皇唐之制。天子車駕行幸及親征。遣有司類宜造禡。如開元之禮。今檢開元禮。無親王出征禡祭之儀。㳂革歷代。皇唐所遵法者。以開元禮令式為定。數內李筌太白陰經雖載將軍禡牙。實非典故。又禮記王制云。天子將出征。類乎上帝。宜乎社。造乎禰。禡於所征之地。謂師祭。於其地而祭之。本其經義。實天子禡祭。告於上帝。以軒轅皇帝配。諸侯無祭天帝之文。若行禡祭。即合祝文稱天子告於上帝。今閫外之事。將軍專行。天無二統。禡祭但所過山川。作統軍元帥祭文。¶ 

** 奏郊丘從祀五方帝獻官不合拜議¶ 
:PROPERTIES:
:TITID: QTWTIT17576
:PERSID: QTWAUT2495
:END:

竊見圜丘方澤大祭五方從祀。獻官已下奠獻皆拜。況五帝者。是昊天之佐。為尊所厭。不合兼尊於昊天。壇陛雖有降等。而拜敬不踰於上。在昔先儒亦曾議定。伏乞宣下。許依開元禮施行。¶ 

** 正大姑小姑山神像議¶ 
:PROPERTIES:
:TITID: QTWTIT17577
:PERSID: QTWAUT2495
:END:

准祠部牒。據彭澤鎮申。大姑小姑。乞改神儀者。大孤山。釋¶ 
<pb:NFKB_QTW_p0873-16a>
山云。獨山曰蜀。蜀孤也。今下民訛言。穿鑿浮偽。作為淫祠。何所尚哉。必也正名。於義安取。且山川之神。博施於民。有功則祀之。其或名山大川。能興雲雨。水旱雩禜。於斯不替。其可廢哉。彭澤鎮所申改正。甚為允當。中所安排神儀部伍。典式不載。但依常式去婦人位。立山神廟貌。¶ 

** 乞宣所司製造繡袍櫜鞬議¶ 
:PROPERTIES:
:TITID: QTWTIT17578
:PERSID: QTWAUT2495
:END:

右。臣准開元禮。凡遇正至大朝及臨軒冊大臣。皇帝衮冕服。文武常參官服。金吾左右將軍隨仗入奉乎安。合具戎服。被辟邪繡文袍。綘帕櫜鞬。況百僚具服。八音在庭。羽衞盛陳。禮容異備。獨有金吾將軍。只以常服依望入閣班列。於禮未安。伏乞宣下所司。指揮製造繡袍櫜鞬二副。逼立大仗日依儀施行。伏聽進旨。¶ 

** 駮郊祀五人帝不合用匏爵議¶ 
:PROPERTIES:
:TITID: QTWTIT17579
:PERSID: QTWAUT2495
:END:

右。竊見圜丘配帝從祀。相承酌獻只用匏爵。且五人帝者。人鬼之神。昊天帝者。天神之神。先王所以立法示民。禮有異數。匏太各用。文質有倫。禮云。器用陶匏。天地之性也。豈以匏爵貢獻人鬼。又用之飲福。甚相褻瀆。深所未安。臣今欲止開元禮施行。¶ 

<pb:NFKB_QTW_p0873-17a>

** 臨軒冊封楚王不合執鎮圭議¶ 
:PROPERTIES:
:TITID: QTWTIT17580
:PERSID: QTWAUT2495
:END:

臣今月日早臨軒發冊儀注。先朝廷相承。皇帝臨軒衮冕服。皆殿中監進鎮圭。蓋是誤行。曾未沿革。伏以執圭者所以尊事上帝。嚴敬祖宗。若大朝會及臨軒冊封公王。惟端拱凝旒而已。臣遍稽往籍。無臨軒執圭之文。其有不可削去者。先王舊典明矣。已指揮所司。准議施行。¶ 

** 定虞祭議¶ 
:PROPERTIES:
:TITID: QTWTIT17581
:PERSID: QTWAUT2495
:END:

右。臣聞古之諸侯。五月而葬。同盟至故也。七月卒哭。自葬反哭。及虞祔成事。禮用七祭。其間相去一十二日始畢。今檢開元禮引舊儀。自漢以降。王侯同用士禮。踰月而葬。三月而卒哭。祭用三虞。其來久矣。今之諸侯。地非專統。禮無同盟。畢數之文。已革前載。今月十三日慶王葬及虞。合用三祭。伏請准皇唐開元禮施行。謹具奏聞。¶ 

** 婚禮壻見外舅姑儀議¶ 
:PROPERTIES:
:TITID: QTWTIT17582
:PERSID: QTWAUT2495
:END:

准禮部牒。議皇子儲君太保見外舅姑餉物。按開元禮。壻若不親迎女氏。壻往見。主人於內門之外拜迎。必見之。謂壻姻禮成。敬之道也。內門之外。親統於內也。若外舅外姑既(闕)女家因壻婦告廟。以榮得禮也。其上先靈銀器衣段。¶ 

<pb:NFKB_QTW_p0873-18a>

典禮無文。事須具回牒。¶ 

** 喪冠議¶ 
:PROPERTIES:
:TITID: QTWTIT17583
:PERSID: QTWAUT2495
:END:

禮云。喪冠不緌。練冠亦不緌。去冠之飾。不全吉也。雖練冠亦用練。白布為縞冠。乃衞文公大布之冠。今大祥踰月。吉祭之冠。冠武亦用細布。左辟積而厭。辟積類梁之上也。¶ 

