#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_-1358-2-> 
#+PROPERTY: JUAN 0135
欽定全唐文卷一百三十五¶ 

<pb:NFKB_QTW_p0135-01a>

* 孫伏伽¶ 
:PROPERTIES:
:PERSID: QTWAUT0108
:END:

伏伽。貝州武城人。隋大業末自大理寺史累補萬年縣法¶
曹。武德初上書高祖。擢治書侍御史。太宗即位。賜爵樂安¶
縣男。轉民部侍郎。拜大理卿。出為陝州刺史。顯慶三年卒。¶ 

** 諫大赦後遷配王世充竇建德黨與表¶ 
:PROPERTIES:
:TITID: QTWTIT04005
:PERSID: QTWAUT0108
:END:

臣聞王言無戲。自古格言。去食存信。傳諸舊典。故書云。爾¶
無不信。朕不食言。又論語云。一言出口。駟不及舌。以此而¶
論。言之出口。不可不慎。伏惟陛下光臨區宇。覆育㣥生。率¶
<pb:NFKB_QTW_p0135-01b>
土之濱。誰非臣妾。絲綸一發。取信萬方。使聞之者不疑。見¶
之者無惑。陛下今月二日發雲雨之制。光被黔黎。無所閒¶
然。公私蒙賴。既云常赦不免者皆赦除之。此非直赦其有¶
罪。亦是與天下斷當。許其更新。以此言之。但是赦後。即便¶
無事。因何王世充及建德部下。赦後始欲遷之。此是陛下¶
自違本心。欲遣下人若為取則。若欲子細推尋。逆城之內。¶
誰無罪者。故書云。殲厥渠魁。脅從罔治。若論渠魁。充等為¶
首。渠魁尚免。脅從何辜。且古人云。跖狗吠堯。蓋非其主。在¶
東都城內及建德部下。乃有與陛下積小故舊。編髮友朋。¶ 

<pb:NFKB_QTW_p0135-02a>

猶尚有人敗後始至者。此等豈忘陛下。皆云被壅故也。以¶
此言之。自外疎者。竊謂無罪。又書云。非知之艱。行之惟艱。¶
上古以來。何代無君。所以祗稱堯舜之善者何也。直由為¶
天子者實難。善名難得故也。往者天下未平。威權須應機¶
而作。今四方既定。設法須與人共之。但法者。陛下自作之。¶
還須自守之。使天下百姓。信而畏之。今自為無信。欲遣兆¶
人若為信畏哉。故書云。無偏無黨。王道蕩蕩。無黨無偏。王¶
道平平。賞罰之行。達乎貴賤。聖人制法。無限親疎。如臣愚¶
<pb:NFKB_QTW_p0135-02b>
見。世充建德下偽官經赦合免責情欲遷配者。請並放之。¶
則天下幸甚。¶ 

** 諫馬射表¶ 
:PROPERTIES:
:TITID: QTWTIT04006
:PERSID: QTWAUT0108
:END:

臣聞千金之子。坐不垂堂。百金之子。立不倚衡。以此言之。¶
天下之主。不可履險乘危明矣。臣又聞天子之居也。則禁¶
衞九重。其動也。則出警入蹕。此非極尊其居處。乃為社稷¶
生靈之大計耳。故古人云。一人有慶。兆人賴之。臣竊聞陛¶
下猶自走馬射帖。娛樂近臣。此乃無禁乘危。竊為陛下有¶
所不取也。何者。一則非光史冊。二則未足顯揚。又非所以¶
遵養聖躬。亦不可以垂範後代。此祗是少年諸王之所務。¶ 

<pb:NFKB_QTW_p0135-03a>

豈得既為天子。今日猶行之乎。陛下雖欲自輕。其奈社稷¶
天下何。如臣愚見。竊謂不可。¶ 

** 陳三事䟽¶ 
:PROPERTIES:
:TITID: QTWTIT04007
:PERSID: QTWAUT0108
:END:

臣聞天子有諍臣。雖無道。不失其天下。父有諍子。雖無道。¶
不陷於不義。故云子不可以不諍於父。臣不可以不諍於¶
君。以此言之。臣之事君。猶子之事父故也。隋後主所以失¶
天下者何也。止為不聞其過。當時非無直言之士。由君不¶
受諫。自謂德盛唐堯。功高夏禹。窮侈極慾。以恣其心。天下¶
<pb:NFKB_QTW_p0135-03b>
之士。肝腦塗地。戶口滅耗。盜賊日滋。而不覺知者。皆由朝¶
臣不敢告之也。向使修嚴父之法。開直言之路。選賢任能。¶
賞罰得中。人人樂業。誰能搖動者乎。所以前朝好為變更。¶
不師古訓者。止為天誘其咎。將以開今聖唐也。陛下龍舉¶
晉陽。天下響應。計不旋踵。大位遂隆。陛下勿以唐得天下¶
之易。不知隋失之不難也。陛下貴為天子。富有天下。動則¶
左史書之。言則右史書之。既為竹帛所拘。何可恣情不慎。¶
凡有蒐狩。須順四時。既代天理。安得非時妄動。陛下二十¶
日龍飛。二十一日有獻鷂鶵者。此乃前朝之弊風。少年之¶
事務。何忽今日行之。又聞相國參軍事盧牟子獻琵琶。長¶ 
<pb:NFKB_QTW_p0135-04a>
安縣丞張安道獻弓箭。頻蒙賞勞。但普天之下。莫非王土。¶
率土之濱。莫非王臣。陛下必有所欲。何求而不得。陛下所¶
少者豈此物哉。願陛下察臣愚忠。則天下幸甚。¶ 

其二¶ 

百戲散樂。本非正聲。有隋之末。大見崇用。此謂淫風。不可¶
不改。近者太常官司於人閒借婦女裙襦五百餘具。以充¶
散妓之服。云擬五月五日於元武門遊戲。臣竊思審。實損¶
皇猷。亦非貽厥孫謀。為後代法也。故書云。無以小怨為無¶
傷而弗去。恐從小至於大故也。論語云。放鄭聲。遠佞人。又¶
<pb:NFKB_QTW_p0135-04b>
云。樂則韶舞。以此言之。散妓定非功成之樂也。如臣愚見。¶
請並廢之。則天下不勝幸甚。¶ 

其三¶ 

臣聞性相近而習相遠。以其所好相染也。故書云。與治同¶
道罔弗興。與亂同事罔弗亡。以此言之。興亂斯在。所與皇¶
太子及諸王等左右㣥僚。不可不擇而任之也。如臣愚見。¶
但是無義之人。及先來無賴。家門不能邕睦。及好奢華馳¶
獵馭射。專作慢遊狗馬聲色歌舞之人。不得使親而近之¶
也。此等止可悅耳目。備驅馳。至於拾遺補闕。決不能為也。¶ 

<pb:NFKB_QTW_p0135-05a>

臣歷窺往古。下觀近代。至於子孫不孝。兄弟離閒。莫不為¶
左右亂之也。願陛下妙選賢才。以為皇太子僚友。如此。即¶
克隆磐石。永固維城矣。¶ 

* 朱子奢¶ 
:PROPERTIES:
:PERSID: QTWAUT0109
:END:

子奢。蘇州吳人。隋大業中直秘書學士。武德四年授國子¶
助教。貞觀朝官諫議大夫宏文館學士。遷國子司業。十五¶
年卒。¶ 

** 請封禪表¶ 
:PROPERTIES:
:TITID: QTWTIT04008
:PERSID: QTWAUT0109
:END:
¶
<pb:NFKB_QTW_p0135-05b>

臣聞天地之大德曰生。遂其生者元后。聖人之大寶曰位。¶
固其位者上元。豈可不對越壇場。欽若穹昊。雖復舜格文¶
祖。周變商俗。體淳德而揖讓。濟澆道於干戈。步驟之迹以¶
殊。損益之功斯異。誠有之矣。至於詔蹕梁父。張樂介邱。增¶
類帝之封。典射牛之禮。考績禋燎。繼蹤韶夏。豈殊道也。¶ 

** 諫將殺櫟陽尉魏禮臣表¶ 
:PROPERTIES:
:TITID: QTWTIT04009
:PERSID: QTWAUT0109
:END:

臣伏見櫟陽縣尉魏禮臣。為斷河池縣令崔文康事失情。¶
奉勅解任。禮臣不伏。詣堂上表。稱御史阿曲。請更推問。若¶
一事有虛。乞戮都市。大理奉勅。更為勘當。今大理奏禮臣¶
枉御史不阿。勅令依其折辯。賜以極法。伏尋禮臣斷事乖¶ 
<pb:NFKB_QTW_p0135-06a>
僻。止合解免。不知甘罪吞聲。更復上聞天聽。恩勅重問虛¶
實。乃確執不移。論其愚蔽。朝野同忿。然陛下君臨萬㝢。子¶
愛蒼生。一無失所。載懷夕惕。矜愚泣罪。帝王盛事。至如禮¶
臣橫訴。止當上表不實。律有明條。今便賜以極刑。恐傷過¶
重。且死者不可復生。斷者不可重續。縱欲思諐改謬。安可¶
得乎。所以矜獄念刑。歷代斯重。又聞禮臣母氏。年齒極高。¶
餘生垂迫。前途無幾。一旦逢此。情何可言。伏惟陛下日昃¶
忘勞。申理冤屈。所以四方士庶。咸湊闕庭。今欲遂殺禮臣。¶
悠悠之徒。惟言禮臣上表被誅。不知愚昧獲死。後有欲自¶
<pb:NFKB_QTW_p0135-06b>
理者。必懷此懼。恐容納之道。或有所虧。謹以奏聞。伏聽勅¶
旨。¶ 

** 諫欲觀起居紀錄表¶ 
:PROPERTIES:
:TITID: QTWTIT04010
:PERSID: QTWAUT0109
:END:

臣子奢言。今月十六日。陛下出聖旨。發德音。以起居紀錄。¶
書帝王臧否。前代但藏之史官。人主不見。今欲親自觀覽。¶
用知得失。愚以為聖德在躬。舉無過事。史官所述。義歸盡¶
善。陛下獨覽起居。於事無失。若以此法傳示子孫。竊有未¶
喻。大唐雖七百之祚。天命無改。至於曾元巳後。或非上智。¶
但中主庸君。飾非護短。見時史直辭。極陳善惡。未必省躬¶ 
<pb:NFKB_QTW_p0135-07a>
罪巳。唯當致怨史官。但君上尊嚴。臣下卑賤。有一於此。何¶
地逃刑。既不能效朱雲廷折。董狐無隱。排霜觸電。無顧死¶
亡。唯應希風順旨。全身遠害。悠悠千載。何以聞乎。所以前¶
代不觀。蓋為此也。其或有未允。謹以奏聞。伏待刑憲。¶ 

** 立廟議¶ 
:PROPERTIES:
:TITID: QTWTIT04011
:PERSID: QTWAUT0109
:END:

臣謹按漢丞相韋元成奏立五廟。諸侯同五。劉子駿議開¶
七祖。邦君降二。鄭司農踵元成之轍。王子雍揚國師之波。¶
分塗並驅。各相師祖。咸翫其所習。好同惡異。遂令歷代祧¶
祀。多少參差。優劣去取。曾無畫一。傳稱名位不同。禮亦異¶
<pb:NFKB_QTW_p0135-07b>
數。易云。卑高以陳。貴賤位矣。豈非別嫌疑。慎微遠。防陵僭。¶
尊君卑佐。升降無舛。所貴禮者。義在茲乎。若使天子諸侯。¶
俱立五廟。便是賤可以同貴。臣可以濫主。名器無準。冠屨¶
同歸。禮亦異數。義將安設。戴記又稱。禮有以多為貴者。天¶
子七廟。諸侯五廟。纔與子男相埒。以多為貴。何所表乎。愚¶
以為諸侯立高祖以下。并太祖五廟。一國之貴也。天子立¶
高祖以上。并太祖七廟。四海之尊也。降殺以兩。禮之正焉。¶
前史所謂德厚者流光。德薄者流卑。此其義也。伏惟聖祖¶
在天。山陵有日。祔祖嚴配。大事在斯。宜依七廟。用崇大禮。¶ 

<pb:NFKB_QTW_p0135-08a>

若親盡之外。有王業之所基者。如殷之元王。周之后稷。尊¶
為始祖。儻無其例。請三昭三穆。各置神主。太祖一室。考而¶
虛位。將待七百之祚。遞遷方處。庶上依晉宋。傍愜人情。¶ 

** 昭仁寺碑銘(并序)¶ 

:PROPERTIES:
:TITID: QTWTIT04012
:PERSID: QTWAUT0109
:END:

大哉乾元。寒暑違而成歲。赫矣上聖。禪代乘而為道。斯則¶
淳源既往。弧矢開戡翦之利。天下為公。揖讓盛皇王之業。¶
是知聖無自我。不背時以成務。仁惟濟物。乃當流而義行。¶
<pb:NFKB_QTW_p0135-08b>
豈好異哉。蓋因世而已矣。若乃執契提象。繼天理物。張八¶
極。叶五緯。坐元扈。遊翠媯。受昭華而錫天佩。觀榮河而巡¶
溫洛。補石於媧皇之世。奠山於文命之初。殊質文於車服。¶
改正朔於寅丑。順天地而財成。奄㝢縣而光宅。斯固神宗¶
與汜水一致。文祖將坶野同歸者也。隋政悖道。區夏殲潰。¶
星亡日鬬。天瘥地反。馭朽無秋駕之術。履薄罕春冰之懼。¶
竭人力於醉飽。輕神器於奕棊。玉杯非藜藿之用。金柱乃¶
驕淫之靡。旌蹕遍天下。馳道窮華裔。暴師韓濊。宿兵遼碣。¶
貪石田之地。忘金鏡之寶。盜騄之乘。騖崦山而不息。黿鼉¶
之梁。泛滄波其無巳。五嶽維塵。山川咸震。大盜負其扃鐍。¶
長鯨衝其漏網。介冑不能匡其禍。衣冠無以靜其亂。伊尹¶ 
<pb:NFKB_QTW_p0135-09a>
去而夏亡。辛甲奔而殷滅。人怨神怒。衆叛親離。觸瑟無漢¶
臣之忠。夢驂成秦宮之酷。於是九畿幅裂。竊名假號。四方¶
圜視。蜂飛蝟結。赤眉起劉樊之衆。白梃奮陳吳之兵。徇趙¶
北而圖王。反淮南而稱帝。鈎爪鋸牙。遞相吞滅。茫茫禹迹。¶
溝壑無歸。蒼蒼彼天。何其罔極。若乃崇替相襲。天地恒其¶
道。靈貺所歸。三五更其運。是以秦人弛御。豐沛膺赤帝之¶
符。夏道云衰。景亳得白狼之瑞。殷憂啟聖。必將有主。撲原¶
靜海。上元有屬。我皇帝受之皇帝。兆出震之靈。稟樞電之¶
精。開日月之明。審正氣之貞。潛德而隱。凝元姑射之側。感¶
<pb:NFKB_QTW_p0135-09b>
而遂通。應迹廟堂之上。乘龍之夢。夙符於神道。斷鼇之心。¶
早發於靈鑒。蘊風雲於藏用。納宇宙於胸懷。濡足受手。救¶
焚是急。於是御太一。把鈎陳。驅天駟。迴地軸。乾行岳止。雷¶
驚麟震。得兵鈐於元女。吞戎韜於黃石。龍飛晉水。鳳翥河¶
干。命蒼兕以泛流。麾鳥旗以長邁。以仁為本。扶義而西。傳¶
檄百城。轉鬬千里。戰無交兵之虜。攻無湯池之固。望鳳墟¶
而一息。登灞上而迴首。觀釁而動。俟天休命。壺漿溢陌。厥¶
篚盈塗。鬼神叶賛。華夷載佇。緤秦嬰於枳道。拜殷士於商¶
郊。璇臺之珠。畢散於邦國。諸侯之王。不留於服御。眷言兆¶ 
<pb:NFKB_QTW_p0135-10a>
庶。企景來蘇。薛舉往因天隙。偷安隴坻。藉九州之險。成五¶
幡之暴。推鋒東嚮。結壘西夏。同惡如市。轉相煽合。帶州連¶
郡。豺虺為㣥。無竇融之先覺。有隗囂之迷謬。遊魂放命。豕¶
突豳梁。雖大風之作梗青邱。有苗之稱亂丹浦。均強比逆。¶
異代同年。豈不以道喪鶉居。讓王義隱。時惟龍戰。爭帝理¶
開者乎。是以軒轅五十一伐。殷后二十七征。翦暴壽華之¶
澤。戮凶絕轡之野。非文德之可綏。乃雄略之攸震。天子躬¶
御武節。親總元戎。灑沉災而括地象。正斗極而清天步。倚¶
長劒以肅威。佇中區以傍矚。運投水轉規之智。蓄禮樂慈¶
<pb:NFKB_QTW_p0135-10b>
愛之兵。韜百戰百勝之謀。總天關天梁之險。驅駕韓白。鞭¶
擊雷電。命招搖以啟行。詔參伐以前掃。殉義之士。聽鼓鞞¶
而竊誓。蹈恩之衆。望旌笳而張膽。呼吸則河海沸盪。指麾¶
則崑岱掎拔。承聖上順天道好生之德。體周王掩胔之仁。¶
將欲克亂在權。善師非戰。兵交使在。宏其自革。而茅旌不¶
建。輿櫬莫從。告捨既違。行迷遂往。吠堯之犬。終成桀用。刺¶
由之客。俱為跖徒。鳥啄獸窮。來犯鋒刃。比角為城池之固。¶
召雨恣屈強之力。非折箠之可笞。豈亭長之攸制。於時攝¶
提在歲。黃鍾紀月。義勇同奮。賁育爭先。下神兵於九天。決¶ 
<pb:NFKB_QTW_p0135-11a>
叡圖於萬里。逆順斯懸。轟然大潰。僵尸蔽莽。委甲成山。擁¶
秦涇而不流。投過㵎而自滿。焚巢掃窟。野無遺寇。正傾旻¶
於西北。紐闕地於東南。卷氛祲於辰象。反光華於日月。九¶
伐已施。載櫜於武庫。五兵罷用。偃伯於靈臺。分蒨斾於應¶
畢。誓山河於將率。帝圖咸舉。邦正斯澄。革汙俗於惟新。正¶
王風於舊物。鼓之以道德。懷之以仁義。春雨以潤之。秋陽¶
以暴之。解網深湯帝之慈。焚書下漢皇之詔。布以新政。刑¶
用輕典。四海之內。靡然嚮風。八荒之表。奔走無斁。卻塞蹛¶
林之北。開郡銅柱之南。苑蔥山而池鹽澤。踰盤木而跨熱¶
<pb:NFKB_QTW_p0135-11b>
阪。鄒生環海。自入提封。方朔炎州。同歸三會。豈止菌鶴短¶
狗。西鶼東鰈之貢而巳哉。若夫至人忘巳。義期拯物。黃屋¶
非汾水之榮。元珪豈具茨之貴。聖道運而不積。神功為而¶
莫宰。雖復大橫固祉。長發啟祥。猶且置璽陳謙。避河為讓。¶
道外天下。情遺尊極。而巖廊餘事。人神之望難拒。符命儻¶
來。歷數之期安避。仰遵上元之心。俯順域中之請。然後履¶
乘石。握神珠。開黃玉之圖。臨紫宸之位。冠百王而稱首。與¶
三代而同風。巍巍乎。蕩蕩乎。粵不可名也。於是衢室闢扉。¶
賓門啟路。延攬英彥。鑒寐幽仄。用人不偏於世族。得賢無¶ 
<pb:NFKB_QTW_p0135-12a>
棄於農瑣。故非熊非彲。致光景之佐。為舟為檝。獲營求之¶
士。等五臣之亮采。同六相之訐謨。崇臺非一木之支。珍裘¶
乃千金之麗。濟濟多士。皇家以寧。重以制禮作樂。移風也。¶
勝殘去殺。刑措也。藏書舜嶺。菲膳堯宮。雉裘非先王之服。¶
寶馬豈鸞旗之用。運元覽以照物。推赤心以期下。萬方罪¶
巳。軫推溝之慮。百姓為心。順天從之欲。若乃上嗣重光之¶
美。元良萬國。棣華璿萼之宗。本枝百世。咸幼陶慈訓。言提¶
自昔。奉審喻於宸極。得樂善於軒殿。非藉保傅之勤。寧因¶
師友之力。踰啟誦而高視。越郇韓而上征。既而休氣和年。¶
<pb:NFKB_QTW_p0135-12b>
祥風薦祉。威鳳為寶。麟趾遊郊。若烟非烟。浮曉空而下映。¶
似月非月。麗宵天而成象。禎不絕書。靈無遁迹。猗歟偉歟。¶
事高圖史。至於登輿下輦。省方巡岳。應感必彰。形言彌著。¶
道盛金奏。每盈玉。叶叡思於泉涌。諧神功於日用。陋栢梁¶
之詞。掩南風之曲。聖作物覩。永貽千載者焉。抑又聞之。羲¶
農遐邈。軒頊悠緬。絕傳信於故老。非取接於聞見。百世可¶
知。斯言殆息。七代更立。求之豈易。今之視昔。遙然未覩。將¶
何以分素青於三后。辯天地於九皇。遂能歷選列辟。詳觀¶
㣥帝。得茂實於千古。驗英聲於萬葉。斯道何哉。將由孔¶ 
<pb:NFKB_QTW_p0135-13a>
某登岱。紀金繩者七十。管仲對齊。陳玉檢者十二。亦有漢¶
廓帝圖。魏開王業。樹豐碑於泗水。譔貞石於繁昌。莫不垂¶
鴻名。騰顯號。播休風於六儛。歌盛德於九韶。與天壤而無¶
窮。懸貞明而可久。刊勒之美。不其懋歟。然則事止寰中。道¶
流物外。未辨西方之聖。莫知東被之法。求真之理。我則未¶
聞。雖御辨崆峒。非趨涅槃之岸。乘雲谷口。寧遊波若之門。¶
若不同陟耶山。俱沉業浪。生死無際。苦樂相因。詎照重昏¶
之日。誰翦稠林之樹。比夫真如實相。解脫妙津。道正三千。¶
功彌百億。何異吹劒首於雷門。巢蚊睫於鵬運者哉。是知¶
<pb:NFKB_QTW_p0135-13b>
伊蘭無實。有為終假。漂溺四流。邅迴九結。踐畏塗而卒歲。¶
趨捷徑其長往。大夢無曉。可為歎息。粵若能仁。深宏慈奬。¶
雖寂泊為道。無來無去。乘機誘發。垣璽必追。住一子地。開¶
方便門。翔入正道。示如來藏。飄香風於有頂。灑甘露於無¶
邊。慧炬明而幽夜朗。法橋構而憑河息。但為仁由巳。履道¶
自衷。表立影從。因果非外。今我所以仰勝緣於千號。紀武¶
功於七德。真俗二諦。兼而兩之。皇上昔居因地。早宏誓力。¶
應迹忍土。荷負㣥生。屬憂火燎原。稽天方割。飇林無自靜¶
之木。震海豈澄源之水。東戡西翦。南征北怨。旄鉞所次。酣¶ 
<pb:NFKB_QTW_p0135-14a>
戰茲邦。君輕散千金之賞。士重酬九死之命。莫不競淩鋒¶
鏑。爭蹈水火。雖制勝之道。允歸上略。而兵凶戰危。時或殞¶
喪。褰裳不顧。結纓荒野。忠為令德。沒有餘雄。同艱難於昔¶
晨。異歡泰於茲日。有懷亮烈。用切旒扆。仍於戰地。爰搆神¶
居。變穢土於寶城。開蓮花於火宅。高烽罷照。慈燈載朗。䳒¶
旌綴警。勝幡斯立。拔無明於棘林。導焦熱於渴井。盡諸有¶
結。永除苦際。雖復去順效逆。同歸各徒。中涓潁從。實惟義¶
重。而上忍所被。旃檀與利刃兼忘。大慈所覃。怨賊將義夫¶
齊指。俱潤法雨。同乘大轅。迴向菩提。無上平等。爾乃仰圖¶
<pb:NFKB_QTW_p0135-14b>
景曜。東井[:#AS-8850:⿰足⿸厂⿱田坴]其分野。下料物土。西河限其封域。琱戈自錫。¶
尸臣啟邦之所。豳館斯開。公劉建都之地。梁山南枕。甘泉¶
東指。面雕雲之鬱蓊。想玉樹之青蔥。沃野千里。平原超忽。¶
先王之桑梓。西州之都會。於是詔司空。相原隰。四衢如砥。¶
八道傍通。考極星之曜。測土圭之景。選梓於南郢。徵琬玉¶
於西崑。匠石奮斤。公輸審墨。高門洞啟。層甍有亢。藻井瞰¶
烟霞之路。步櫩拖虹蜺之色。徘徊珠柱。陸離琁題。春牖右¶
臨。秋窗左闢。月殿含影。金波上而相照。日宮吐曜。羲和沉¶
而猶朗。何止四柱成臺。高多羅之樹。五王立寺。臨伽尸¶ 
<pb:NFKB_QTW_p0135-15a>
之水。信足上圖駕御。傍擬醍醐。望鷲山而非遠。想雞林而¶
可即。法徒萃止。應供來遊。咸珠戒無缺。威儀莫犯。錫杖四¶
禪之林。攝三塗之路。有寶所焉。有名僧焉。至矣哉。伽藍之¶
為盛也。雖夫高天巳燼。大海成田。我皇基與淨剎。終永永¶
而長傳。其詞曰。¶ 

三界雲擾。六趣波揚。苦流方割。憂火炎崗。俱迷津濟。莫導¶
舟航。長夜無曉。非徒未央。於昭十號。四生是愍。道王大千。¶
智周上忍。慧刀巳裂。化城斯引。教有殊塗。乘無異軫。甘露¶
朝灑。慈雲夕布。品物以亨。㣥迷式悟。捷逕坦道。耶山啟路。¶
<pb:NFKB_QTW_p0135-15b>
不有善權。誰澄惡趣。炎行弛德。廢道毀常。玉弩驚燄。金宿¶
騰芒。俯震瀛壑。仰紊乾綱。九野鯨奮。八極鴟張。亂離瘼矣。¶
孰濟生靈。黃星表曜。赤伏開禎。大君應歷。粵御神兵。乃聖¶
乃武。如雷如霆。於鑠王旅。除凶靜暴。關右長驅。唐郊大號。¶
壤裂逋醜。家離浞奡。刷野屠祅。空山剿盜。見危殞轡。懷忠¶
死綏。驚燐宵遠。窮魂夜飛。我有慈被。深仁莫違。建斯淨域。¶
永樹歸依。歸依伊何。俱消五縛。淨域伊何。同升妙覺。架漢¶
開宇。憑霞竦閣。木麗瓊丹。地嚴金雘。鷲山非遠。雞林可求。¶
七寶低樹。八解䟽流。瑞蓮開曉。天花不秋。戒定攸息。應供¶ 
<pb:NFKB_QTW_p0135-16a>
來遊。凡厥慈衆。俱宏上善。稠林以闢。愛枝爰翦。九結冰泮。¶
四禪自緬。彼岸可歸。法輪恒轉。金剛不壞。璿祚惟長。慧識¶
常湛。皇基載昌。僧祗可算。恒沙易量。悠哉天歷。永配無疆。¶ 

* 崔仁師¶ 
:PROPERTIES:
:PERSID: QTWAUT0110
:END:

仁師。定州安喜人。武德初應制舉。授管州錄事參軍。以薦¶
拜右武衞錄事參軍。貞觀末累遷中書侍郎。參知機務。以¶
罪配龔州。永徽初授州刺史。卒。神龍初贈同州刺史。¶ 

** 駮反逆兄弟從死議¶ 
:PROPERTIES:
:TITID: QTWTIT04013
:PERSID: QTWAUT0110
:END:

自昔羲農以降。爰及唐虞。或設言而人不犯。或畫像而下¶
<pb:NFKB_QTW_p0135-16b>
知禁。三代之盛。泣辜解網。父子兄弟。罪不相及。咸臻至理。¶
俱為稱首。及其叔代。亂獄滋煩。周之季年。不勝其弊。烈火¶
原於子產。峭㵎起於安于。韓季申商。爭持急刻。參夷相坐。¶
始於此也。秦用其法。遂至土崩。漢高之務寬大。未為盡善。¶
文帝之存仁厚。仍多涼德。遂使新垣族滅。信越葅醢。見嗤¶
良史。謂之過刑。晉魏至隋。雖有損益。凝脂有密。秋荼尚煩。¶
皇上爰發至仁。念茲刑憲。酌前王之令典。採往哲之嘉猷。¶
革弊蠲苛。可大可久。仍降綸綍。頒之九區。故得斷獄數。手¶
足有措。刑清化洽。未有不安。忽以暴秦酷法。為隆周中¶ 
<pb:NFKB_QTW_p0135-17a>
典。乖惻隱之情。反惟行之令。進退參詳。未見其可。且父子¶
天屬。昆季同氣。誅其父子。足累其心。此而不顧。何愛兄弟。¶
既欲改法。請更審量。¶ 

* 崔敦禮¶ 
:PROPERTIES:
:PERSID: QTWAUT0111
:END:

敦禮字安上。雍州咸陽人。武德中官通事舍人。貞觀中累¶
遷兵部尚書。永徽時擢侍中。封固安縣公。進中書令。顯慶¶
元年拜太子少師同中書門下三品。卒年六十一。贈開府¶
儀同三司并州大都督。諡曰昭。¶ 

** 種松賦¶ 
:PROPERTIES:
:TITID: QTWTIT04014
:PERSID: QTWAUT0111
:END:
¶
<pb:NFKB_QTW_p0135-17b>

崔子居山閒。種松於東岡之上。本舒而平。培土而密築。其¶
殖之也。若穉秧之插。其憂之也。若嬰兒之育。戢戢乎黃茅¶
之底。眇眇乎蒼岑之麓。有客過而嘆曰。勤矣子之種松也。¶
吾聞天施地生。雨露則一。草木之長。於松為嗇。經年僅益¶
於毫末。再歲尚湮於蓬棘。蓋屢補而莫齊。或百枚而得一。¶
形如偃葢兮。待千歲之久。化為伏龜兮。由百歲之積。今子¶
施種藝之功。竭壅培之力。以附土之寸根。待干雲於異日。¶
不其迂哉。余曰。噫嘻。客之言過矣。夫植之微者本必固。長¶
之吝者末必榮。木有亟茂而先顛。物有速蕃而驟零。栽桃¶ 
<pb:NFKB_QTW_p0135-18a>
李者早華。種榆柳者易陰。柞薪析而愈盛。樗槱翦而還生。¶
然皆摧折於飛雪之後。憔悴於嚴霜之辰。隨寒暑以同化。¶
與糞壤以俱淪。迺若松之茂也。幹排風雷。根裂崖石。鱗蹙¶
百丈。髯蒼千尺。其柯參天。則鸞鳳棲其顛。其肪入地。則龍¶
蛇伏其窟。凜高節兮。四時不能易其操。建大厦兮。萬牛不¶
得輕其力。茲豈衆木之凡姿。與夫百草之弱質者所能比¶
哉。嗚呼。在物固然。於人亦爾。殖德者不貴其苟。種學者非¶
圖其易。嗇禮義之華實。毓性情之根柢。養其小以成大。蓄¶
諸微而至著。若曰名以暴集為榮。行以速成為貴。謂片善¶
<pb:NFKB_QTW_p0135-18b>
為無益。以寸長為可棄。是猶冀合抱之材。而不養其拱把¶
之時。望十圍之木。而不植於徑寸之際者也。¶ 

* 杜淹¶ 
:PROPERTIES:
:PERSID: QTWAUT0112
:END:

淹字執禮。司空如晦之叔父。隋大業末官御史中丞。王世¶
充僭號。署為吏部。洛陽平。太宗引為天策府兵曹參軍文¶
學館學士。貞觀初拜御史大夫。封安吉郡公。判吏部尚書。¶
參議朝政。二年卒。贈尚書右僕射。諡曰襄。¶ 

** 文中子世家¶ 
:PROPERTIES:
:TITID: QTWTIT04015
:PERSID: QTWAUT0112
:END:

文中子王氏。諱通。字仲淹。其先漢徵君霸。絜身不仕。高尚¶ 
<pb:NFKB_QTW_p0135-19a>
鎮天下。十八代祖殷。仕漢至雲中太守。以賢良稱。肇家於¶
祁。以春秋周易訓授鄉里。為子孫資。十四代祖述。克播前¶
烈。著春秋義統。公府辟不就。九代祖㝢。仕晉遭愍懷之難。¶
遂東遷焉。㝢生罕。罕生秀。皆以文學顯。秀生二子。長曰元¶
謨。次曰元則。元謨以武略升。元則以儒術進。元則字彥法。¶
即文中子六代祖也。仕宋歷太僕國子博士。以兄用武進。¶
常歎曰。先君所寶者禮樂。先師不學者軍旅。兄何為哉。遂¶
究心道德。博考經籍。以為功業不可以小成也。故卒為洪¶
儒。卿相不可以苟處也。故終為博士。曰先師之職也不可¶
<pb:NFKB_QTW_p0135-19b>
墜。故江左號為王先生。受其道者曰王先生業。於是始稱¶
儒門。世濟厥美矣。先生生江州府君煥。煥生虬。虬始北仕¶
魏。太和中至并州刺史。創家臨河汾。惟曰晉陽穆公。穆公¶
生同州刺史彥。惟曰同州府君。彥生濟州刺史傑。惟曰安¶
康獻公。安康獻公生銅川府君。諱隆。字伯高。文中子之父¶
也。幽識遠悟。非禮不動。傳先生之業。所在教授。門徒常千¶
餘人。隋開皇初。以國子博士待詔雲龍門。時國家新有揖¶
讓之事。方以恭儉定天下。天子常從容謂府君曰。朕何如¶
主也。府君曰。陛下聰明神武。得之於天。發號施令。不盡稽¶ 
<pb:NFKB_QTW_p0135-20a>
古。雖負堯舜之姿。終以不學為累。帝默然曰。先生朕之陸¶
賈也。何以教朕。府君承詔。著興衰要論七篇。每奏。帝輒稱¶
善。然未甚達也。府君始求出。補樂昌令。尋轉猗氏。後遷銅¶
川。所在著稱。吏人敬愛。秩滿退歸。遂不仕。開皇四年。文中¶
子始生。銅川府君筮之。遇坤之師。獻兆於安康獻公。公愀¶
然作色曰。素王之卦也。何為而來。地二化為天一。上德而¶
居下位。能以衆正。可以王矣。雖有君德。非其時也。是孫也。¶
必能通天下之志。而道不行。天所命也。遂名之曰通。開皇¶
九年。江東始平。銅川府君歎曰。吾視王道。未有敘也。天下¶
<pb:NFKB_QTW_p0135-20b>
何為而一乎。文中子侍於側。始十歲矣。有憂色。銅川府君¶
曰。小子。汝知之乎。文中子曰。通嘗聞之夫子曰。古之為邦。¶
有長久之策。故夏殷以下數百年。四海常一統也。後之為¶
邦。行苟且之政。故魏晉以下數百年。九州無定主也。夫上¶
失其道。民散久矣。一彼一此。何常之有。夫子之歎。蓋憂皇¶
綱之不振。生人勞於聚斂。而天下將亂乎。銅川府君異之¶
曰。其然乎。遂告以元經之事。文中子再拜受之。十八年春¶
正月。銅川府君晏居。歌伐木而召文中子。子矍然再拜。敢¶
問夫子之志何謂也。銅川府君曰。爾來。自天子至庶人。未¶ 
<pb:NFKB_QTW_p0135-21a>
有不資友而成者也。在三之義。師居一焉。道喪巳來。斯廢¶
久矣。然亦何常之有。小子勉旃。翔而後集。文中子曰。請從¶
此行。於是始有四方之志矣。蓋受書春秋於東海李育。學¶
詩於會稽夏琠。問禮於河東關子明。正樂於北平霍汲。考¶
三易之義於族父仲華。不解衣者六歲。其精志如此。仁壽¶
三年。文中子蓋冠矣。慨然有濟蒼生之心。遂西遊長安。見¶
隋文帝。帝坐太極殿。召而見之。因奏太平之策十有二焉。¶
推帝皇之道。雜王霸之略。稽之於今。驗之於古。恢恢乎若¶
運天下於掌上矣。帝大悅曰。得生幾晚矣。天以生賜朕也。¶
<pb:NFKB_QTW_p0135-21b>
下其議於公卿。公卿不悅。時文帝方有蕭牆之釁。文中子¶
知謀之不用也。作東征之歌而歸。歌曰。我思國家兮。遠遊¶
京畿。忽逢帝王兮。降禮布衣。遂懷古人之心兮。將興太平¶
之基。時異事變兮。志乖願違。吁嗟道之不行兮。垂翅東歸。¶
皇之不斷兮。勞身西飛。文帝聞而傷之。再徵之。不至。四年¶
文帝崩。大業元年一徵。又不至。辭以疾。謂所親曰。我周人¶
也。家本於祁。永嘉之亂。蓋東遷焉。高祖穆公。始仕於魏。魏¶
周之際。有大功於生人。天子錫之地。始家於河汾。故有墳¶
隴。於茲四代矣。茲土也。其人憂深思遠。乃有陶唐氏之遺¶ 
<pb:NFKB_QTW_p0135-22a>
風焉。先君之所懷也。且有先人之敝廬在焉。家本儉約。茅¶
簷土堦。蕞如也。以避風雨。道之不行。則知之矣。捨此欲安¶
之乎。不如退而志其道。定居萬春鄉之甘澤里。乃續詩書。¶
正禮樂。修元經。讃易道。蓋有事於述者九年。而六經大就。¶
門人自遠而至。河南董恒太山姚義京兆杜淹趙郡李靖¶
南陽程元扶風竇威河東薛收中山賈瓊清河房元齡鉅¶
鹿魏徵太原溫大雅潁川陳叔達等咸稱師。北面受王佐¶
之道焉。其往來受業者不可勝數。蓋將千餘人。故隋道衰。¶
而文中子之教興於河汾之閒。雍雍如也。大業十年。尚書¶
<pb:NFKB_QTW_p0135-22b>
召署蜀郡司戶。不就。十一年。以著作佐郎國子博士徵。並¶
不至。十三年。江都難作。而文中子有疾。召薛收而謂之曰。¶
吾夢顏子稱孔子之命而登吾堦。坐於牖下。北面援琴而¶
歌曰。禮樂既正。詩書既成。讃明易道。聿修元經。歸休乎何¶
必永厥齡。此殆夫子使回召我也。吾必不起矣。蓋寢疾七¶
日而終。門人薛收姚義等數百人共會議曰。吾師其至人¶
乎。自仲尼以來。未之有也。禮云。男生有字。以昭德也。死有¶
諡。以易名也。夫子生當天下亂。昭王不興。莫能宗之。故退¶
而刪詩書。正禮樂。修元經。纉易道。聖人之大旨明矣。天下¶ 
<pb:NFKB_QTW_p0135-23a>
之能事畢矣。仲尼既沒。文不在茲乎。易曰。黃裳元吉。文在¶
中也。請諡曰文中子。絲麻設位。哀以送之。禮畢。悉以文中¶
子之書還於王氏。蓋禮論二十五篇。列為十卷。樂論二十¶
篇。列為十卷。續書一百五十篇。列為二十五卷。續詩三百¶
六十篇。列為十卷。元經五十篇。列為十五卷。賛易七十篇。¶
列為十卷。並未及行於時。遭代喪亂。盜賊奔突。先夫人用¶
藏其書於竹笥。扶老攜幼。東西南北。未嘗離身焉。大唐武¶
德四年。天下大定。先夫人得返於故居。復以書授於其弟¶
凝。文中子二子。長曰福郊。少曰福畤。¶ 
¶
<pb:NFKB_QTW_p0135-23b>

* 高馮¶ 
:PROPERTIES:
:PERSID: QTWAUT0113
:END:

馮字季輔。以字行。渤海[:#AS-945B:⿱艹修]人。隋末殺賊報讎。率衆歸高祖。¶
授陟州總管府戶曹參軍。貞觀末累遷中書令兼檢校吏¶
部尚書。賜爵[:#AS-945B:⿱艹修]縣公。永徽二年授光祿大夫行侍中兼太¶
子少保。卒年五十八。贈開府儀同三司荊州都督。諡曰憲。¶ 

** 上太宗封事¶ 
:PROPERTIES:
:TITID: QTWTIT04016
:PERSID: QTWAUT0113
:END:

陛下平定九州。富有四海。德超邃古。道高前烈。時巳平矣。¶
功巳成矣。然而刑典未措者何哉。良由謀猷之臣。不宏易¶
之政。臺閣之吏。昧於經遠之道。執憲者以深刻為奉公。¶ 

<pb:NFKB_QTW_p0135-24a>

當官者以侵下為益國。未有坦平恕之懷。副聖明之旨。至¶
如設官分職。各有司存。尚書八座。責成斯在。王者司契。義¶
屬於茲。伏願隨方訓誘。使各揚其職。仍須擢溫厚之人。升¶
清潔之吏。敦樸素。革澆浮。先之以敬讓。示之以好惡。使家¶
識孝慈。人知廉恥。醜言過行。見嗤於鄉閭。忘義私昵。取擯¶
於親族。杜其利欲之心。載以清淨之化。自然家肥國富。氣¶
和物阜。禮節於是競興。禍亂何由而作。竊見聖躬。每存節¶
儉。而凡諸營繕。工徒未息。正丁正匠。不供驅使。和雇和市。¶
<pb:NFKB_QTW_p0135-24b>
非無勞費。人主所欲。何事不成。猶願愛其財而勿殫。惜其¶
力而勿竭。今畿內數州。實為邦本。地狹人稠。耕植不博。菽¶
粟雖賤。儲蓄未多。特宜優矜。令得休息。強本弱枝。自古常¶
事。關河之外。徭役全少。帝京三輔。差科非一。江南河北。彌¶
復優聞。須為差等。均其勞逸。今公主之室。封邑足以給資¶
用。勳貴之家。俸祿足以供器服。乃戚戚於儉約。汲汲於華¶
侈。放息出舉。追求什一。公侯尚且求利。黎庶豈覺其非。錐¶
刀必競。實由於此。有黷朝風。謂宜懲革。仕以應務代耕。外¶
官卑品。猶未得祿。既離鄉家。理必貧匱。但妻子之戀。賢達¶
猶累其懷。飢寒之切。夷惠罕全其行。為政之道。期於易從。¶ 

<pb:NFKB_QTW_p0135-25a>

若不恤其匱乏。唯欲責其清勤。凡在末品。中庸者多。止恐¶
巡察歲去。輶軒繼軌。不能肅其侵漁。何以求其政術。今戶¶
口漸殷。倉廩巳實。斟量給祿。使得養親。然後督以嚴科。責¶
其報效。則庶官畢力。物議斯允。竊見密王元曉等俱是懿¶
親。陛下友愛之懷。義高古昔。分以車服。委以藩維。須依禮¶
儀。以副瞻望。比見帝子拜諸叔。諸叔亦答拜。王爵既同。家¶
人有禮。豈合如此顛倒昭穆。伏願一垂訓誡。永循彞則。¶ 

¶
<pb:NFKB_QTW_p0135-25b>
