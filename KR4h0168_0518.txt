#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:KR4h0168_NKFB_0517-20a> 
#+PROPERTY: JUAN 0518
欽定全唐文卷五百十八¶ 

<pb:KR4h0168_NKFB_0518-01a>
　梁肅(二)¶ 

** 丞相鄴侯李泌文集序¶ 
:PROPERTIES:
:TITID: QTWTIT10395
:PERSID: QTWAUT1381
:END:

唐興九世。天子以人文化成天下。王澤洽。頌聲作。洋洋焉¶
與三代同風。其輔相之臣曰鄴侯李公泌字長源。用比興¶
之文。行易之道。贊事盛聖。辨章品物。疏通以盡理。閎麗而¶
合雅。舒卷之道。必形於辭。其偉矣夫。予嘗論古者聰明睿¶
智之君。忠肅恭懿之臣。敘六府三事。同八風七律。莫不言¶
之成文。歌之成聲。然後浹於人心。人心安以樂。播於風俗。¶
風俗厚以順。其有不由此者。為理則麤。在音則煩。麤之弊¶
<pb:KR4h0168_NKFB_0518-01b>
也悖。(一作朴)煩之甚也亂。用其道行其位者。歷選百千不得¶
十數。嘻。才難不其然乎。開元中。公七歲。見丞相始興張公¶
九齡。張駭其聰異。授以屬辭之要。許以輔相之業。洎始興¶
歿。不六十載。公果至宰相封侯。有文集二十卷。其習嘉遯。¶
則有滄浪紫府之詩。其在王庭。則有君臣賡載之歌。或依¶
隱以玩世。或主文以譎諫。步驟六義。發揚時風。觀其詞者。¶
有以見上之任人。始興之知人者已。初太上當陽。公以處¶
士延登內殿。實敷黃老之訓。至德初。宣皇以元良受禪。¶ 

<pb:KR4h0168_NKFB_0518-02a>

公則獻泰階頌。昭纂堯之道。睿文以廣平伐罪。公則握中¶
權之柄。參復夏之功。大德不官。既追五嶽之隱。大用不器。¶
終踐代天之職。方將熙庶工以成邦教。載直筆以修唐書。¶
命之不融。凡百興歎。既薨之來載。皇上負扆之暇。思索時¶
文。徵公遺編。藏之御府。於是公之文辭。光大一門。近歲肅¶
以監察御史徵詣京師。始得集錄於公子繁。且以序述見¶
託。公之執友諫議大夫北平陽城亦謂子曰。鄴侯經邦緯¶
俗之謨。立言垂世之譽。獨善兼濟之畧。藏在冊牘。載於碑¶
<pb:KR4h0168_NKFB_0518-02b>
表。唯斯言不可以不傳於後。嘗謂肅曰。吾子辭直。盍存乎¶
篇序。既詠歎之不足。因著其所以然。貽諸好事者。凡詩三¶
百篇。表誌碑贊序議述又百有二十。其五十篇缺。獨著其¶
目云。¶ 

** 祕書監包府君集序¶ 
:PROPERTIES:
:TITID: QTWTIT10396
:PERSID: QTWAUT1381
:END:

文章之道。與政通矣。世教之汚崇。人風之薄厚。與立言立¶
事者邪正臧否皆在焉。故登高能賦。可以觀者。可與圖事。¶
誦詩三百。可以將命。可與專對。若子產入陳。以文辭為功。¶
仲尼弟子。用文學命科。文學者或不備德行。德行者或不¶
兼政事。於戲。才全其難乎。有唐故祕書監丹陽公包氏諱¶ 
<pb:KR4h0168_NKFB_0518-03a>
佶字幼正。烈考集賢院學士大理司直贈祕書監諱融。實¶
以文藻盛名。揚於開元中。洎公與兄起居何。又世其業。競¶
爽於天寶之後。一動一靜。必形於文辭。由是議者稱為二¶
包。孝友之美。聞於天下。擬諸孔門。則何居德行。公居政事。¶
而偕以文為主。不其偉歟。諷諭其從政。則執度行志。率誠¶
會理。不苟晦昧以撓其守。故其言體要。而動有事功。易稱¶
君子之光。傳美忠文之實。公之謂也。¶ 

** 常州刺史獨孤及集後序¶ 
:PROPERTIES:
:TITID: QTWTIT10397
:PERSID: QTWAUT1381
:END:

大歷丁巳歲夏四月。有唐文宗常州刺史獨孤公薨於位。¶
<pb:KR4h0168_NKFB_0518-03b>
秋九月既葬。門下士安定梁肅。咨謀先達。稽覽故志。以公¶
茂德映乎當世。美化加乎百姓。若發揚秀氣。磅礡古訓。則¶
在乎斯文。斯文之盛。不可以莫之紀也。於是綴其遺草三¶
百篇為二十卷。以示後嗣。乃繫其辭曰。夫大者天道。其次¶
人文。在昔聖王以之經緯百度。臣下以之弻成五教。德又¶
下衰。則怨刺形於歌詠。諷議彰乎史冊。故道德仁義。非文¶
不明。禮樂刑政。非文不立。文之興廢。視世之治亂。文之高¶
下。視才之厚薄。唐興。接前代澆醨之後。承文章顛墜之運。¶
王風下扇。舊俗稍革。(一作作者迭起)不及百年。文體反正。其後時¶ 
<pb:KR4h0168_NKFB_0518-04a>
寖和溢。而文亦隨之。天寶中作者數人。頗節之以禮。洎公¶
為之。於是操道德為根本。總禮樂為冠帶。以易之精義。詩¶
之雅興。春秋之裦貶。屬之於辭。故其文寬而。直而婉。辯而¶
不華。博厚而高明。論人無虛美。比事為實錄。天下凜然。復¶
覩兩漢之遺風。善乎中書舍人崔公祐甫之言也。曰常州¶
之文。以立憲誡世裦賢遏惡為用。故議論最長。其或列於¶
碑頌。流於詠歌。峻如嵩華。浩如江河。若贊堯舜禹湯之命。¶
為誥為典。為謨為訓。人皆許之。而不吾試。論道之位。宜而¶
不陟。誠哉。公諱及。字至之。祕書監府君之中(一作第四)子。道與¶
<pb:KR4h0168_NKFB_0518-04b>
之粹。天授之德。聰明博達。剛毅正直。中行獨復。動靜可則。¶
孝弟(一作仁厚)積為行本。文藝成乎餘力。凡立言必忠孝大倫。¶
王霸大畧。權正大義。古今大體。其中雖波騰雷動。起伏萬¶
變。而殊流會歸。同志於道。故於賦遠遊頌嘯臺。見公放懷¶
大觀。超邁流俗。於仙掌函谷二銘延陵論八陣圖記。見公¶
識探神化。智合權道。於議郊祀配天之禮呂諲盧弈之諡。¶
見公闡明典訓。綜覈名實。若夫述聖道以揚儒風。則陳留¶
郡文宣王廟碑福州新學碑。美成功以旌善人。則張平原¶
頌李常侍姚尚書嚴庶子韋給事韋穎叔墓銘鄭氏孝¶ 
<pb:KR4h0168_NKFB_0518-05a>
行記李睢陽楊懷州碑。纂世德以貽後昆。則先祕書監靈¶
表。陳黃老之義。於是有對策文。演釋氏之奧。於是有鏡智¶
禪師碑。論文變之損益。於是有李遐叔集序。稱物狀以怡¶
情性。(一作稱物狀之美而暢其情性)於是有瑯琊溪述盧氏竹亭記。抒久¶
要於存歿之閒。則祭賈尚書相里侍郎元郎中(一作員外)李叔¶
子文。其餘紀物敘事。一篇一詠。皆足以追蹤往烈。裁正狂。¶
噫。天其以述作之柄授夫子乎。不然。則吾黨安得遭遇乎¶
斯文也。初公視肅以友。肅仰公猶師。每申之話言。必先道¶
德(一作德禮)而後文學。且曰。後世雖有作者。六籍其不可及已。¶
<pb:KR4h0168_NKFB_0518-05b>
荀孟樸而少文。屈宋華而無根。有以取正。其賈生史遷班¶
孟堅云爾。唯子可與共學。當視斯文。庶乎成名。肅承其言。¶
大發蒙惑。今則已矣。知我者其誰哉。遂銜涕為敘。俾來者¶
於是觀夫子之志。若立身行道。始終出處。皆載易名之狀。¶
故不備之此篇。¶ 

** 補闕李君前集序¶ 
:PROPERTIES:
:TITID: QTWTIT10398
:PERSID: QTWAUT1381
:END:

文之作。上所以發揚道德。正性命之紀。次所以財成典禮。¶
厚人倫之義。又其次所以昭顯義類。立天下之中。三代之¶
後。其流派別。炎漢制度以霸。王道雜之。故其文亦二。賈生¶ 
<pb:KR4h0168_NKFB_0518-06a>
馬遷劉向班固。其文博厚。出於王風者也。枚叔相如揚雄¶
張衡。其文雄富。出於霸塗者也。其後作者。理勝則文薄。文¶
勝則理消。理消則言愈繁。繁則亂矣。文薄則意愈巧。巧則¶
弱矣。故文本於道。失道則博(一作傳)之以氣。氣不足則飾之¶
以辭。蓋道能兼氣。氣能兼辭。辭不當則文斯敗矣。唐有天¶
下幾二百載。而文章三變。初則廣漢陳子昂以風雅革浮¶
侈。次則燕國張公說以宏茂廣波瀾。天寶已還。則李員外¶
蕭功曹賈常侍獨孤常州比肩而出。故其道益熾。若乃其¶
氣全。其辭辨。(一作其辭源辨博)馳騖古今之際。高步天地之閒。則¶
<pb:KR4h0168_NKFB_0518-06b>
有左補闕李君。君名翰。趙郡贊皇人也。天姿朗秀。率性聰¶
達。博涉經籍。其文尤工。故其作。敘治亂則明白坦蕩。紓徐(¶
一作餘)條暢。端如貫珠之可觀也。陳道義則游泳性情。探微¶
豁冥。渙乎春冰之將泮也。廣勸戒則得失相維。吉凶相追。¶
焯乎元龜之在前也。頌功美則溫直顯融。協於大中。穆如¶
清風之中人也。議者又謂君之才。若崇山出雲。神禹導河。¶
觸石而彌六合。隨山而注巨壑。蓋無物足以遏其氣而閡¶
其行者也。世所謂文章之雄。舍君其誰歟。弱冠進士登科。¶
解褐衞縣尉。其後以書記再參淮南節度軍謀。累遷大理¶ 
<pb:KR4h0168_NKFB_0518-07a>
司直。天子聞其才。召拜左補闕。俄加翰林學士。夫士之處¶
世。用捨繫乎才。進退牽乎時。始君筮仕。值蔽善者當路。故¶
屈於下位。(天寶末房公琯韋公陟薦公充史官諫司之任¶
當國者不聽乃已)中歲多難。時方用武。故委於外藩。及夫入宣室¶
而揮宸翰也。方用人文以飾王度。則因疾罷免。嘻。昔之君¶
子賢人。運與事并。得信其志者寡矣。其餘屬雅道喪缺。黃¶
鐘毀棄。若孟子轗軻。士安多病。亦何可勝論。惟斯文足以¶
振當世。餘烈足以遺後嗣。此之謂不朽。君既退。歸居於河¶
南之陽翟。家愈貧而祿不及。志愈邁而文益壯。暇日以嘗¶
<pb:KR4h0168_NKFB_0518-07b>
所述作三十卷。目為前集。命予序之。君與予實有伯喈仲¶
宣之義。故書於篇。¶ 

** 中和節奉陪杜尚書宴集序¶ 
:PROPERTIES:
:TITID: QTWTIT10399
:PERSID: QTWAUT1381
:END:

沛乎聖人。在穆清之中。合四序。茂萬物。謂二月之吉。殷天¶
人之和。肇以是日。為中和節。原夫中以立天下之本。和以¶
通天下之志。明君所以總萬邦也。奉時以協氣。播氣以授¶
人。元侯所以承王命也。於時上元甲子之六歲。地平天成。¶
河清海晏。君臣高會。由內及外。粵我主公牧揚州。領東諸¶
侯。既承湛露之澤。且修式燕之禮。乃邀中貴人。及我上介¶
部從事。列將㣥吏。大官重客。峨星弁。執象笏。脫劒曳綬。列¶ 
<pb:KR4h0168_NKFB_0518-08a>
於賓席者。百有餘人。火旗在門。雷鼓在庭。合樂既成。大庖¶
既盈。左右無聲。旨酒斯行。迺陳獻酬之事。乃酣無算之飲。¶
於是㣥戲坌入。絲竹雜遝。毬蹈槃舞橦懸索走之捷。飛丸¶
拔距扛鼎踰刃之奇。迭作於庭內。急管參差長袖嫋娜之¶
美。陽春白雪流徵清角之妙。更奏於堂上。風和景遲。既樂¶
且儀。自朝及暮。惟節有度。君子謂福祿之所浹。在是命矣。¶
既醉。小子輒起而言曰。大君有命。令節茲始。我公宴喜。于¶
以受祉。歌以發德。詩以頌美。于胥樂兮。胡可廢己。公曰善。¶
迺俾坐客。偕以六韻成章。授為序。上以志王澤所及。次以¶
<pb:KR4h0168_NKFB_0518-08b>
紀方鎮之歡。末以示將來盛事云爾。¶ 

** 晚春崔中丞林亭會集詩序¶ 
:PROPERTIES:
:TITID: QTWTIT10400
:PERSID: QTWAUT1381
:END:

德充則體和。道勝則境靜。抑常理也。前左馮翊崔公。意遺¶
富貴。跡叶幽曠。與浩氣為徒。故不導引而壽。以善閉為事。¶
故無江湖而閒。春池始平。芳草如織。乃啟虛館。延㣥賢。鳴¶
琴漉酒。以侑談笑。搴英翫華。以賞景物。修竹滿座以環合。¶
紫籐垂旒以縈結。地有滄洲之趣。鳥無城郭之音。信上智¶
之高居。人閒之方外者也。於時眾君子飽公之和。惜日不¶
足。顧相謂曰。夫養正在我。敘位在時。今朝廷虛老更之席。¶ 

<pb:KR4h0168_NKFB_0518-09a>

以待園綺。公實舊德。行將論道不暇。焉可晦而息乎。蓋詩¶
可以興。可以㣥。盍歌詠之。以志斯會。且用祝公以君子萬¶
年。受茲介福焉爾。¶ 

** 賀蘇常二孫使君鄰郡詩序¶ 
:PROPERTIES:
:TITID: QTWTIT10401
:PERSID: QTWAUT1381
:END:

古之厚風俗。美教化。必播於歌詠。垂於無窮。故風有二南¶
之什。傳稱兄弟之政。其事尚矣。二孫鄰郡詩者。前道州刺¶
史李萼賀晉陵吳郡伯仲二守之作也。二公修懿文之烈。¶
成變魯之政。地無夾河之阻。人有同舟(一作風)之樂。抑近古¶
<pb:KR4h0168_NKFB_0518-09b>
未之有也。故道州詩而美之。屬而和之者。凡三十有七章。¶
溢於道路。蓋云盛矣。初伯氏用雅度碩畫。掌柱下史。(一作¶
方書)出壅麾幢。四領江郡。仲氏以茂學達才。由尚書郎貳¶
京兆守上饒。興元貞元閒。偕以治行聞。天子器之。於是仲¶
有吳苑之寄。伯受晉陵之命。自庱亭以東。禦兒以北。面五¶
湖。負大江。列城十二縣。環地二千里。政教同和。風雨同節。¶
禮讓同俗。熙熙然有太平之風。每歲土膏將起。場功向畢。¶
二公各約車輿。將命者十數人。循行邑里。勞之斯耕。喻之¶
斯藏。民樂其教。且飽其和。然後用籩豆斚。展友愛於交壤¶
之次。綽綽怡怡。有裕有歡。二邦之人。於斯觀德。可謂之榮¶
矣。¶ 

<pb:KR4h0168_NKFB_0518-10a>

本夫詩人之志有四焉。美其德。美其位。美其政。美其鄰。信¶
可以編諸唐雅。昭示後學。豈止於塗歌里誦。遐邇悅慕而¶
已。肅嘗辱二公之眷。謹序篇首。庶采詩者得之。陳於太師。¶
以知吳風。¶ 

** 周公瑾墓下詩序¶ 
:PROPERTIES:
:TITID: QTWTIT10402
:PERSID: QTWAUT1381
:END:

昔趙文子觀九原。有歸歟之歎。謝靈運適朱方。興墓下之¶
作。或懷德異世。或感舊一時。而清詞雅義。終古不歇。十三¶
年春。予與友人歐陽仲山旅游於吳。里巷之閒。有墳巋然。¶
<pb:KR4h0168_NKFB_0518-10b>
問於人。則曰吳將軍周公瑾之墓也。予嘗覽前志。壯公瑾¶
之業。歷於遺墟。想公瑾之神。息駕而弔。徘徊不能去。昔漢¶
綱既解。當塗方熾。利兵南浮。江漢失險。公瑾嘗用寡制眾。¶
挫強為弱。燎火一舉。樓船灰飛。遂乃張吳之臂。壯蜀之趾。¶
以魏祖之雄武。披攘躑躅。救死不暇。袁彥伯贊是功曰。三¶
光三分。宇宙暫隔。富哉言乎。於是時彌遠而氣(一作名)益振。¶
世逾往而聲不滅。有由然矣。詩人之作。感於物。動於中。(一¶
作感於物象)發於詠歌。形於事業。事之博者其辭盛。志之大者¶
其感深。故仲山有過墓之什。廓然其慮。粲乎其文。可以窺¶
盤桓居貞之道。梁父閒吟之意。凡有和者。當繫於斯文。¶ 

<pb:KR4h0168_NKFB_0518-11a>

** 游雲門寺詩序¶ 
:PROPERTIES:
:TITID: QTWTIT10403
:PERSID: QTWAUT1381
:END:

上德與汗漫為友。無江海而閒。其次則仁智相從。有山水¶
為樂。故合志同方。賢者有柴桑之隱。游道同趣。吾徒為雲¶
門之會。其造適一也。先會一日。沙門釋去諠命我友。相與¶
探玉笥。上會稽。然後泝若耶。過鳳林而南。意欲脫人世之¶
羈鞅。窮林泉之遐奧。於是捨舟清瀾。反策閒原。遞杳靄而¶
歷嶇嶔。入深翠以泛迴環。遂至於雲門。觀其㣥山謺翠。秦¶
望拔起。五峯巉巉。列壑沈沈。上摩碧落。旁湧金界。其下則¶
<pb:KR4h0168_NKFB_0518-11b>
百泉會流。蓄為澄潭。涵虛鏡徹。激瀨玉潄。泠泠之聲。與地¶
籟唱和。不待笙磬。而五音迭作。眺聽不足。則凝思宴息。怳¶
焉疑諸天樓觀。列在咫尺。庭衢之中。別有日月。既而動步¶
真境。靜聆法音。合漆園一指之喻。(一作論)詣淨名無住之本。¶
萬累(一作慮)如洗。百骸坐空。視松喬為弱喪。輕世界於棗葉。¶
蓋道由境深。理自外獎故也。昔之遠公紀廬山。謝客題石¶
門。道流勝賞。今古一貫。曷可不賦。貽雲山羞。乃各為詩。以¶
誌斯會。同乎道者。有隴西李公受高陽齊霞舉。約會未至。¶
亦請同賦此篇。用廣夫游衍之致云。¶ 

** 送謝舍人赴朝廷序¶ 
:PROPERTIES:
:TITID: QTWTIT10404
:PERSID: QTWAUT1381
:END:

<pb:KR4h0168_NKFB_0518-12a>

初公以文似相如。得盛名於天下。大歷再居獻納。俄典書¶
命。時人謂公視三事大夫。猶寸步耳。爾來六七年。同登掖¶
垣者。已迭操國柄。而公方自廬陵守入副九卿。器大舉遲。¶
不其然歟。前史稱漢文帝對賈生語至夜半。且有不早見¶
之歎。矧公才為國華。識與道并。當欽明文思之日。繼宣室¶
前席之事。必將敷陳至論。超履右職。使賢能者勸。彼棘寺¶
竹刑。豈君子淹心之地乎。亦既撰吉。晉陵主人於夫子有¶
中朝班列之舊。是日惜歡會不足。乃用觴豆宴酬。以將其¶
<pb:KR4h0168_NKFB_0518-12b>
厚意。意又不足。則陳詩贈之。屬而和者凡十有一人。小子¶
適受東觀之命。從公後塵。行有日矣。存乎辭者。祗以道詩¶
人之意而已。至於瞻望不及之思。不敢自序云。¶ 

** 奉送泉州席使君赴任序¶ 
:PROPERTIES:
:TITID: QTWTIT10405
:PERSID: QTWAUT1381
:END:

使君至德初以一命領太原尉。俄歷御史參丞相軍事。所¶
從之主。則李侍中王黃門其人。當時議者謂翰音上騰。非¶
決起所及。展轉祿仕。三十餘年。乃以宰邑功次除晉安守。¶
其恬於名利如是。體命者歟。後時然乎。傳稱士任重而道¶
遠。惟先尚書文公。茂德盛名。光乎前朝。吾子淑慎其身。荷¶
伯父覆露。銀章皁蓋。秩二千石。方將布王澤以牧閩人。得¶ 
<pb:KR4h0168_NKFB_0518-13a>
不謂重且遠乎。行當變未善之俗。使至齊魯。然後祗承優¶
命。超處蕃閫。迺其盛也。七月之吉。火雲在天。征車徂東。瞻¶
望不及。所當慎者。殘暑而已。豈以遠道為戒哉。摻袂如之¶
何。序以道意。¶ 

** 送李補闕歸少室養疾序¶ 
:PROPERTIES:
:TITID: QTWTIT10406
:PERSID: QTWAUT1381
:END:

昔司馬相如當漢六葉。為言語侍從之臣。今天子用人文¶
化成。亦以君有相如之才。擢居諫職。且掌宸翰。賦頌書奏。¶
粲然同風。夫君子之道。與命與時。三者并。則不期達而達。¶
不然。則或鼓或罷。或塞或通。是以長卿屢去其官。而君亦¶
<pb:KR4h0168_NKFB_0518-13b>
以疾退息。各其時也。君曩時祭夏圭(一作主)頌。比於馭龍射¶
虎。其詞最盛。如夏雲秋濤。變化騰湧。蔚乎當代。學者誦之。¶
及夫朝夕論思。上尤所器異。故乞身之表七上。而後賜告。¶
有以見聖王之愛才也。夫賢者境不靜。則神不怡。身不安¶
則疾不去。故夫子暫游江湖。樂其靜也。復還少室。就其安¶
也。易傳稱養正則吉。矧夫氣甚和。志甚邁。興愈贍而才未¶
竭。是行也。方憩於雲林之中。陶然自養。以餌浩氣。然後階¶
浮雲。翼疾風。登紫垣。步清漢。當此時。無妄之疾。抑自去不¶
暇。安肯住於肌膚閒哉。始君未為近臣。時論有積薪之歎。¶ 

<pb:KR4h0168_NKFB_0518-14a>

及其造退。朝廷厚優賢之禮。今也于歸。君子賦考槃之詩。¶
此數者。足以觀子之義。不可以不序焉爾。¶ 

** 送耿拾遺歸朝廷序¶ 
:PROPERTIES:
:TITID: QTWTIT10407
:PERSID: QTWAUT1381
:END:

國家方偃武事。行文道。命有司修圖籍。且慮有闕文遺編。¶
逸詩墜禮。分命史臣。求之天下。若汲冢墓陵山穴之徒。必¶
從而搜焉。拾遺耿君。於是乎擁輕軒。奉明詔。有江湖之役。¶
黽勉已事。將復命闕下。七月乙未。改轅而西。將朝夕論思。¶
左右帝扆。用廣夫天祿石渠之籍。託諷於吟詠情性之作。¶
<pb:KR4h0168_NKFB_0518-14b>
當堯舜之聰明。魏丙之謨猷。以拾遺之才之美。其翰飛遠¶
邇。不可度已。眾君子蓋將賀不暇。彼吳秦離別。於我何有。¶
作者之志。小子承命而序之。¶ 

** 送朱拾遺赴朝廷序¶ 
:PROPERTIES:
:TITID: QTWTIT10408
:PERSID: QTWAUT1381
:END:

上將以道莅天下。先命大臣舉有道以備司諫。故朱君長¶
通有拾遺之拜。時議以為明天子在上。百僚奉職於下。化¶
既成矣。而猶廣獻納以通諷諭。聖人之心其至矣。初長通¶
以比興之文。名震翰林。又以元遠之致。升聞天朝。其靜也。¶
眄滄海以遂志。其動也。披白雲以受詔。吳中賢士大夫。相¶
賀不暇。長通方移疾餌藥。不出東山者三年。或曰。以君之¶ 
<pb:KR4h0168_NKFB_0518-15a>
才之識。宜行而止。宜語而默。且君命召。其可以久乎。由是¶
不俟駕。亦不敢言病。獻歲之吉。涉江而西。夫宴息以宏道。¶
由道以致遠。位在乎忠。道在乎辭。蓋拾遺之志如此。彼離¶
別之難。秦吳之遠。前期之不易。皆付之樽中可也。又曷足¶
置於心胸閒。㣥賢於是乎酒酣歌詩。以代雜珮之贈。¶ 

** 送竇拾遺赴朝廷序¶ 
:PROPERTIES:
:TITID: QTWTIT10409
:PERSID: QTWAUT1381
:END:

至哉聖人。在穆清之中。注意左右獻納之臣。於是扶風竇¶
易直由華陰令擢拜左拾遺。詔下之日。士大夫相見而喜¶
曰。易直舉矣。直道其行乎。頃之。會國家舉風力以變元氣。¶
<pb:KR4h0168_NKFB_0518-15b>
闡文明以張四維。上曰。五諫寂寥。七臣安在。由是獻可弻¶
違者悚以奉職。而君亦朝服賁然。時然後行。七月初吉。整¶
車祀軷。安定梁肅舉觴以祝曰。夫有其道而不得其位。得¶
其位而不得其時。昔人所以為歎也。君以懿文當百寮師¶
師之盛。履王臣謇謇之位。行見夫朿帶彤墀之下。高議明¶
堂之側。宣上德。抒下情。唯夫子是望。彼吟咏風騷。優游平¶
勃之事。又曷足為長者言耶。非歌詩無以見惜別之志。不¶
可以不賦。¶ 

** 送韋拾遺歸嵩陽舊居序¶ 
:PROPERTIES:
:TITID: QTWTIT10410
:PERSID: QTWAUT1381
:END:

<pb:KR4h0168_NKFB_0518-16a>

高人出於華族。冠冕處乎山林。於士儀見之矣。在魏周際。¶
逍遙韋公。語默之閒。全清淨之道。閒餘二百載。之子以純¶
懿貞粹。追烈祖之蹤。一門清風。光映今古。可謂全美也已。¶
初士儀與孔君述眷同隱於嵩邱。上嗣位。舉逸民。孔以諫¶
議大夫徵。且調護太子。乘輿還自漢中。吾子方徜徉於松¶
桂之下。鶴板入谷。拜左拾遺。固辭獻納之任。遂有江湖之¶
適。議者稱孔之兼善。吾子之自得。出處一轍。消息同符。然¶
後知刻意而高。待時而動者。俱失其道理矣。揚州刺史杜¶
<pb:KR4h0168_NKFB_0518-16b>
公。蘊伊邵之望。悅禽息之風。士儀依仁游道。幾歷寒暑。既¶
浩然有歸思。乃忽乎以將行。子嘗同召諫官。同被儒服。所¶
不同者。執李公之御。與蹈潁陽之塵而已。會脫韁鎖。隨烟¶
霞。訪吾子於嵁巖之側。豈或碌碌久為躁靜之異乎。先言¶
寄懷。且以序眾君子考槃之什。¶ 

** 奉送劉侍御赴上都序¶ 
:PROPERTIES:
:TITID: QTWTIT10411
:PERSID: QTWAUT1381
:END:

才全者必幾於道。志正者必安於時。初劉君以文章游翰¶
林。深於文者以公幹越石為比。中歲有邁世志。脫畧纓弁。¶
住江湖閒。論者又比之阮始平陶元亮。未幾。詔掌柱下方¶
書。出參蜀漢軍事。俄復自適其適。道岷江。浮湘潭。歷敷淺¶ 
<pb:KR4h0168_NKFB_0518-17a>
原而東。君子謂君涉履所至。擬司馬子長。遂留滯吳南。以¶
道自居。其名益振。其致愈遠。向非才全志正。又曷由光茂¶
如是乎。今軒堯在上。伊傅作輔。方舉賢能。以熙眾職。故劉¶
君朝服賁然。將如京師。御史延陵包公。祖而觴之。且曰。易¶
傳不云。立誠以居業。論語不云。邦有道則智。吾子居可大¶
之業。當則智之時。是往也。將賀不暇。豈愴別乎。二三子尚¶
未醉。盍各賦詩。以代疏麻瑤華之贈。中丞既歌首章。命和¶
者用古意。皆以一百字成之。凡七篇。¶ 

** 送周司直赴太原序¶ 
:PROPERTIES:
:TITID: QTWTIT10412
:PERSID: QTWAUT1381
:END:
¶
<pb:KR4h0168_NKFB_0518-17b>

今年春。上以副丞相鮑公領太原尹。假節主河東諸侯。北¶
門宴閑。夷夏是賴。秋七月。其部從事大理司直周頌自廣¶
陵赴焉。是宜復命。禮也。初朝廷謂晉陽國家之豐沛。天下¶
勁兵所處。故以推轂之任付鮑公。公謂三軍經用。仰淮湖¶
之餽。非仁智不足任也。故以汎舟之役咨司直。司直器畧¶
宏遠。文敏忠信。夫文則經遠。敏則有功。忠信則厚事。三務¶
既成。單車而還。議者謂司直道將光大乎。不然。時之與才。¶
何其參會也。夫躡搏風之便者。其翼必大。搆大厦之重者。¶
其材必廣。頃鮑公田尚書郎為韓侯之佐。三四年閒。董戎¶ 
<pb:KR4h0168_NKFB_0518-18a>
於藩。穆如清風。文武為憲。以司直之懿文碩畫。翔集翰林¶
之上。陵厲之勢。不可度已。非光大而何。士有不佞。嘗辱盛¶
府之召。之子於役。我心載馳。因賦思鴈門一章。蓋取夫欲¶
往從之。路遠莫致云爾。¶ 

** 送前長水(一作安)裴少府歸海陵序¶ 
:PROPERTIES:
:TITID: QTWTIT10413
:PERSID: QTWAUT1381
:END:

秋風木落。臨水一望。遠客之思多矣。而裴侯復告予將歸¶
故國。傷懷贈別之詩。於是乎作也。夫道勝則遇物而適。文¶
勝則緣情而美。裴侯溫粹在中。英華發外。既乘興而至。亦¶
虛舟而還。與夫泣窮途詠式微者。不同日矣。若悲秋送遠¶
<pb:KR4h0168_NKFB_0518-18b>
之際。宋玉之所以流歎也。况吾儕乎。¶ 

** 送皇甫七赴廣州序¶ 
:PROPERTIES:
:TITID: QTWTIT10414
:PERSID: QTWAUT1381
:END:

予同郡皇甫生。膚清氣和。敏學而文。嘗纂家範數千言。自¶
遠祖漢太尉晉元晏先生以還。門風世德。煥耀篇錄。生聿¶
修之志可觀矣。予聞璵璠在璞。與碔砆等耳。及夫琢而成¶
器。則價重當世。以吾子之質。且琢之不已。名者公器。其可¶
避乎。鎮南杜公。負佐世之才。有盛名於天下。門閭之賓。唯¶
吾子屬。斯往也。亦以赴知己而沽善價。吾儕贈之以詩。蓋¶
勉行而已。豈以遠道為戒乎。唯酒可以破別愁。眾君子不¶ 
<pb:KR4h0168_NKFB_0518-19a>
可以不醉焉爾。¶ 

** 送張三十昆季西上序¶ 
:PROPERTIES:
:TITID: QTWTIT10415
:PERSID: QTWAUT1381
:END:

恒衞大陸之閒。土厚風淳。世生偉人。其大名大節之後。著¶
於天下。唯張氏為盛。曩予得其叔季。曰芃曰苞。始冠章甫。¶
游翰林。蓋相知矣。而未深也。閒八九年。又相遇於江淮閒。¶
則叔也秀才登科。已知名於代。季也立誠居業。為後進之¶
表。加以直強毅。恭寬信敏。文史足用。弛張不窮。向吾所稱¶
土風偉人。蓋此也。今年。上求士於四方。揚州牧扶風公嘗¶
得叔為門閭之賓。因以充選。議者謂扶風舉賢不避親。叔¶
<pb:KR4h0168_NKFB_0518-19b>
得舉不以私。則其才可知也。季屬文以氣為主。以經為師。¶
慕宗伯之賢。從州黨之賦。則其志可知也。始大歷末。予應¶
詔至京師。時子伯氏以文德都絲綸之任。博約之道。於予¶
最深。絕絃之悲。仰前修而未遠。斷金之契。於吾子而益厚。¶
別者人所不免。况予情乎。凡道不合則信不深。言不盡則¶
意不見。序所以盡言而信道焉爾。無金玉爾音焉。¶ 

** 送鄭子華之東陽序¶ 
:PROPERTIES:
:TITID: QTWTIT10416
:PERSID: QTWAUT1381
:END:

鄭侯身甚否而意甚泰。家愈貧而學愈富。言政必及王。言¶
性必及道。言文必及經。而動不踰閑。貞不絕俗。年出三十。¶ 

<pb:KR4h0168_NKFB_0518-20a>

其志未光。抑有由哉。夫風之行也。則萬竅怒號。時之止也。¶
不能動纖毳。士不用則塊爾而已。遇則雲蒸雨隨。是牽於¶
時而不由於已。鄭侯雖有洛下之才。淹中之學。其如時止¶
何。傳曰。美惡周必復。吾子困於臲卼。星幾周矣。或者其將¶
復乎。予材薄體弱。曩遇晉陵守獨孤公。方執文柄。為當時¶
律度。見視有終日不違之歎。公既問服。予將絕絃。寢門銜¶
悲。適覯吾子。子即晉陵之出也。一見而觀其禮。再見而同¶
其志。志同而忘其言。悲歎兩集而不知其止。邇來蓋一紀¶
<pb:KR4h0168_NKFB_0518-20b>
矣。詩人賦繁霜之月。予滯於吳。子遊東陽。當逆旅之次。送¶
乘桴之士。命旨酒。登高樓。酣歌氣振。人莫知者。夫物不可¶
以終聚。必受之以散。離會不紀。何用文為。既而敘行。且以¶
見志。¶ 

** 送靈沼上人遊壽陽序¶ 
:PROPERTIES:
:TITID: QTWTIT10417
:PERSID: QTWAUT1381
:END:

上人形就而心和。行獨而志潔。辱與僕游。殆三十年矣。初¶
用文合。晚以道交。淡而文。文而敬。他人未之知也。今年春。¶
予有幽憂之疾。謁長桑氏於東南。上人以無住為樂。將邁¶
乎壽陽。相待形骸之外。相忘江湖之上。比夫世閒重事者。¶
不同日矣。彼都人士高陽許生孟容開封鄭侯通誠。皆於¶ 
<pb:KR4h0168_NKFB_0518-21a>
上人有忘言之契。想與夫二君道舊之暇。必荷錫而遊。問¶
小山叢桂何在。濠上鯈魚樂否。子至東越。亦訪支許故事。¶
歸而於虎邱之精廬。先出後期。以志少別云爾。¶ 

** 送沙門鑒虛上人歸越序¶ 
:PROPERTIES:
:TITID: QTWTIT10418
:PERSID: QTWAUT1381
:END:

至人不在方。實相無所住。此沙門鑒虛所以順理而隨世¶
也。適遊皇都。談天於重雲之殿。今也于歸。將休於沃洲之¶
山。泛然無事。獨與道俱。遇物成不遷之論。閒吟有定後之¶
作。可謂遠也矣。曩予師來越。業天台之道。追石門之遊。爾¶
來已十數年。長松飛泉。寢寐吟想。送子於往。情如之何。東¶
<pb:KR4h0168_NKFB_0518-21b>
南高僧有普門元浩。予甚深之友也。相遇之際。幸說鄙夫¶
擾擾俗狀。且當澡灌心垢。再期於無何之鄉。¶ 

** 送皇甫尊師歸吳興卞山序¶ 
:PROPERTIES:
:TITID: QTWTIT10419
:PERSID: QTWAUT1381
:END:

尊師以齊物為師。抱神為事。有年數矣。外則質貌蒼古。遺¶
是非於耳目。內則沖氣浩然。卷虛無於橐籥。常誦道德上¶
下篇。往來吳中諸山。如浮雲獨鶴。自適其適。吾陋。且遁跡¶
不暇。又焉識其所以。戊辰仲夏。覿於山陰精舍。於時方牧¶
追右軍許邁之期。下走作壺邱禦寇之遇。亦既合契。於焉¶
飽和。百骸自理。滓濁如洗。先是師藏道書於卞山之下。留¶ 
<pb:KR4h0168_NKFB_0518-22a>
止未幾。忽乎將行。不受一毫之施。且輕千里之別。有以見¶
無待之情矣。予欲脫形神於鞅絆。蹈方外之逸軌。有志未¶
就。心馬火馳。命養空而游。相從於赤水之上。師乎師乎。斯¶
言不苟也夫。¶ 

** 送韋十六進士及第後東歸序¶ 
:PROPERTIES:
:TITID: QTWTIT10420
:PERSID: QTWAUT1381
:END:

益都有司馬揚王遺風。生嘗薄游西南。覽其江山。頗奮文¶
辭。歎蜀解嘲四子講德之式。及夫秀士升貢。有司處之以¶
上第。時輩歸之以高名。飄飄然有排大風摩青天之勢。今¶
歲後四月。謝諸朋游。輕騎東出。且以五綵之服。拜慶於庭¶
<pb:KR4h0168_NKFB_0518-22b>
闈。榮哉孝乎。是往也。予嘗與生為五湖之游矣。今則繫在¶
柱下。不能奮飛。送歸如何。為媿為羨。大雅云。敬慎威儀。以¶
近有德。蓋雖有雜珮。不如此詩。輟而為好。以志少別。¶ 

** 送元錫赴舉序¶ 
:PROPERTIES:
:TITID: QTWTIT10421
:PERSID: QTWAUT1381
:END:

自三閭大夫作九歌。於是有激楚之詞。流於後世。其音清¶
越。其氣淒厲。吾友君貺者。實能誦遺編。吟逸韻。所作詩歌。¶
楚風在焉。初元之明年。予與君貺兄洪俱參淮南軍事。屬¶
河外塵起。羽書狎至。每沈迷簿領之際。一見夫人清揚。則¶
煩襟洗如也。又常愛其人也。澹然其靜也。曠然其適也。泛¶ 
<pb:KR4h0168_NKFB_0518-23a>
然其無不與也。且從賓薦之禮。以赴揚名之期。又見其志¶
也。秋氣云暮。蕪城草衰。亭臯一望。烽戍滿目。邊馬數聲。心¶
驚不已。感離別於茲辰。限鄉關於遠道。孰曰有情。而不歎¶
息。傷時臨歧者。得無詩乎。¶ 

** 維摩經畧疏序¶ 
:PROPERTIES:
:TITID: QTWTIT10422
:PERSID: QTWAUT1381
:END:

聖非道不生。道非教不明。教非人不行。是三者相依而住。¶
道有大小權實。故淨名以在家成化。人有聖賢淺深。故智¶
者以初依啟法。然後因言遣言。即象忘象。俾後學有以得¶
正真之終始。遊道義之門戶。祖而述之。存乎其人。天台上¶
<pb:KR4h0168_NKFB_0518-23b>
人比邱然公。纂智者之法裔。探毗耶之妙賾。一貫文字之¶
學。會歸解脫之淵。以為昔智者大師之演是經也。備偏圓¶
頓漸之義。盡方等生蘇之體。其旨遠。其道微。微言在茲。茲¶
用不惑。故常外闡其訓。內澄其照。凡百學者。望崖而歸。嘗¶
謂門弟子曰。祖師所述。其道甚著。而嗜者或病其繁。習精¶
者則遺其麤。吾欲因而就之。以伸其教。刪而裁之。以存其¶
要。何如。弟子比邱眾作禮以請。公於是削其浮辭。合為十¶
軸。不失舊則。其義惟明。與前部偕行。號為淨名畧疏。原夫¶
聖人有以見生生根器之不齊也。故用四教五味。經而¶ 
<pb:KR4h0168_NKFB_0518-24a>
緯之。有以見萬法弛張之不殊也。故用一道一乘。會而成¶
之。然則聖人隨感以利物。故其數不得不差。賢哲因感以¶
立誠。故其業不得不傳。觀其所感。則毗耶之與天台。杜口¶
之與立言。雖階位不同。廣畧異宜。至於赴機施化。其揆一¶
也。肅嘗受經於公門。遊道於義學。雖鑽仰莫能。而嗟歎不¶
足。故序其述作之所以然著乎辭。疏成之歲。歲在甲辰。吾¶
師自晉陵歸於佛龕之夏也。¶ 

** 陪獨孤常州觀講論語序¶ 
:PROPERTIES:
:TITID: QTWTIT10423
:PERSID: QTWAUT1381
:END:

晉陵守河南獨孤公。以德行文學。為政一年。儒術大行。與¶
<pb:KR4h0168_NKFB_0518-24b>
洙泗同風。公以為使民悅以從教。莫先乎講習。括五經英¶
華。使夫子微言不絕。莫備乎論語。於是俾儒者陳生。以魯¶
論二十篇。於郡學之中。率先講授。乃季冬月朔。公既視政。¶
與二三賓客。躬往觀焉。已而公遂言曰。昔文翁用儒變蜀。¶
蜀至於魯。當大歷初元。新被兵饉之苦。今御史大夫贊皇¶
李公為是邦。愍學道闕。開此庠序。自後孝秀並興。與計偕¶
者歲數十人。子衿之詩。起而復廢。鄉飲酒之禮。廢而復興。¶
至於今。風俗遂敦。美矣哉。仁人之化也。摳衣之徒。承其波¶
流。得不勉歟。既誨而厲之。又悅以動之。朱輪遲遲。逮暮¶ 
<pb:KR4h0168_NKFB_0518-25a>
而歸。士有獲在左右。覩公之施教。退謂人曰。夫四時繼氣¶
而成物。仁賢繼功而成化。是學校也。非贊皇不啟。非我公¶
不大。鼓之以經書。潤之以仁義。君子得之。以修詞立誠。小¶
人仰之。以遷善遠罪。泱泱乎不知所以然。以致夫政和而¶
人泰。舊史記前召後杜。而南陽移風。民到於今稱之。矧贊¶
皇植學之本。與我公道之以德。德則有成。而未播於敘述。¶
後人謂之何哉。鄙不佞。謹紀公之雅訓。或傳諸好事者云¶
爾。¶ 

** 導引圖序¶ 
:PROPERTIES:
:TITID: QTWTIT10424
:PERSID: QTWAUT1381
:END:
¶
<pb:KR4h0168_NKFB_0518-25b>

氣之貫萬物也盛矣。本乎天者。資之以生。本乎地者。資之¶
以成。古之善為道者。知氣之在人。不利則鬱。鬱則傷性。伐¶
其命而不可援也。於是乎張而翕之。導而引之。熊經鳥伸。¶
吐故納新。使流於六藏。暢於四支。浹於肌膚之會。固其筋¶
骸之朿。然後百病不生。耳目聰明。可以保神。可以盡年。和¶
之至也。故歧伯得之。為軒轅師。廣成子得之。千二百歲而¶
身不衰。彭祖得之。上及有虞。下及五霸。後學得之。隱名山¶
而遊人閒。壽考者不可詳而紀矣。原其所出。皆以歧伯為¶
祖。有浮山隱居朱少陽者。得其術於黃帝外書。又加以元¶ 
<pb:KR4h0168_NKFB_0518-26a>
化五禽之說。乃志其善者。演而圖之。被以章目。凡三篇。究¶
其所由。蓋久視之門。戶樞之善喻者也。少陽年涉期頤。神¶
氣轉壯。每至虛空之中。自試此法。或屈或伸。或盤或旋。或¶
迴互翕闢。終日不倦。每振寂郵肯綮之際。必圭[:#AS-FBEC:●]石然響。¶
然用力甚微。而合於桑林之儛。此又技之甚尤異者也。暇¶
日以所述示予。予喜而序之。以寘篇首。俾博覽者以知還¶
年之一路。道者之雅戲云。¶ 

** 觀石山人彈琴序¶ 
:PROPERTIES:
:TITID: QTWTIT10425
:PERSID: QTWAUT1381
:END:

天寶中。言雅樂者稱馬氏琴。石侯嘗得其門而入矣。故其¶
<pb:KR4h0168_NKFB_0518-26b>
曲高。其聲全。余嘗觀其操縵。味夫節奏。和而不流。淡而不¶
厭。凜其感人而忘夫佚志。已而謂余曰。鄙夫徒能彈之。而¶
至和樂獨善其身。足使情反乎性。吾聞其語矣。未辨其方¶
也。敢問何為而臻哉。古之聰明睿智。其能為乎。余愀然曰。¶
善乎夫子之問。是道也。吾嘗聞諸師矣。夫人生無其節則¶
亂。故聖人道之天和。作樂以救之。於是乎有五絃之琴。以¶
暢五音。以協五行。以宣五常。以紀五事。後世聖人。以為五¶
絃備其本而未行其變。變而裁之。莫先乎文武之用。於是¶
究夫剛柔。復益其絃者。非他也。文武之道也。亦猶八卦既¶ 
<pb:KR4h0168_NKFB_0518-27a>
列。復因而重之。然後既可以動天地而鼓萬物。盡變化而¶
感鬼神。極聖人之能事。反百慮於一致。此琴之以為貴也。¶
故虞帝以之。乃歌南風。禹湯以之。而作夏頀。周文武以之。¶
萬邦協和。卜代三十。成康以之。刑措不用。仲尼以之。見文¶
王之象而樂正。雅頌各得其所。若琴道不行。則君子之道¶
消。而王澤不下。故殷紂失之。而棄河海。幽厲失之。而周道¶
中絕。晉悼失之。師曠一彈而國大旱。琴之興廢。與理亂相¶
並。夫備殷薦以配祖考肅相。庶幾神降。則不可廢於郊廟¶
矣。若夫和平其志氣。暢達於動用。使邪物不接。則不可廢¶
<pb:KR4h0168_NKFB_0518-27b>
於律度矣。故自有國有家。下逮於庶人。莫不尤重焉。君子¶
所居。於是有左琴右書。士無故不徹。蓋謂是也。周穆載雲¶
和空桑龍門之琴。禹貢嶧陽之桐以為之。歷代善琴之士。¶
與幽蘭白雪之號。則吾子其自知己。夫何言哉。問曰。若如¶
所云。則今之為琴者多矣。君子之風。何其未扇歟。對曰。琴¶
樂之雅者也。雅者正也。正者謂能宣正其聲。而行正道。今¶
夫鄭衞之移人久矣。其人或正。則其位未大。其位未大。故¶
正聲未被。君子風薄。不其然乎。夫雅樂之所貴者。豈取清¶
商流徵不失度曲而已。彼各有所起也。言畢。石君善之。俾¶ 
<pb:KR4h0168_NKFB_0518-28a>
予紀其辭。遂號為序云。¶ 

¶
