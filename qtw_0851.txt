#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0850-18a> 
#+PROPERTY: JUAN 0851
欽定全唐文卷八百五十一¶ 

<pb:NFKB_QTW_p0851-01a>

* 王權¶ 
:PROPERTIES:
:PERSID: QTWAUT2322
:END:

權字秀山。太原人。唐末進士。歷官右補闕。入梁累遷御史中丞。後唐莊宗朝授戶兵吏三侍郎尚書左丞禮部尚書。清泰中改戶部尚書。晉祖入立。轉兵部尚書。天福中以太子少傅致仕。六年卒。年七十八。贈左僕射。¶ 

** 請下諸州依式貢獻奏¶ 
:PROPERTIES:
:TITID: QTWTIT17235
:PERSID: QTWAUT2322
:END:

每年正仗。天下貢物。陳於殿庭。屬戶部司引進。竊以近年以來。未甚齊整。本二百餘州貢物。今止六十餘州。伏以任土勤王。本朝故事。冀申尊奬。所謂駿奔。伏乞遍下諸州。請依貢式陳進。正仗之日。所貴整齊。¶ 

** 請禁貢獻奢侈奏¶ 
:PROPERTIES:
:TITID: QTWTIT17236
:PERSID: QTWAUT2322
:END:

臣聞戒奢從儉。惟經國之遠圖。務實去華。乃前王之令範。伏惟皇帝陛下開基創業。應天順人。顯宗樸素之風。克協聖明之訓。臣伏見諸侯奉貢。九土勤王。羅紈則纎麗奇工。器皿則雕鏤異狀。文之錦繡。雜以珠璣。雖外表珍華。而事近淫巧。臣伏請特降勅旨。頒下列藩。自今奉貢。其鮮麗匹段等。酌其物料所值。折進生白重絹。可將一匹之鮮麗。變¶ 
<pb:NFKB_QTW_p0851-02a>
數疋之縑繒。又進奉銀器及鞍轡等。竝不在雕鑴金玉。其餘衣甲器械。竝不在飾以銀裝。布以金彩。如有鉤玦瑕處。可將銅鐵代之。足以換彼鮮明。益其堅利。雖所減者輕同積羽。而所集者重可如山。匪惟淳厚國風。抑亦豐資天府。¶ 

* 李象¶ 
:PROPERTIES:
:PERSID: QTWAUT2323
:END:

象。晉天福六年官尚書刑部員外郎。¶ 

** 邂逅致死勿論奏¶ 
:PROPERTIES:
:TITID: QTWTIT17237
:PERSID: QTWAUT2323
:END:

據刑法統類節文云。盜賊未見本贓。推勘因而致死者。有故者以故殺論。無故者減一等。又云。今後或有故者以故殺論。無故者或景跡顯然。支證不謬。堅恃姦惡。不招本情。以此致死。請減故殺罪三等。其或妄被攀引。終是平人。以此致死。請減故殺罪一等。臣按上文云。有故殺者以故殺論。此即是矣。其無者亦坐減罪。即恐未當。假如官司或有刑獄。未見本情。不可全不詰問。據言有故者。則是曾行拷捶。及違令式。或麤枷大棒。強相抑壓。以此致死者。並屬有故。無故者。則是推勘之司。不曾拷掠。又不違法律。亦不堅有抑壓。此則並屬無故。不可坐刑。假若有犯事人舊患疾病。推勘之際。卒暴身亡。不可亦坐推司減等之罪。又據斷¶ 
<pb:NFKB_QTW_p0851-03a>
獄律云。若依法使杖。依數栲決。而邂逅致死者勿論。邂逅謂不期致死而死。且彼言栲決。尚許勿論。此云無故。卻令坐罪。事實相背。理有未通。請今後推勘之時致死者。若實無故。請依邂逅勿論之義。¶ 

* 盧質¶ 
:PROPERTIES:
:PERSID: QTWAUT2324
:END:

質字子徵。河南人。仕唐為芮城令。天祐三年。李克用承制授檢校兵部郎中。莊宗之立。有翊贊功。累擢戶部尚書知制誥。充翰林學士承旨。同光元年從平梁。遷兵部尚書。賜論思匡佐功臣。天成元年授特進檢校司空同州節度使。明年改賜耀忠匡定保節功臣。就加檢校司徒。三年入拜兵部尚書。四年進封開國公。長興二年授檢校太保河陽節度使。入為右僕射。應順初遷檢校太傅。正拜河南尹。改太子少師。清泰末復為右僕射。晉祖入立。以疾分司洛陽。少帝嗣位。拜太子太保。天福七年卒。年七十六。贈太子太師。諡文忠。¶ 

** 祧遷獻祖議¶ 
:PROPERTIES:
:TITID: QTWTIT17238
:PERSID: QTWAUT2324
:END:

臣等以親盡從祧。垂於舊典。疑事無質。素有明文。頃莊宗皇帝再造寰區。復隆宗廟。追三宗於先遠。復四室於本朝。¶ 

<pb:NFKB_QTW_p0851-04a>

式遇祧遷。旋成沿革。及莊宗升祔。以祖從祧。蓋非嗣立之君。所以先遷其室。光武滅新之後。始有追尊之儀。只此在於南陽。元不歸於太廟。引事且疎於故實。此時須稟於新規。將來升祔先廟。次合祧遷獻祖。既叶隨時之義。又符變禮之文。¶ 

* 呂琦¶ 
:PROPERTIES:
:PERSID: QTWAUT2325
:END:

琦字輝山。幽州安次人。天祐中。後唐莊宗鎮太原。以為代州軍事判官。入為殿中侍御史。明宗朝累遷禮部郎中史館修撰。清泰三年以端明殿學士遷御史中丞。進禮部侍郎。晉祖入立。授祕書監。遷刑戶兵三部侍郎。爵開國子。天福八年卒。¶ 

** 請疏通注擬奏¶ 
:PROPERTIES:
:TITID: QTWTIT17239
:PERSID: QTWAUT2325
:END:

臣竊見四時選人。三銓待闕。停滯己及於數百。棲遲列困於累年。南曹繫日申選。常有三十二十格式。每月送闕。不過五員七員。竊慮闕員漸稀。人數轉多。拋耕稼於鄉里。忍窮餓於街坊。名利之途。人所難格。朝夕之困。事亦可矜。若不改張。恐未通濟。欲請勒定月日。南曹注納文解。只據見在判成待闕選人。取殘闕及逐月新闕。量人材優劣。據員¶ 
<pb:NFKB_QTW_p0851-05a>
闕好弱。許超折注擬。如此即歲暮至新春己來。相次發遣應盡。其將來選人。即依舊至來年十月下解。南曹應期判成。銓司准格注擬。至次年選畢。有正格勅。用正規程。¶ 

* 梁文矩¶ 
:PROPERTIES:
:PERSID: QTWAUT2326
:END:

文矩字德儀。鄆州人。梁福王友璋領鄆州。辟為從事。入後唐授天平軍節度掌書記。天成中累擢兵部尚書。晉祖即位。改吏部尚書。以太子太保致仕。天福八年卒。年五十九。贈太子太傅。¶ 

** 請頒示勅令表¶ 
:PROPERTIES:
:TITID: QTWTIT17240
:PERSID: QTWAUT2326
:END:

臣近聞有勅命。夏秋苖稅。取天成二年額為常定。雖聖主時行憂軫。而黎民未甚聞知。伏請再降明勅。令粉壁曉告。¶ 

** 請許收河南北人口奏¶ 
:PROPERTIES:
:TITID: QTWTIT17241
:PERSID: QTWAUT2326
:END:

上年平蜀以來。軍人將到西川人口甚多。骨肉阻隔。恐傷和氣。請許收認。¶ 

** 請詳議任瑤封事奏¶ 
:PROPERTIES:
:TITID: QTWTIT17242
:PERSID: QTWAUT2326
:END:

臣看詳左拾遺任瑤所進封事。切見唐莊宗朝宰臣豆盧革韋說。洎歷數朝。累行宥典。俱遂昭雪。頗是分明。然則令河令豆盧昇南頓令韋濤。因父配流。遂停官爵。況曾居郎¶ 
<pb:NFKB_QTW_p0851-06a>
署。久在朝行。或已被茜袍。或己紆紫綬。前後十遷歲歷。八奉赦書。至於常赦不原。亦得乘時被寵。況豆盧昇等。唐少帝之時。刑部己得雪牒。便可卻復舊官。旋屬偽廷。卻除宰子。既塵墨綬。須服荷衣。敢望明朝。特加殊澤。竊以任瑤所進封章。請復豆盧昇等官序服色。望中書商議。¶ 

** 進石光贊封事奏¶ 
:PROPERTIES:
:TITID: QTWTIT17243
:PERSID: QTWAUT2326
:END:

臣伏奉勅牒。令參詳文武百官所進封事。內宗正卿石光贊上章云。伏見滎陽縣道左萬石君廟。本前漢大中大夫石奮之廟。德行惠績。備列前書。乞降封崇。俾光宗祖者。切以萬石君播盛德於漢朝。立嚴祠於鄭圃。爰開聖緒。永叶昌期。石光贊所上公言。備章職分。深為允當。望賜施行。¶ 

** 進左墀策奏¶ 
:PROPERTIES:
:TITID: QTWTIT17244
:PERSID: QTWAUT2326
:END:

前汴州陽武縣主簿左墀進策十七條。可行者有四。其一請於黃河夾岸。防秋水暴漲。差上戶充隄長。一年一替。委本縣令十日一巡。如怯弱處不早處治。旋令修補。致臨時渝決。有害秋苖。既失王租。俱為墮事。隄長刺史縣令勒停。¶ 

** 四廟諡號廟號陵號議¶ 
:PROPERTIES:
:TITID: QTWTIT17245
:PERSID: QTWAUT2326
:END:

奉勅旨定四廟諡號廟號陵號者。伏以四代祖朔州使君¶ 
<pb:NFKB_QTW_p0851-07a>
府君。自天所祐。應時而生。肇啟靈源。始基鴻業。謹案諡法。寬容平和曰安。臨事屢斷。撫俗多方。有(闕)達之能。無屈撓之事。豈不謂之寬容平和乎。又靖者。柔德教衆之義也。又義者。行義不失者也。請備神主。追尊諡曰孝安皇帝。廟號靖祖。陵號義陵。三代祖右省常侍府君。動靜有常。夙夜匪懈。憂人若已。視民如傷。謹案諡法。一德不懈曰簡。富且不驕。貴而好禮。有典有則。無怠無荒。豈不謂一德不懈乎。又肅者。剛德克就之義。惠者。寬裕不苛者也。請備神主。追尊諡曰孝簡皇帝。廟號肅祖。陵號惠陵。皇祖振武僕射府君。淳德不雜。素風自高。得安邊靜塞之機。有阜俗濟民之術。謹案諡法。執事有制曰平。積善積德。允武允文。動不為身。行惟濟物。豈不謂執事有制乎。又翼者。思慮深遠之義。又康者。安樂撫民者也。請備神主。追尊諡曰孝平皇帝。廟號翼祖。陵號康陵。皇考洺州太傅府君。天資睿德。神贊沈機。臨戎則有敵必摧。撫恤則無民不悅。謹案諡法。主善行德曰元。盡善盡美。乃神乃聖。功煥龍圖。慶流鳳扆。豈不謂主善行德乎。又憲者。博聞多能之義。昭者。明德有功者也。請備神主。追尊謐曰孝元皇帝。廟號憲祖。陵號昭陵。¶ 

<pb:NFKB_QTW_p0851-08a>

* 裴垣¶ 
:PROPERTIES:
:PERSID: QTWAUT2327
:END:

垣。晉天福初官太常少卿。¶ 

** 四廟后妃追尊諡議¶ 
:PROPERTIES:
:TITID: QTWTIT17246
:PERSID: QTWAUT2327
:END:

奉勅定四廟皇后追尊諡議者。伏惟四代祖妣秦氏。積行芝蘭。含貞閨壼。徽猷令聞。厥彰內則之賢。懿靜柔明。綽有禮閑之節。諒非餘慶。何啟昌期。謹案諡法。宣慈惠和曰元。請追尊諡曰孝安元皇后。伏惟三代祖妣安定太君安氏。門稱盛族。代謂良家。修德行而義冠稽天。蘊柔明而風昭齊體。若非淑惠。寧協休徵。謹案諡法曰。貴賢尚義曰恭。請追尊諡曰孝簡恭皇后。惟皇祖妣高平縣太君米氏。令惠生知。賢才天禀。四德早聞於親戚。一齊仍著於閨庭。淑問嘗彰。貞柔自固。謹案諡法。嚮惠德義曰獻。請追尊諡曰孝平獻皇后。皇妣南陽郡太夫人何氏。族惟華貴。德乃寬沖。禮諧義聽之文。詩協和鳴之詠。履大跡而鍾慶。祔神龍而克祥。固有靈符。來宏景祚。謹案諡法。溫柔聖善曰懿。請追尊諡曰孝元懿皇后。¶ 

* 鄭受益¶ 
:PROPERTIES:
:PERSID: QTWAUT2328
:END:

受益字謙光。唐宰相餘慶曾孫。累歷臺閣。自尚書郎遷右¶ 
<pb:NFKB_QTW_p0851-09a>
諫議大夫。晉天福間以病告歸。尋起拜京兆少尹。八年以贓事賜死。¶ 

** 再論張彥澤疏¶ 
:PROPERTIES:
:TITID: QTWTIT17247
:PERSID: QTWAUT2328
:END:

臣自貢封事。已及九日。未聞施行。實深激憤。且臣家在晉昌。備知踪跡。彥澤在涇州殺式之後。至故雍復害軍將楊洪。一如式之屠割。此乃是陛下去歲送張式。令彥澤屠戮。致今春楊洪又遭此苦。中外觀者。痛入骨髓。陛下聞之。情詎不傷。伏自陛下臨御以來。萬方咸歌仁聖。一何乖爽。大玷皇猷。又彥澤在涇州日。擅將甲兵。討伐蕃部。尋皆陷沒。靡有孑遺。乃行酷虐之令。括為充墳舊數。奪取婦女。率掠金帛。從順者包羞免禍。違阻者飲恨被誅。近遠聞王周交代。條件上聞。凡有濫訛。應在其內。今陛下畧無所問。臣實不平。沮王周守法奉公。黨彥澤殺人害物。臣竊慮此後諸侯。効作好事者少。繼為惡事者多。蓋陛下喜怒不分。賞罰有濫。既無黜陟之法。是退賢良之心。今外議沸騰。皆言陛下廣受彥澤進獻。許行非法之事。況在郡括馬。將及萬蹄。到闕獻誠。止滿百疋。臣痛恨此賊者。致陛下招此惡名故也。是敢繼犯宸嚴。再具論列。必乞速行法令。免致天下咨¶ 
<pb:NFKB_QTW_p0851-10a>
嗟。臣又觀陛下前月十八日特降勅命。過五日一度內殿起居。許臣僚具所見事實。封文奏其間。勅語曰。恐一物失所。以百姓為心。可為憂民疾痛者矣。今臣所論奏彥澤。蓋為涇州一方。陛下詔墨未乾。自違其旨。如水投石。不動聖心。臣竊慮奸邪。潛謀罔惑。致其明聖。有此二三。柰何陛下不與執政之臣商量。而聽庸愚之輩掩蔽。伏以宰臣馮道以下。皆忠貞直性。輔弼當仁。久居調鼎之權。上贊垂裳之理。而況晨趨玉陛。日面龍顏。每於造膝之時。必竭沃心之奏。伏乞宣示前後所貢二狀。令對御座。子細詳讀。若臣所論彥澤。如事謬妄。不愜聖旨。即乞便降朝典。令天下知彥澤無罪。諫臣妄有陳論。兼明陛下無朝令夕改之謗。臣職忝諫諍。理合抗論。不避嚴誅。希迴英斷。¶ 

* 崔梲¶ 
:PROPERTIES:
:PERSID: QTWAUT2329
:END:

梲字子文。深州安平人。梁貞明三年舉進士甲科。後唐明宗朝累遷都官郎中翰林學士。晉祖時以戶部侍郎為學士承旨。遷太常卿。改太子賓客分司西京。卒年六十八。¶ 

** 請貢舉人復詣國子監謁先師奏¶ 
:PROPERTIES:
:TITID: QTWTIT17248
:PERSID: QTWAUT2329
:END:

臣伏見開元五年勅。每年貢舉人見訖。宜令引就國子監¶ 
<pb:NFKB_QTW_p0851-11a>
謁先聖先師。學官為之開講質疑。所司設食。其監內得舉人。亦准此例。其日清資官五品以上并朝集使並往觀禮。永為常式。自經多故。其禮寖停。請舉舊典。¶ 

** 請落第舉人得自陳訴奏¶ 
:PROPERTIES:
:TITID: QTWTIT17249
:PERSID: QTWAUT2329
:END:

臣謬蒙眷渥。叨掌文衡。實憂庸懦之材。不副搜羅之旨。敢不揣摩頑鈍。絕杜阿私。上則顯陛下求賢。次則使平人得路。但以今年就舉。比常歲倍多。科目之中。兇豪甚衆。每駮牓出後。則時有宣張。不自省循。但言屈塞。互相朋扇。各出言詞。或云主司不公。或云試官受賂。實慮上達聖聰。微臣無以自明。晝省夜思。臨深履薄。今臣欲請令舉人落第之後。或不甘心。任自投狀披陳。卻請所試與疏義對證。兼令其日一甲。同共較量。若獨委試官。恐未息詞理。倘是實負抑屈。則所司固難逭憲章。如其妄有陳論。則舉人乞痛加懲斷。冀此際免虛遭謗議。亦將來可遠久施行。倘蒙聖造允俞。伏乞降勅處分。¶ 

** 朝會樂章制度奏¶ 
:PROPERTIES:
:TITID: QTWTIT17250
:PERSID: QTWAUT2329
:END:

案禮云。天子以德為車。以樂為御。大樂與天地同和。大禮與天地同節。又曰。安上治民。莫善於禮。移風易俗。莫善於¶ 
<pb:NFKB_QTW_p0851-12a>
樂。故樂書議舞云。夫樂在耳曰聲。在目曰容。聲應乎耳。可以聽知。容藏於心。難以貌覩。故聖人假干戚羽旄。以表其容。發揚蹈厲。以見其意。聲容和合。大樂備矣。又案義鏡。問鼓吹十二案。合於何所。答云。周禮鼓人掌六鼓四金。漢朝乃有黃門鼓吹。崔豹古今注云。因張騫使西域。得摩訶兜勒一曲。李延年增之。分為二十八曲。梁置鼓吹清商令二人。唐又有棡鼓金鉦大鼓長鳴歌簫笳笛。合為鼓吹十二案。大享會則設於懸外。此乃是設二舞及鼓吹十二案之由也。今議一從令式。排列教習。文舞郎六十四人。分為八佾。每佾八人。左手執籥。禮云葦籥。伊耆氏之樂也。周禮有籥師。掌教國子。爾雅曰。籥如笛。三孔而短。大者七孔。謂之簅。歷代以來。文舞所用。凡用籥六十有四。右手執翟。周禮所謂羽舞也。書云。舞干羽於兩階。翟山雉也。以雉羽分析連攢而為之。二人執纛前引。數於舞人之外。舞人冠進賢冠。服黃紗中單。皁領褾。白練[:#AS-99E0:●]襠。白布大口袴。革帶。烏皮履。白皮襪。武舞郎六十四人。分為八佾。左手執干。干楯今之旁牌。所以翳身也。其色赤。中畫獸形。故謂之朱干。周禮所謂兵舞。取武象。用楯六十有四。右手執戚。斧也。上飾以¶ 
<pb:NFKB_QTW_p0851-13a>
玉。故謂之玉戚。二人執旌前引。旌似旗而小。絳色畫升龍。二人執鼗鼓。二人執鐸。周禮有四金之奏。其三曰金鐸以通鼓。形如大鈴。仰而振之。金錞二。每錞二人舉之。一人奏之。周禮四金之奏。一曰金錞以和鼓。銅鑄為之。其色黑。其形圓若權。上大下小。高三尺六寸有六分。圍二尺四寸。上有伏虎之狀。旁有耳。獸形銜鐶。二人執鐃以次之。周禮四金之奏。二曰金鐃以止鼓。如鈴無舌。搖柄以鳴之。二人掌相在左。禮云。治亂以相。制如小鼓。用皮為表。實之以糠。撫之以節樂。二人掌雅在右。禮云。訊疾以雅。以木為之。狀如漆筩而弇口。大二尺。圍長五尺六寸。以羖皮鞔之。旁有二紐䯱畫。賓醉而出。以器築地。明行不失節。武舞人服弁。平巾幘。金支緋絲。大袖緋絲。布裲襠。甲金飾。白練[:#AS-99E0:●]襠。錦騰蛇起梁帶。豹文。大口布袴。烏皮靴。工人二十。數於舞人之外。武弁朱褠革帶。烏皮履。白練[:#AS-99E0:●]襠。白皮襪。殿庭仍加鼓吹十二案。義鏡云。帝設氈案。以氈為牀也。今請置大牀十二。牀容九人。振作歌樂。其牀為熊羆貙豹騰倚之狀以承之。象百獸率舞之意。分置於建鼓之外。各三案。每案羽葆鼓一。大鼓一。金錞一。歌二人。簫二人。笳二人。十二案。樂工¶ 
<pb:NFKB_QTW_p0851-14a>
百有八人。舞郎一百三十有二人。取年十五已上弱冠己下容止端正者。其歌曲名號。樂章詞句。中書條奏。差官修撰。¶ 

** 請立王府師友疏¶ 
:PROPERTIES:
:TITID: QTWTIT17251
:PERSID: QTWAUT2329
:END:

臣歷觀往代。下及近朝。既立磐維。必擇師友。或取其德行彰著。或取其學術精通。待以優崇。俾之規益。斯亦前王之急務也。伏見陛下頒宣典冊。封立親賢。盛禮既成。普天咸慶。諒鴻基之永固。豈麟趾以能歌。伏願陛下特詔有司。遵行舊制。慎求端士。博訪碩儒。命以王官。使同遊豫。雖聰明天縱。固不俟於切磋。而孝敬日躋。亦良由於輔導。臣謬塵近侍。無補盛時。輒以蒭蕘。上塵旒扆。¶ 

** 請奬勵刺史縣令疏¶ 
:PROPERTIES:
:TITID: QTWTIT17252
:PERSID: QTWAUT2329
:END:

昔漢宣帝纘紹皇圖。勤恤民隱。慎擇循良之吏。分居牧守之權。其有政合廉平。惠敷疲瘵。小則降璽書而勞問。大則錫侯爵以甄酬。欲教化之久行。故遷移之不遽。伏惟陛下粃糠大漢。回復皇唐。整百王隳紊之綱。削四紀傷夷之弊。永言致治。實在審官。刺史縣令。有能撫綏。不必循拘考限。明加奬激。就進階資。如有課最漸高。始終不易。量其器業。¶ 

<pb:NFKB_QTW_p0851-15a>

擢在朝廷。自然有位之人。咸思職分。無為而治。坐致時雍。¶ 

** 請修史疏¶ 
:PROPERTIES:
:TITID: QTWTIT17253
:PERSID: QTWAUT2329
:END:

臣聞高祖神堯皇帝初定天下。起居舍人令狐德棻上言。以近代己來。多無正史。恐十數年後。事跡蔑聞。因命儒學大臣。分撰南北諸史。且言異代。猶恐棄遺。況在本朝。豈以湮滅。臣嘗聞宣宗纘承大業。思致時雍。旰食宵衣。憂勤庶務。十餘年之內。可謂治平。於時史官。雖有注記。尋屬多故。輦輅省方。未暇刊修。皆至淪墜。統臨之盛。寂寞無聞。伏思年代未遙。耳目相接。豈無野史。散在人間。伏乞特命購求。十獲五六。亦可備編修。冀成一代之信書。永祚千年之盛觀。¶ 

** 金沙王廟記¶ 
:PROPERTIES:
:TITID: QTWTIT17254
:PERSID: QTWAUT2329
:END:

梲嘗泛覽史編。徵得大朝故事。昔者肇自天寶。延及建中。二紀[:#AS-8563:⿰⺯⿸厂⿱田坴]兵。四郊多壘。始之以巨猾乘間。繼之以餘孽挻災。猛虎召風。長鯨鼓浪。翠華避狄。去巡濯錦之江。博望承祧。遠駐鳴沙之地。二京失守。四海倒懸。苟非命世之偉人。孰拯橫流之大患。時則有若尚父汾陽王。誠貫天地。謀叶鬼神。奮臂一呼。投袂而起。摧兇黨而稍清趙代。總全師而徑¶ 
<pb:NFKB_QTW_p0851-16a>
覲靈源。國步有依。皇威乃震。自是東征西伐。左披右攘。以戡定為心期。以扶持為已任。不然。則安得田承嗣畏威而屈膝。魚朝恩聞義以息心。哲后禮之以不名。黠虜懷之而號父者歟。若其盛德崇庸。嘉謀妙算。既備存於正史。固莫罄於斯文。先是洛邑之南。有佛寺曰廣化。究其經始。實我公之奏置焉。厥後遂以貞珉。刻成遺狀。寘之廊廡。多歷歲時。雖越國良金。固無銷鑠。而殷巖肖像。稍闕瞻虔。今皇帝嗣位之三載也。日新睿德。風布皇猷。庶績其凝。九功維敘。百蠻款附。豈辭重譯而來。五稼順成。何啻三年之積。雖元首之盡善盡美。亦股肱之同德同心。惟太師侍中魯國公。手握機衡。身為柱石。紀氏有藩屏之慶。召公兼方伯之權。杜元凱之立事立言。別先懿戚。羊叔子之登山臨水。不負勝遊。覩是儀形。仰其勳德。遂首合良輔。同率俸金。選隱地於山阿。取[:#AS-9061:⿰王褱]材於澗底。別營邃宇。以代迴廊。操繩墨者曲盡規模。運斤斧者巧呈剞劂。高惟䡾䡾。深乃耽耽。分雁墖之煇煌。助龍門之秀麗。厥構云就。遷以處焉。望之者凜凜如生。遇之者肅肅加敬。不獨旌顯前烈。亦將激勸後來。非賢而孰肯慕賢。惟善而乃能嘉善。豈比夫過隆中之故宅。¶ 

<pb:NFKB_QTW_p0851-17a>

但想風猷。經厭次之荒祠。空畱讚頌而已哉。既訖事。公命梲抽毫以志之。梲詞非玉海。跡忝琳宮。矧於不朽之文。尤寡當仁之譽。辭之莫獲。退而直書。清泰三年八月九日記。¶ 

* 裴皡¶ 
:PROPERTIES:
:PERSID: QTWAUT2330
:END:

皡字司東。河東人。光化三年進士。歷拾遺補闕。梁初遷翰林學士中書舍人。後唐莊宗時擢禮部侍郎。改太子賓客。以老拜兵部尚書致仕。晉祖時起為工部尚書。復以老拜右僕射致仕。卒年八十五。贈太子太保。¶ 

** 請刺史經三考許替移奏¶ 
:PROPERTIES:
:TITID: QTWTIT17255
:PERSID: QTWAUT2330
:END:

方伯郡守之任。與大朝分理疆土。共養黎民。委寄非輕。古今所重。親人之職。莫過於是。伏請啟今後諸州刺史。經三考方可替移。使能理者盡展所能。弊政者自彰其濫。優劣既判。黜陟可行。則州縣免迎新送故之勞。朝廷得惠養除煩之理。太平之道。無易於斯。¶ 

* 張希崇¶ 
:PROPERTIES:
:PERSID: QTWAUT2331
:END:

希崇字德峯。幽州薊縣人。後唐莊宗朝累遷蕃漢都提舉使。天成初。契丹命為平州節度使。後逃歸。授汝州防禦使。遷靈州兩使畱後。改邠州節度使。晉祖入立。除靈武卒年¶ 
<pb:NFKB_QTW_p0851-18a>
五十二。¶ 

** 郭氏義子與親子爭財判¶ 
:PROPERTIES:
:TITID: QTWTIT17256
:PERSID: QTWAUT2331
:END:

父在己離。母死不至。止稱假子。孤二十年撫養之恩。儻曰親兒。犯三千條悖逆之罪。頗為傷害名教。安敢理認田園。其生涯並付親子。所訟人與朋姦者。委法官以律定刑。¶ 

* 劉光度¶ 
:PROPERTIES:
:PERSID: QTWAUT2332
:END:

光度。晉天福中鄉貢進士。¶ 

** 澶州建柰河將軍堂記¶ 
:PROPERTIES:
:TITID: QTWTIT17257
:PERSID: QTWAUT2332
:END:

詩云。太山巖巖。惟魯所瞻。標㣥嶽之首。隱衆靈之府。靈者神也。神生於無神之神。陰陽不測而為神。日月照輝而為明。無神之神者。至道也。道德經云。杳杳冥冥。於中有精。恍恍忽忽。於中有物。此之謂也。天福六年三月十七日。新澶州岳社頭郭肇專智以金門貢藝。玉署呈才。風雲(闕二字)於二龍。奮躍素高於雙驥。副社頭郭肇(闕一字)情涵珠海。鑒澈冰潭。貯茂異以盈懷。抱才實而鏁志。因乘暇豫。同慕勝遊。陟彼(闕一字)原。共睹橋舸。飲酒酣暢。而相與言。胡不聞賈誼云。生(闕一字)也若浮。生死之也若休。莊周云。生之也道行。死之也物化。人(闕一字)短分定。豈不在乎神明哉。遂乃拱志修¶ 
<pb:NFKB_QTW_p0851-19a>
崇。歸心祀享。結集岳社。化被邑人。不期月間。總四十戶。至天福元年三月十日。社衆西自新州。東之太(闕一字)遠備牢醴。克置羞薦。無愧叨僭。惟竭至誠。但有遺曠。庶幾增建。竊見宮宇炳煥峯巒迴合。(空六字)尊神象列侍者。星繁唯柰河。(闕一字)元非靈廟。是以歷覽林藪。履蹈河壖。東望則天之壇。西臨鬼仙之洞。謺嶂重巖倚其後。飛雲流水枕其前。得此一方。實為殊勝。是以擘畫砂礫。(闕四字)任便裁基。隨宜剏跡。召公輸於魯甸。招匠石於郢郊[:#AS-8DCF:雀戈]岨崍之花松。斷新甫之文柏。奇材異石。窮神役思以蘊崇。碧瓦銅塼。盡心畢力以駢集。(闕二字)秉斫。爭工不異於雷震。剫木飛繩。競巧可同於電捷。天福三年五月十日建就。堂一所三間。四下椓週迴行牆二十四堵。門樓一所。悉以粉飾藻繪。秀麗精華。取金碧於十洲。運丹青於三島。香寮綺井。返植蓮荷。畫棟琱梁。高橫螮蝀。翠櫩朱網。亭亭而日麗九天。複道重階。落落而露凝五色。天福五年三月九日。迎入將軍夫人真形兩座。厮兒妮子兩人。夜乂一對。郭肇等命以(闕一字)者告厥成功。釃酒焚香。虔誠啟仰。忻然應變。但覺顏。迴風遶壇。實謂神降。此則天意人事。聖道合符。體乎元元。不可窮紀。光度¶ 
<pb:NFKB_QTW_p0851-20a>
學輸鍾會。才謝邱遲。堅讓不從。輒敢承請。是以凝元扣寂。(闕一字)簡(闕一字)毫。力課短懷。用旌刊飾。銘曰。¶ 

瞻彼柰河。泉流清清。噫彼逝人。魂飛冥冥。善惡斯作。禍福隨情。應業受兮。靡跡厥靈。將軍英靈。祠堂䆗窱。一氣散化。萬神應兆。事有克彰。物無不照。輔贊天孫。(闕一字)室嵒峭(空三字)優遊高士。放曠清人。豫搆陰德。思振芳塵。物景代謝。事蹟相仍。成此廟貌。永司其津。¶ 

