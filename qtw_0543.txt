#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0542-17a> ¶¶¶¶
#+PROPERTY: JUAN 0543
欽定全唐文卷五百四十三¶ 

<pb:NFKB_QTW_p0543-01a>
　令狐楚(五)¶ 

** 薦齊孝若書¶ 
:PROPERTIES:
:TITID: QTWTIT10881
:PERSID: QTWAUT1431
:END:

某官至。辱垂下問。令公舉一人。可管記之任者。愚以為軍¶
中之書記。節度之喉舌。指事立言而上達。思中天心。發號¶
出令以下行。期悅人意。諒非容易。而可專據。竊見前進士¶
高陽齊孝若。字考叔。年二十四。學必專授。文皆雅正。詞賦¶
甚精。章表殊健。疎眉目。美風姿。外若坦蕩。中甚畏慎。執事¶
儻引在幕下。列於賓佐。使其馳一檄。飛一書。必能應馬上¶
之急求。言腹中之所欲。夫掇芳刈楚。不棄幽遠。况孝若相¶
<pb:NFKB_QTW_p0543-01b>
門子弟。射策甲科。家居君侯之化下。且數年矣。不勞重幣。¶
而獲至寶。甚善甚善。雄都大府。多士如林。最所知者。實斯¶
人也。請為閤下記其若此。惟用與捨。高明裁之。¶ 

** 賀皇太子知軍國牋¶ 
:PROPERTIES:
:TITID: QTWTIT10882
:PERSID: QTWAUT1431
:END:

臣某牋。伏見七月二十八日皇帝宣詔。軍國政事。並權委¶
皇太子殿下勾當者。伏以皇帝陛下躬勤黼扆。志奉山陵。¶
恭慕積中。殷憂發外。瞻九廟之重。須有纘承。以萬幾為煩。¶
期在宴息。伏惟皇太子殿下日躋睿哲。天縱欽明。繼丕業¶ 
<pb:NFKB_QTW_p0543-02a>
而堯歷重昌。嗣鴻名而文功累盛。事有光於往古。慶實被¶
於殊方。率土臣心。無任欣戴。臣限以鎮守。遠在方隅。不獲¶
陪慶宮庭。抃舞稱賀。瞻戀踴躍之至。謹奉牋以聞。¶ 

** 盤鑑圖銘記¶ 
:PROPERTIES:
:TITID: QTWTIT10883
:PERSID: QTWAUT1431
:END:

元和十三載二月八日。予為中書舍人翰林學士。夜直禁¶
中。奏進旨檢事。因開前庫東閣。於架上閱古今撰集。凡數¶
百家。偶於王勃集中卷末獲此鑑圖并序。愛玩久之。翌日。¶
遂自摹寫。貯於箱篋。寶歷二年。乃命隨軍潘元敏繪於縑¶
素。傳諸好事者。太原令狐楚記。¶ 
¶
<pb:NFKB_QTW_p0543-02b>

** 送周先生住山記¶ 
:PROPERTIES:
:TITID: QTWTIT10884
:PERSID: QTWAUT1431
:END:

先生姓周氏。名隱遙。字息元。宗其道者相號為太元先生。¶
汝南人也。抱天和冲澹之氣。含至精潔朗之質。玉冷泉潤。¶
松高鶴閑。韜精守道。冥得真契。谷神既存而長守。元關無¶
鍵而不開。貞元初。遊蘇州吳縣之包山林屋洞。秋八月。始¶
於洞西得神景觀。訊其居者。曰距此數里。世傳毛公塢。毛¶
公道成羅浮。居山三百餘歲。有弟子七十二人。聚石為壇。¶
遺趾猶存。爾能勤求。吾請以導。既行而蘿篠迷密。不知所¶
往。先生冥目久之。逢一物焉。雙眸盡碧。毛色紫而本白。高¶ 
<pb:NFKB_QTW_p0543-03a>
數尺餘。隨而行之。視乃鹿也。須臾乃跪止。若有所告。先生¶
默記之而還。至十九年冬。刜木鬋茅。奠厥攸居。得異石一¶
方。上有蟲篆。驗之。即毛公鎮地符也。既而鑿戶牖以為竇。¶
有鶴銜弄冠裳。戲舞於庭砌。後得一井。香白滑甘。溢為白¶
泉。其旁得古池焉。深廣袤丈。陽驗陰伏。湛如也。初先生嘗¶
息於洞之南門中。神化恍惚。往往失其所在。遇好風日。亦¶
來人閒。將至。必先之以雲鶴。其弟子灑埽香室。俄而至矣。¶
嗟乎。先生之體。同乎無體矣。不以晝夜更動息。不以寒暑¶
易纖厚。不食而甚力。走及奔馬。全乎氣者也。雖飲而無漏。¶
<pb:NFKB_QTW_p0543-03b>
止如靈龜。外乎形者也。鹿以導步。神柔異物也。符以存視。¶
道契先躅也。井泉去厲。昭乎仁也。池水不枯。齊其慮也。仙¶
雲靈鶴之驗。去來彷彿之狀。其必神行而智知乎。予叔服¶
膺先生之門。二紀於茲。錄先生本起。見命為記。凝神遐想。¶
直而不遺。元和十三年八月。華州刺史兼御史中丞令狐¶
楚記。¶ 

** 刻蘇公太守二文記¶ 
:PROPERTIES:
:TITID: QTWTIT10885
:PERSID: QTWAUT1431
:END:

大和五年春三月。[:#AS-8862:⿱亠兊]海節度副使李員外虞致本府書幣。¶
修好於我。卒事返命。且以故太守蘇源明集中小洞庭讌¶ 
<pb:NFKB_QTW_p0543-04a>
籍及序二首見寄。請余立一貞石。識其故處云。余為之考¶
尋圖牒。詢訪耉老。自五六日至於旬時。茫然曾不得回源¶
亭渦泊依稀彷彿者。從天寶十二載而下。及茲八十年。源¶
明有盛名於朝。遺愛在鄆。嘗與五太守會集。讌遊之所。形¶
於文字。冏若金玉。若良二千石好事君子。接武而來。縱不¶
恢張增飾之。必當思人愛樹。存為此州故事。悲夫恩澤之¶
外。四紀有餘。自蕩平而還。三政相繼。不銛鋒摩刃。以戰鬬¶
為務。則長臂利爪。而攫拾是謀。視嘉山水好風月。如越人¶
之髢。瞽者之鑑。非惟無用。又從而仇之。余以為不可使中¶
<pb:NFKB_QTW_p0543-04b>
行子之文無傳於此地。乃於溪亭作金石刻。引而記之。亦¶
李志也。秋七月二十七日。天平軍節度等使檢校尚書右¶
僕射鄆州刺史兼御史大夫彭城縣公令狐楚記。¶ 

** 沁源縣琴高靈泉碑記¶ 
:PROPERTIES:
:TITID: QTWTIT10886
:PERSID: QTWAUT1431
:END:

仙人琴高。生於周而遊於冀。嘗入碭水。沈而不濡。時乘赤¶
鯉。周旋自若。河東冀州之城也。前此嘗命有司廟於沁水¶
之東。有冽寒泉。在堂之下。廣圜累步。澄湛盈尺。嘻。靈蹤汗¶
漫。雖羽化於何鄉。而真理希夷。或鱗潛於此地。不然。則何¶
以旱暵而不耗。霖霪而不盈。居人乞靈以赴愬。遊子翫奇¶ 
<pb:NFKB_QTW_p0543-05a>
而濯弄。澹乎不知其幾百年也。貞元十五祀。郡守之子弟。¶
敢以葷血饌於傍。腥羶既漫。清泚遂涸。似有扃閉。孰知根¶
源。迨茲七稔。無復一勺。永貞之元年。觀察使尚書右僕射¶
馮翊嚴公。以清靜(闕一字)其心。以中和樂其職。申命前清源¶
令范陽盧憚假符於州。逾月而吏知恥。逾時而人知敬。一¶
年而生物盡康。眾績其凝。由是抗懷仙風。注意靈泉。且曰。¶
㓨山而飛者。傳於故志。聞綺而赴者。載在前言。吾其禱焉。¶
儻可復也。秋九月一日。率其屬。有攝長史程義光。攝司馬¶
周利用。軍從事王僔州。主簿趙鄂王青溪楊果雲連道冲。¶
<pb:NFKB_QTW_p0543-05b>
并軍吏㣥從數十人。致齋陳信。肸蠁如答。初以神視。厭浥¶
而未融。徐以氣聽。湔準而始達。奠未徹而可以鑑。晷不移¶
而可以汲。其明日。潏然有響。澂然無波。舊痕皆平。故味不¶
爽。州閭喜駭。瞻觀奔走。乞以其狀獻於府朝。而盧君善無¶
近名。嫌不語怪。將使感通神速之事。寂寥無聲。越十月。楚¶
聞風異之。伐石為記。嗚呼。聖人之所以觀象設教。神而化¶
之者。無他。其要在於禍淫福謙。懲惡勸善。苟或淫昧。將焉¶
訓齋。吾知盧君之洗心飡和。勤力抱素。前領遼山也。未及¶
周歲。獲白鹿以歸。聿來沁源。齋沐於赤松觀。有四白鶴自¶ 
<pb:NFKB_QTW_p0543-06a>
天翔集。是故精意專感。急於置郵。靈釣而元關洞開。神驅¶
而幽鍵迎解。有以知神明之與仁助。信蓋章乎州民。於是¶
潔其涯隒。新其廟貌。入於門者。不俟約束。自然齋莊。如承¶
水仙。若覩龍鯉。上可以列瑞典。下可以編幽經。目為靈泉。¶
蓋傳信也。時永貞元年孟冬月十有八日記。¶ 

** 白楊神新廟碑¶ 
:PROPERTIES:
:TITID: QTWTIT10887
:PERSID: QTWAUT1431
:END:

道太原而北。列郡數十。雁門為大。在周秦時。與山戎林胡¶
犬牙其疆。國家以文德柔惠而驅去之。北跡距塞口猶千¶
里而遠。若內地控於通都。秩二千石者。非休勳懿德。則名¶
<pb:NFKB_QTW_p0543-06b>
王旄士。乙亥歲。今尚書隴西李公廉刺并部。選第郡政之¶
尤異者。得昌化守南康郡王河南元韶。首表其名。遽聞於¶
天。璽書勞勉。移理於代。惟南康以壯事老謀逮事先侍中¶
平王。則尚書朗寧王。勤於君。惠於人。而敬恭於神。由是神¶
降之福。人懷其德。是歲夏五月。赤車彤幨。至自石州。初一¶
日。會計於官次。察掾吏之勤惰。次二日。存問於里閭。求人¶
民之利病。既三日。徧祭於山川神祗。蓋無停陰。鑾不輟聲。¶
於郡東凡四十里。白楊有祀。實代之主也。嘑水旁注。雁門¶
山前峙。石[:#AS-FBED:●]盤礡相抵。為堆為阜。蘙薈柯條。如虬如龍。廣¶
僅百¶ 
<pb:NFKB_QTW_p0543-07a>
畝。厥高又倍。信可以回薄日月。而避逃風雨。豈朔漠之氣¶
凝結於此乎。坤元之精決泄於此乎。不然。其何以巍巍蒼¶
蒼。將欲戛若木。稍扶桑。卑大椿於漆園。小蟠桃於東方。與¶
夫古墓多悲。蕪城早落者。不同品矣。按諸經記且曰。昔元¶
魏高祖孝文帝。由一成而宅九有。起雲中而馭天下。損益¶
三代。憲章百王。厥初經營。由此途出。繫馬其下。歇鞍於枝。¶
威靈所憑。別白而在。既偃頓以附土。又跳騰而架空。如有¶
高掌蹠為鳥勢形。洎今朝中書令燕公說摹詠其事。(張公¶
白楊篇之卒章云欲識前王塔鞍處正北苗抽一小枝)戶部侍郎吉公中孚申而明¶
<pb:NFKB_QTW_p0543-07b>
之。(建中初吉公以萬年尉為黜陟判官至此為之歌序具¶
載其事焉)故迹彌顯。高名益大。為屏為圖。播於海嵎。代人神¶
之。是以祠也。而舊規相襲。未甚宏麗。簷牖東嚮。椽欒內奰。¶
有祅蠱之氣。無尊嚴之威。式車馬者以避禍。非以致敬。奠¶
蘋蘩者惟邀福。不惟饗德。猶此祀也。不亦⺡[:#AS-FBED:●]委孝文於¶
代乎。南康其孫也。大懼夫祖德之墜於地。因愀然而言曰。¶
於古有召公奭。以區區陜服為周二伯。行野聽訟。憩於甘¶
棠。後思其人。猶愛其樹。其在詩曰。勿翦勿伐。召伯所茇。矧¶
我烈祖有開國之武。麗天之文。撫正萬方。照臨四海。而又¶
儲祉降德於後子孫。俾不佞起家而¶ 
<pb:NFKB_QTW_p0543-08a>
王。專城為守。愧不能顯揚先美。使若黃帝。幸君之使。使理¶
此土。敢黷於祭祀。是褻於功烈而速其罪戾也。一年。因農¶
之隙而易其地。二年。乘歲之豐而改其製。不三四年。得請¶
於上。而新廟成。南面衮服。所以稱尊也。兩楹阼階。所以定¶
位也。築墉於外。所以禦侮也。設屏於前。所以修容也。耽耽¶
沈沈。顯敞靚深。不風而清。無雲而陰。前王戾止之儀。於是¶
乎在。裔孫聿追之孝。於是乎舉。不惟禁淫祀。廢非禮。抑亦¶
開明德。摛耿光。欲使異日觀者。不俟請書問俗。而知樹之¶
所由植。廟之所由崇。諗於有知。僉曰非頌聲不可。初南康¶
<pb:NFKB_QTW_p0543-08b>
之典化。顧嘗客焉。迨今剖符。則又備位於隴西公之府。相¶
得最舊。見繩為文。故敢徵成之功。與作之義。篆刻貞石。立¶
於前楹。庶擬衞悝彞鼎之銘。敢同魯僖閟宮之什。銘曰。¶ 

蔚彼白楊。叢生雁門。蒙暑翳寒。晴天色昏。巨抵交柯。龍翔¶
虎眠。從古強名。莫知其原。惟昔魏帝。於枝息鞍。懸垂低昂。¶
厥迹猶存。大畏其力。小懷其恩。爰有靈祠。號為神明。二扉¶
不扃。四簋不陳。樵蘇所往。雉兔為鄰。於鑠良牧。時維孝孫。¶
下車之初。致敬而言。蔽芾甘棠。猶思其人。[:#AS-92F9:⿰帛⿱丿糸]¶ 
[:#AS-92F9:⿰帛⿱丿糸]葛藟。下庇於¶
根。乃正名居。式崇藩垣。山立當宁。翼張重軒。有赫斯皇。¶ 

<pb:NFKB_QTW_p0543-09a>

既嚴且尊。允矣君子。孰如其仁。大椿之年。細柳之軍。吾與¶
元也。人誰閒然。欲載其功。莫先於文。編詞琢石。終古不遷。¶ 

** 大唐故朔方靈鹽等軍州節度副大使知節度事管內支度營田觀察處置押蕃落等使銀青光祿大夫檢校刑部尚書兼靈州大都督府長史御史大夫安定郡王贈尚書左僕射李公神道碑銘(并序)¶ 

:PROPERTIES:
:TITID: QTWTIT10888
:PERSID: QTWAUT1431
:END:

(闕一字)安定郡王諱光進字耀卿節制靈武之三年。歲在¶
乙未季夏六月。寢疾於理所。監軍使者驛馬以聞。皇帝遣¶
中貴人賫尺一書。與御府醫藥。馳往臨視。旬有八日。奄棄¶
厥命。享年五十七矣。制詔丞相御史。罷朝會。加賵賻。然後¶
<pb:NFKB_QTW_p0543-09b>
以左揆之密印畫綬。告於第焉。其年。嗣子季元。河東衙前¶
兵馬使檢校太子賓客兼監察御史。次曰燧元。陳許節度¶
押衙檢校太子賓客兼監察御史。次曰毅元。次曰綬元。宣¶
義郎行太原府太原縣尉。次曰宗元。次曰吉元。血泣柴立。¶
護裳帷南歸太原。越十一年二月已酉。葬我尚書左僕射¶
安定王於太原府東四十里孝敬原。禮也。公之先本阿跌¶
氏。出於南單于左廂十二姓。代有才傑。繼為酋師。嘗統數¶
千¶ 
<pb:NFKB_QTW_p0543-10a>
廬落。號別部大人。貞觀初。大父賀之率其屬來歸。太宗制¶
受雞田州都督。仍充靈武豐州定塞兵馬使。大父襲之。無¶
祿早世。先父良臣。開府儀同三司雞田州刺史充朔方先¶
鋒左助兵馬使。夫以三葉之忠厚。一門之信謹。宜錫祚允。¶
降生畯賢。公形清而視明。神全而氣和。猿臂虬鬚。山立玉¶
色。贈工部尚書李奉國。公之伯姊。器公於稠人。教之騎射。¶
付以韜畧。由是發迹雲中。策名太原。始以勇敢從北平王¶
燧戰於蒲次。以愿恭事朗寧王。自艮鉄於并。或典領先偏。¶
或訓齊部伍。公家之事無細大。戎府之務無重輕。緣手風¶
<pb:NFKB_QTW_p0543-10b>
生。過目冰泮。禮部尚書隴西公說待以心膂。奏兼殿中侍¶
御史。工部尚書滎陽公儋仗為爪牙。表兼御史中丞。大司¶
空嚴公綬擇戲下之才。奏兼御史大夫。司徒范公希朝求¶
軍中之舊。遷為檢校左散騎常侍。古人云。一心可以事百¶
君。於公見之。自時而後。氣概昭宣。風聲流聞。人望歸厚。天¶
心委重。由代州刺史石嶺鎮北兵馬使代北軍使超遷工¶
部尚書單于大都護振武節度支度營田觀察押蕃落等¶
使。朝家思所以優寵尊異於公者。無所愛焉。八年秋遷為¶
秋官。改拜靈州。進階至銀青。封(闕一字)於安定。賜姓李氏。¶ 

<pb:NFKB_QTW_p0543-11a>

列宗籍。追命先君儀同為工部尚書。先夫人史氏為代國¶
太夫人。君臣交感。家國儲慶。焜耀充塞。有如是耶。十三年¶
春。介弟忠武軍節度等使銀青光祿大夫檢校司空同中¶
書門下平章事武威郡開國公光顏既平淮夷。秉圭來朝。¶
疏公官伐德善。涕洟見請。以表邱壟。又會故吏御史任夷¶
則條二府政事。上於考功。故得鋪陳馨香。追琢琬玉云。惟¶
公(闕一字)毅直清。潔矩莊明。不為物遷。能以貞勝。忠信之教。¶
自形於心術。孝悌之行。每合於天經。昔國太夫人嘗有霜¶
<pb:NFKB_QTW_p0543-11b>
露之疾。公與今司徒左右就養。不脫冠帶者累月。其到鴈¶
門也。先惠訓而後武斷。清靜之政成。愷悌之化流。[:#AS-844C:⿰魚眾]孤遂¶
安。奸盜訖息。貞元中。孝文之心。在宥天下。無何。李鄭二帥。¶
相繼物故。大司空嚴公亦用寬和統三軍。轅門武人。驕蹇¶
自便。及公之都紀綱也。言詞約而必信。號令明而必行。堂¶
皇之上聽無譁。大旆之前立無跛。范司徒之東討常山也。¶
軍旅之事。(闕一字)以咨之。或壍水以絕其歸居。或斷橋以防¶
其走進。繄君有命。皆我之為。開網竟從於朝旨。改轅無失¶
於戎律。其在振武也。懲邊候之不修。黠虜挻災。我人離落。¶
於是選騎戒期。揚威稜於沙磧。寇皆[:#AS-8A63:⿰⺖⿱吅⿻丂一]眙。深潛而遠遁矣。¶ 

<pb:NFKB_QTW_p0543-12a>

病公田之不闢。豪家射利。我庚空竭。於是置吏立程。懸信¶
賞於表綴。農皆鼓舞。寒耕而熱耘矣。罕羌之豪曰懷榮。曰¶
黑(闕一字)戕賊攘[:#AS-8DE5:⿰兊攵]。橫於二垂。前後握兵者率不能禁。公乃¶
飛語以速其卸。開恩而怠其意。密聲殄力。如取懷中而殺¶
之。風清河湟。威動朔漠。遷之至於靈武。亦猶是也。而加之¶
以勤儉。因之以廉平。夫家之徭有恒經。井地之征有定制。¶
生物滋殖。齊人樂康。利澤四布。淑聲一口。時縣官加兵蔡¶
人。且三年矣。楚方奏薄技於內庭。雅知將欲徵(闕一字)於朔¶
<pb:NFKB_QTW_p0543-12b>
方。濟師於許(闕一字)謂肺肝之可見。俾手足以相衞。公亦義¶
形於色。情發於中。或攘臂而言。或投袂而起。豈天緩狡童¶
之戮於終歲也。翌日而公疾。浹旬而公病。不月而公薨。悲¶
夫。信之結於人也深。惠之被於物也久。聞喪而哭於野者¶
雷動。會葬而登於壟者星奔。豈止剺面㓨心。輟舂罷市而¶
已。嗚呼。黑山雖順。赤嶺猶虞。而耀卿宰木已高。壽宮永閉。¶
懷忠憤者。得不太息而掩涕乎。蔡邕撰有道之碑。自知無¶
愧。范文觀武子之墓。可以與歸。銘曰。¶ 

天有風霆。是為威刑。國之斧鉞。用以征伐。明明我后。耀武¶
敷文。蟜蟜我王。砥節邀勳。昔在偏裨。其道則直。洎司綱紀。¶ 

<pb:NFKB_QTW_p0543-13a>

其儀不忒。一麾出守。十乘啟行。藩籬單于。襦袴朔方。心與¶
世同。政由已出。塞上師壯。軍中廩實。既宣大忠。宜奏膚公。¶
西戡畎夷。北伐山戎。慶方來兮任方崇。身己滅兮名已空。¶
罕山之南汾水東。白楊黑柏多悲風。¶ 

** 唐憲宗章武皇帝哀冊文¶ 
:PROPERTIES:
:TITID: QTWTIT10889
:PERSID: QTWAUT1431
:END:

維元和十五年歲次庚子正月甲戌朔二十七日庚子。移¶
殯於大內太極殿之西階。粵五月十五日庚申。遷座於景¶
陵。禮也。玉衡南指。金波西落。皓雪集其麻衣。素雲褰其綃¶
<pb:NFKB_QTW_p0543-13b>
幕。柳宮龍動。竹池魚躍。兆庶雨泣於浩穰。萬靈風號於寥¶
廓。哀子嗣皇帝仰攀雕輦。殷奠瓊筵。哀無容以觸地。痛不¶
返而終天。仙仗徐進。宸儀永隔。降睿旨於鸞臺。揚聖功於¶
鳳冊。其詞曰。¶ 

配天維唐。伊祁同光。應道為帝。元元之系。聖人有作。孝子¶
善繼。顯赫十朝。總齊四裔。執其大象。司彼左契。武烈誕敷。¶
文明下濟。出潛離隱。或躍未融。親則盤石。封殊翦桐。承祧¶
黃屋。主鬯青宮。禮樂盡在。謳歌薦至。軒皇勌勤。傳付神器。¶
太母侍養。親臨寶位。怡聲下色。先意承志。家令敢言。天子¶
屏貴。明明出震。業業承乾。其仁如山。其智如泉。理析堅白。¶ 

<pb:NFKB_QTW_p0543-14a>

學探幽元。揮毫霧動。掞藻霞鮮。所持者儉。所寶者賢。刑靡¶
不省。賞無不延。冕旒迎日。珪璧祈年。涕謁宗廟。臣朝昊天。¶
天縱神聖。日躋孝敬。鴻名再加。寶歷一定。窮人屢賑。名士¶
交聘。獸愛觸邪。草憐指佞。梯航修貢。鱗羽遂性。河色呈符。¶
山聲告慶。編書辯謗。創殿思政。甘節必稱。苦言終聽。稜威¶
之遠。德政之盛。霜雪憲章。風雷號令。夏臺齒劒。上黨納穽。¶
趙際宅心。鄴中聽命。誰能去兵。王者有征。玉壘霧廓。金陵¶
鏡清。狐鳴上蔡。蟻聚東平。伏鑕就戮。迴戈受烹。始以止殺。¶
<pb:NFKB_QTW_p0543-14b>
歸於好生。恢恢不失。蕩蕩難名。信及隱微。道存溥博。走馬¶
斯郤。昆蟲咸若。調其玉燭。徇以木鐸。混同車書。遠頒正朔。¶
範金合土。大興太學。清蹕鳴鑾。將登高嶽。四維既張。五刃¶
已藏。蠻夷戎羌。敢不來王。天下清淨。朝廷樂康。會冠劒以¶
高宴。戲魚龍於廣場。有嚴有翼。無怠無荒。俗皆臻於壽域。¶
人自為於羲皇。日出入兮安窮極。雲飛揚兮無處所。瑞方¶
瞻乎鳳來。災忽聞於鸛語。謂百年之可卜。嗟九齡之不與。¶
當凝旒而下臨。奄脫屣以輕舉。萬姓哀其考喪。千官懷其¶
后撫。封人猶祝於南山。帝子已號於北渚。嗚呼哀哉。披靈¶
衣兮如在。委仙佩兮若休。建環海以靜寐。謝鼎湖而遠遊。¶ 

<pb:NFKB_QTW_p0543-15a>

桂華朗兮高殿寂。梧葉暗兮深宮愁。驚同軌之遽至。咽長¶
川而不流。嗚呼哀哉。威儀肅設。文物前列。酌玉斚以宵奠。¶
駕金根而曉發。出朱雀之正門。背青鸞之迥闕。逶迤原野。¶
蒼茫日月。去復去兮降堯階。悲莫悲矣臨禹穴。嗚呼哀哉。¶
地開蒼谷。天作豐山。江海自流於泉下。城郭取象乎人閒。¶
高封馬鬣。永祕龍顏。鱗有逆兮曾觸。髥欲升兮高攀。朝百¶
靈以肅肅。遺八駿以閑閑。陵植柏兮未拱。閣生苔兮已斑。¶
嚴日宮而深閉。藹雲幄以空還。興眾感於萬井。結宸悲於¶
<pb:NFKB_QTW_p0543-15b>
九關。嗚呼哀哉。神行無方。乾健不息。物皆被於聖澤。人自¶
迷於帝力。巍乎高代之行。至矣動天之德。後元壤以長存。¶
冠蒼穹而罔極。嗚呼哀哉。¶ 

** 祭豐州李大夫十八丈文¶ 
:PROPERTIES:
:TITID: QTWTIT10890
:PERSID: QTWAUT1431
:END:

嗚呼。齠齔之年。獲見大夫。目以成器。異於㣥倫。自降而遷。¶
垂三十春。服義懷德。遠而逾親。靈州不協。坐謫三楚。遐服¶
徂征。高館晤語。謂天之道。正直是與。捧手欲辭。以心相許。¶
㣥后抗疏。訟公無辜。羽林森森。天授兵符。適值南還。㯋耀¶
神都。風天雪夜。買酒相呼。帝命并土。喜公為副。令尹是毗。¶
賢王是輔。嗟我小子。此焉㛰娶。贄幣既求。酒牢亦具。河外¶ 
<pb:NFKB_QTW_p0543-16a>
西城。振胡鎖戎。詔遷大夫。開府其中。平生相知。招我以弓。¶
竟逼方寸。不能從公。自此違奉。無由詣謁。絡繹篇章。綢繆¶
書札。不聞嬰疾。不得留訣。倉卒一辭。寂寞長別。嗚呼哀哉。¶
惟先將軍。有庸有勳。及公嗣興。武不害文。義分如霜。志氣¶
干雲。頭蓬面垢。報國事君。土田未封。旄鉞未受。天實福善。¶
神明為咎。埋沒黃沙。摧殘白首。雖以瞑目。豈能鉗口。孤旐¶
翩翩。反葬秦川。經過故府。悵望新阡。魂兮何之。音容悄然。¶
攀轅薦奠。苦淚潺湲。¶ 

** 祭姪女行軍夫人文¶ 
:PROPERTIES:
:TITID: QTWTIT10891
:PERSID: QTWAUT1431
:END:
¶
<pb:NFKB_QTW_p0543-16b>

年月日。某官某致祭於故十三姪女行軍夫人之靈。嗚呼。¶
婦德尚柔。以宜其家。人之不幸。生也有涯。側聞夫人。明懿¶
穠華。輝奪夜光。鮮侔晨葩。行軍之妻。尚書之女。動而中禮。¶
欲不踰矩。婉彼宋子。歸於鄭武。主吏之昌。副軍大鹵。雲霄¶
茲始。琴瑟方調。孰云大年。曾莫崇朝。煜煜蕣華。不思風飄。¶
瀼瀼薤露。先旦而消。嗚呼哀哉。昔也北來。繡帷虧蔽。今茲¶
南去。丹旐容曳。逝矣冥漠。宛然慈惠。嫡女墜心。良人迸涕。¶
嗚呼哀哉。本支百世。如水一源。况是鰥夫。彌憐小孫。千齡¶
共盡。萬化如存。申奠致詞。悲何可言。尚饗。¶ 

¶
