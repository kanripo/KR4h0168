#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:KR4h0168_NKFB_0468-21a> 
#+PROPERTY: JUAN 0469
欽定全唐文卷四百六十九¶ 

<pb:KR4h0168_NKFB_0469-01a>
　陸贄(十)¶ 

** 奉天論尊號加字狀¶ 
:PROPERTIES:
:TITID: QTWTIT09727
:PERSID: QTWAUT1316
:END:

右。冀寧奉宣聖旨。往年百官請上尊號曰聖神文武皇帝。¶
今緣經此寇難。諸事並宜改變。眾議欲得於朕舊號之中。¶
更加一兩字。卿宜商量事體穩便得否者。伏以睿德神功。¶
參天配地。巍巍蕩蕩。無得而名。臣子之心。務崇美號。雖或¶
增累盈百。猶恐稱述未周。陛下既越常情。俯稽至理。愚衷¶
未諭。安敢不言。竊以尊號之興。本非古制。行於安泰之日。¶
已累謙沖。襲乎喪亂之時。尤傷事體。今者鑾輿播越。未復¶
<pb:KR4h0168_NKFB_0469-01b>
宮闈。宗祏震驚。尚愆禋祀。中區多梗。大憝猶存。此乃人情¶
向背之秋。天意去就之際。陛下誠宜深自懲勵。以收攬㣥¶
心。痛自貶損。以答謝靈譴。豈可近從末議。重益美名。既虧¶
追咎之誠。必累中興之業。以臣庸蔽。未見其宜。乞更詳思。¶
不為兇孽所幸。此臣之至願也。謹奏。¶ 

** 重論尊號狀¶ 
:PROPERTIES:
:TITID: QTWTIT09728
:PERSID: QTWAUT1316
:END:

右。冀寧奉宣聖旨。卿所商量加尊號事。雖則理體甚切。然¶
時運必須小有改變。亦不可執滯不信。卿宜為朕更審思¶ 
<pb:KR4h0168_NKFB_0469-02a>
量。應亦無妨者。臣聞德合天者謂之皇。德合地者謂之帝。¶
德合人者謂之王。父天母地以養人理物各得其宜者謂¶
之天子。是皆至尊之殊號。極美之大名。雖欲變更。無踰於¶
此。故伏羲神農黃帝堯舜。自生人已來。君德之最神聖者。¶
天下尊之美之。亦已至矣。而其指以為號者。或曰皇。或曰¶
帝。唯目一字。且猶不兼。禹湯繼興。莫匪大聖。尚自菲薄。降¶
號為王。嬴秦德衰於殷周。而名竊於羲皞。兼皇與帝。始總¶
稱之。流及後代。昏僻之君。乃有聖劉天元之號。是知人主¶
輕重。不在名稱。崇其號無補於徽猷。損其名不傷於德美。¶
<pb:KR4h0168_NKFB_0469-02b>
然而損之有謙光稽古之善。崇之獲矜能納諂之譏。得失¶
不侔。居然可辯。況今時遭屯否。事屬艱難。尤宜懼思。以自¶
貶抑。必也俯稽術數。須有變更。與其增美稱而失人心。不¶
若黜舊號以祇天戒。天時人事。理必相扶。人既好謙。天亦¶
助順。陛下誠能斷自宸鑒。渙發德音。引咎降名。深自[:#AS-8864:⿺克寸]責。¶
惟謙與順。一舉而二美從之。外可以收物情。內可以應元¶
運。上可以高德於敻古。下可以垂法於無窮。興廢典。矯舊¶
失。至明也。損虛飾。收美利。大智也。前聖之所以永保鴻名。¶
常為稱首者。達於茲義而已矣。陛下何恡而不革。反欲加¶ 
<pb:KR4h0168_NKFB_0469-03a>
冗號以受實患哉。元元道德經曰。王侯自謂孤寡不穀。以¶
賤為本也。周襄王遭亂出居于鄭。告于諸侯曰。不穀不德。¶
鄙在鄭地。春秋禮之。以其能降名也。漢光武詔令上書者¶
不得言聖。史冊稱之。以其能損已也。臣顧以賤微。獲承訪¶
議。伊尹恥其君不如堯舜。臣亦恥之。是以誠發於中。不復¶
防慮忌諱。赦其愚而鑒其理。惟明主行焉。謹奏。¶ 

** 奏天論赦書事條狀¶ 
:PROPERTIES:
:TITID: QTWTIT09729
:PERSID: QTWAUT1316
:END:

右。隱朝奉宣聖旨。并以中書所撰赦文示臣。令臣審看可¶
否。如有須改張處。及事宜不盡。條錄奏來者。臣謹如詔旨。¶
<pb:KR4h0168_NKFB_0469-03b>
詳省再三。猶懼所見不周。兼與諸學士等參考得失。僉以¶
為綱條麤舉。文理亦通。事多循常。辭不失舊。用於平昔。頗¶
亦可行。施之當今。則恐未稱。何則。履非常之危者。不可以¶
常道安。解非常之紛者。不可以常語諭。自陛下嗣承大寶。¶
志壹中區。窮用甲兵。竭取財賦。甿庶未達於暫勞之旨。而¶
怨咨已深。昊穹不假以悔禍之期。而患難繼起。復以刑謫¶
太峻。禁防傷嚴。上下不親。情志多壅。乃至變生都輦。盜據¶
宮闈。九廟鞠陷於匪人。六師出次於郊邑。奔逼憂厄。言之¶
痛心。自古禍亂所鍾。罕有若此之暴。今重圍雖解。逋寇尚¶ 
<pb:KR4h0168_NKFB_0469-04a>
存。裂土假王者四兇。滔天僭帝者二豎。又有顧瞻懷貳。叛¶
援黨姦。其流實繁。不可悉數。皇輿未復。國柄未歸。勞者未¶
獲休。功者未及賞。困窮者未暇恤。滯抑者未克伸。將欲紓¶
多難而收㣥心。唯在赦令誠言而已。安危所屬。其可忽諸。¶
動人以言。所感已淺。言又不切。人誰肯懷。昔成湯遇灾而¶
禱于桑野。躬自矒剔以為犧牲。古人所謂割髮宜及膚。翦¶
爪宜侵體。良以誠不至者物不感。損不極者益不臻。今茲¶
德音。亦類於是。悔過之意。不得不深。引咎之辭。不得不盡。¶
招延不可以不廣。潤澤不可以不宏。宣暢鬱堙。不可不洞¶
<pb:KR4h0168_NKFB_0469-04b>
開襟抱。洗刷疵垢。不可不盪去瘢痕。使天下聞之。廓然一¶
變。若披重昏而覩朗曜。人人得其所欲。則何有不從者乎。¶
應須改革事條。謹具別狀同進。除此之外。尚有所虞。竊以¶
知過非難。改過為難。言善非難。行善為難。假使赦文至精。¶
止於知過言善。猶願聖慮。更思所難。易曰。聖人感人心而¶
天下和平。夫感者。誠發於心。而形於事。人或未諭。而宣之¶
以言。言必顧心。心必副事。三者符合。不相越踰。本於至誠。¶
乃可求感。事或未致。則如勿言。一虧其誠。終莫之信。伏惟¶
陛下先斷厥志。乃施於辭。度其可行而宣之。其不可者措¶ 
<pb:KR4h0168_NKFB_0469-05a>
之。無苟於言。以重其悔。言克誠而人心必感。人心既感而¶
天下必平。事何可不詳。言何可不務。罄輸愚懇。伏聽聖裁。¶
謹奏。¶ 

** 奉天論擬與翰林學士改轉狀¶ 
:PROPERTIES:
:TITID: QTWTIT09730
:PERSID: QTWAUT1316
:END:

右。冀寧奉宣敕旨。卿及諸學士名銜。宜並鈔錄進來。冀寧¶
又向臣說云。聖意以臣等自到奉天。書詔填委。欲與改轉。¶
以獎勤勞者。承命竦恧。顧慙非宜。進退徬徨。不知所措。臣¶
謬以儒學。選居翰林。雖職異訏謀。而恩參近侍。當陛下用¶
兵之會。乏決勝之籌。從陛下避狄之遊。靡出奇之計。見危¶
<pb:KR4h0168_NKFB_0469-05b>
闕授命之節。知難無伏死之爭。事君大猷。臣則皆曠。屑屑¶
供職。曾何足云。夫君之有臣。以濟理也。理不失道。亂何由¶
生。亂之浸興。由理乖也。君之及難。實臣罪也。是以主憂則¶
臣辱。主辱則臣死。今陛下躬罹逼脅。露處郊畿。園廟震驚。¶
斯謂辱矣。寇讎密邇。亦云憂矣。臣竊謂凡今在位。任重者¶
其罪大。職近者其責深。臣之職司。頗亦為近。是宜當責。安¶
可增榮。又聞初到奉天。已頒詔命。應是扈從將吏。一例並¶
加兩階。今若翰林之中。獨蒙改轉。乃是行賞不類。命官以¶
私。錄微勞則臣等遷位過優。勸來者則從官加階太薄。先¶ 
<pb:KR4h0168_NKFB_0469-06a>
後失次。輕重不倫。凡百具寮。誰不解體。夫行罰先貴近而¶
後卑遠。則令不犯。行賞先卑遠而後貴近。則功不遺。至如¶
徇主忘家。固是臣子常分。追陪輦蹕。曷足甄稱。陛下必以¶
朝官之中。有來有否。事須旌別。以儆不從。則望先錄大勞。¶
次徧㣥品。然後以例均被。臣亦何敢獨辭。殊渥曲臨。實傷¶
大體。不任靦懼之至。謹奉狀以聞。謹奏。¶ 

** 奉天請罷瓊林大盈二庫狀¶ 
:PROPERTIES:
:TITID: QTWTIT09731
:PERSID: QTWAUT1316
:END:

右。臣聞作法於涼。其弊猶貪。作法於貪。弊將安救。示人以¶
義。其患猶私。示人以私。患必難弭。故聖人之立教也。賤貨¶
<pb:KR4h0168_NKFB_0469-06b>
而尊讓。遠利而尚廉。天子不問有無。諸侯不言多少。百乘¶
之室。不畜聚斂之臣。夫豈皆能忘其欲賄之心哉。誠懼賄¶
之生人心而開禍端。傷風教而亂邦家耳。是以務鳩斂而¶
厚其帑櫝之積者。匹夫之富也。務散發而收其兆庶之心¶
者。天子之富也。天子所作。與天同方。生之長之。而不恃其¶
為。成之收之。而不私其有。付物以道。混然忘情。取之不為¶
貪。散之不為費。以言乎體則博大。以言乎術則精微。亦何¶
必撓廢公方。崇聚私貨。降至尊而代有司之守。辱萬乘以¶
效匹夫之藏。虧法失人。誘姦聚怨。以斯制事。豈不過哉。今¶ 
<pb:KR4h0168_NKFB_0469-07a>
之瓊林大盈。自古悉無其制。傳諸耆舊之說。皆云創自開¶
元。貴臣貪權。飾巧求媚。乃言郡邑貢賦所用。盍各區分。稅¶
賦當委之有司。以給經用。貢獻宜歸乎天子。以奉私求。元¶
宗悅之。新是二庫。蕩心侈欲。萌柢於茲。迨乎失邦。終以餌¶
寇。記曰。貨悖而入。必悖而出。豈非其明效歟。陛下嗣位之¶
初。務遵理道。敦行約儉。斥遠貪饕。雖內庫舊藏。未歸太府。¶
而諸方曲獻。不入禁闈。清風肅然。海內丕變。議者咸謂漢¶
文[:#AS-9BF8:⿰去⻏]馬。晉武焚裘之事。復見於當今矣。近以寇逆亂常。鑾¶
輿外幸。既屬憂危之運。宜增儆勵之誠。臣昨奉使軍營。出¶
<pb:KR4h0168_NKFB_0469-07b>
遊行殿。忽覩右廊之下。牓列二庫之名。戄然若驚。不識所¶
以。何則。天衢尚梗。師旅方殷。瘡痛呻吟之聲。噢咻未息。忠(¶
一作辛)勤戰守之效。賞賚未行。而諸道貢珍。遽私別庫。萬目¶
所視。孰能忘懷。竊揣軍情。或生觖望。試詢候館之吏。兼採¶
道路之言。果如所虞。積憾已甚。或忿形謗讟。或醜肆謳謠。¶
頗含思亂之情。亦有悔忠之意。是知甿俗昏鄙。識昧高卑。¶
不可以尊極臨。而可以誠義感。頃者六師初降。百物無儲。¶
外扞兇徒。內防危堞。晝夜不息。迨將五旬。凍餒交侵。死傷¶
相枕。畢命同力。竟夷大艱。良以陛下不厚其身。不私其欲。¶ 

<pb:KR4h0168_NKFB_0469-08a>

絕甘以同卒伍。輟食以啗功勞。無猛制而人不攜。懷所感¶
也。無厚賞而人不怨。悉所無也。今者攻圍已解。衣食已豐。¶
而謠讟方興。軍情稍阻。豈不以勇夫恒性。嗜貨矜功。其患¶
難既與之同憂。而好樂不與之同利。苟異恬默。能無怨咨。¶
此理之常。固不足怪。記曰。財散則民聚。財聚則民散。豈非¶
其殷鑒歟。眾怒難任。蓄怨終泄。其患豈徒人散而已。亦將¶
慮有構姦鼓亂。干紀而強取者焉。夫國家作事。以公共為¶
心者。人必樂而從之。以私奉為心者。人必咈而叛之。故燕¶
<pb:KR4h0168_NKFB_0469-08b>
昭築金臺。天下稱其賢。殷紂作玉杯。百代傳其惡。蓋為人¶
與為己殊也。周文之囿百里。時患其尚小。齊宣之囿四十¶
里。時病其太大。蓋同利與專利異也。為人上者。當辨察茲¶
理。洒濯其心。奉三無私。以壹有眾。人或不率。於是用刑。然¶
則宣其利而禁其私。天子所恃以理天下之具也。捨此不¶
務。而壅利行私。欲人無貪。不可得已。今茲二庫。珍幣所歸。¶
不領度支。是行私也。不給經費。非宣利也。物情離怨。不亦¶
宜乎。智者因危而建安。明者矯失而成德。以陛下天姿英¶
聖。儻加之見善必遷。是將化蓄怨為銜恩。反過差為至當。¶
促殄遺孽。永垂鴻名。易如轉規。指顧可致。然事有未可知¶ 
<pb:KR4h0168_NKFB_0469-09a>
者。但在陛下行與否耳。能則安。否則危。能則成德。否則失¶
道。此乃必定之理也。願陛下慎之惜之。陛下誠能近想重¶
圍之殷憂。追戒平居之專欲。器用取給。不在過豐。衣食所¶
安。必以分下。凡在二庫貨賄。盡令出賜有功。坦然布懷。與¶
眾同欲。是後納貢。必歸有司。每獲珍華。先給軍賞。[:#AS-9061:⿰王褱]異纖¶
麗。一無上供。推赤心於其腹中。降殊恩於其望外。將卒慕¶
陛下必信之賞。人思建功。兆庶悅陛下改過之誠。孰不歸¶
德。如此則亂必靖。賊必平。徐駕六龍。旋復都邑。興行墜典。¶
整緝棼綱。乘輿有舊儀。郡國有恒賦。天子之貴。豈當憂貧。¶
<pb:KR4h0168_NKFB_0469-09b>
是乃散其小儲而成其大儲也。損其小寶而固其大寶也。¶
舉一事而眾美具。行之又何疑焉。恡少失多。廉賈不處。溺¶
近迷遠。中人所非。況乎大聖應機。固當不俟終日。不勝管¶
窺願效之至。謹陳冒以聞。謹奏。¶ 

** 奉天論解蕭復狀¶ 
:PROPERTIES:
:TITID: QTWTIT09732
:PERSID: QTWAUT1316
:END:

右。冀寧奉宣聖旨。緣國家賦稅。多出江淮。既未收復京城。¶
恐遠路傳說過甚。所以欲得遣一大臣。往彼宣慰。以安遠¶
近之情。初欲簡擇此使。並先共宰相商量。皆云蕭復久任¶
江外刺史。諳彼事宜。又就宰相之中。名望最重。令其往彼¶ 
<pb:KR4h0168_NKFB_0469-10a>
宣慰。人必望風悅服。其時蕭復亦自見此商議。更無異同。¶
朕猶不能自斷。遂喚諸朝士般次對見。一一親向說宣慰¶
之意。問其穩便與否。皆云至要。並無異辭。朕所以更不疑¶
惑。已與擇得發日。及其臨行。從一等却論奏。欲得且留蕭¶
復。又頻有朝官上封事。亦與從一等意同。朕忽見此翻覆。¶
非常悵恨。數日思量。不測其故。意者必是蕭復計會。遣其¶
論奏。蕭復又有何事。苦欲得住。其意深不可會。卿比來諳¶
此人性行否。兼與朕子細思料。若不肯去。其意何在者。蕭¶
復往年曾任常州刺史。臣其時寄住常州。首尾二年。閱其¶
<pb:KR4h0168_NKFB_0469-10b>
理行。及到京邑。多與往來。歲月滋深。情意相得。復之志性。¶
臣則備諳。本是貴門。又聯戚屬。痛自修勵。慕為清貞。矯枉¶
太深。時或過當。論經義則以守死善道執心不回為本。議¶
人物則以魏元忠宋璟為師。己之所行。皆欲盡善。故涉好¶
名之累。亦無應變之才。用雖不周。行則可保。至如二三爽¶
德。翻覆挾姦。復之為人。必不至是。安有親承計議。退自變¶
渝。私誘官僚。曲令干說。是同兒戲。非近人情。雖甚狂愚。猶¶
應不敢。若稍恭慎。固當不為。況乃見稱名流。獲踐清貫。備¶
股肱之任。承渥澤之私。何心何顏。忍至於此。假令蕭復之¶ 
<pb:KR4h0168_NKFB_0469-11a>
意。或欲逗留。在於從一之徒。寧肯附會。臣緣自到行在。常¶
居禁中。向外事情。視聽都絕。忽承顧問。莫測端由。陛下必¶
欲研窮斯理。不為難察。初舉蕭復充使。本是從一等商量。¶
後請蕭復不行。又是從一等論奏。一矛一楯。理必有歸。或¶
遣或留。意將安在。但垂睿詰。孰敢面謾。蕭復若相屬求。則¶
從一等何容為隱。從一等儻自迴互。則蕭復不當受疑。陛¶
下奚憚而不辯明。乃直為此悵恨也。夫明則罔惑。辯則罔¶
冤。惑莫甚於逆詐而不與明。冤莫痛於見疑而不獲辯。是¶
使情偽相糅。忠邪靡分。茲實居上御下之要樞。惟陛下留¶
<pb:KR4h0168_NKFB_0469-11b>
意幸察。謹奏。¶ 

** 奉天薦袁高等狀¶ 
:PROPERTIES:
:TITID: QTWTIT09733
:PERSID: QTWAUT1316
:END:

袁高。楊頊。(已上二人並曾任御史中丞)裴諝。(曾任金吾將軍)孫咸。(曾任京兆少¶
尹)周皓。(曾任丹延都團練觀察使)裴冑。(曾任宣州刺史)崔造。殷亮。李舟(以上並¶
任郎官)何士幹。姚南仲。陸淳。沈既濟。(已上曾任補闕拾遺)右。臣近因奏¶
對。言及任人。陛下累歎乏才。惘然憂見於色。臣退而思省。¶
且喜且慙。所喜者樂陛下急於求賢。明君致理之資也。所¶
慙者恥近侍不能薦士。微臣竊位之罪也。輒自揣擇。思舉¶
所知。猶懼鑒識不明。品藻非當。反覆參校。未果上聞。昨蒙¶
宣示。中書進¶ 
<pb:KR4h0168_NKFB_0469-12a>
擬量移官。令臣審看可否者。因悟貶降之輩。其中甚有可¶
稱。臣以素所諳知。兼聞公議。此狀之內。僅得十人。狀所不¶
該。又有三四。或因連累左黜。或遭讒忌外遷。互有行能。咸¶
著名跡。寘之清列。皆謂良材。若但準例量移。及令仍舊出¶
守。固非陛下愛賢之意。亦乖海內望理之心。儻蒙特恩。追¶
赴行在。試垂訪接。必有可觀。錄用棄瑕。既符德號。振淹求¶
舊。亦闡大猷。謹錄薦陳。庶備採擇。其餘差序遠近。並具別¶
狀以聞。謹奏。¶ 

** 奉天論李晟所管兵馬狀¶ 
:PROPERTIES:
:TITID: QTWTIT09734
:PERSID: QTWAUT1316
:END:
¶
<pb:KR4h0168_NKFB_0469-12b>

右。賊泚稽誅。保聚宮苑。勢窮援絕。引日偷生。懷光總仗順¶
之師。乘制勝之氣。鼓行芟翦。易若摧枯。而乃寇奔不追。師¶
老不用。諸帥每欲進取。懷光輒沮其謀。據茲事情。殊不可¶
解。陛下意在全後。委曲聽從。觀其所為。亦未知感。若不別¶
務規畧。漸相制持。唯以姑息求安。終恐變故難測。此誠事¶
機危迫之秋也。固不可以尋常容易處之。今李晟奏請移¶
軍。適遇臣銜命宣慰懷光。偶論此事。臣遂訊問所宜。懷光¶
乃云。李晟既欲別行。某亦都不要藉。臣猶慮有翻覆。因美¶
其軍盛強。懷光大自矜誇。轉有輕晟之意。臣又從容問云。¶ 

<pb:KR4h0168_NKFB_0469-13a>

昨發行在之日。未知有此商量。今者從此却迴。或恐聖旨¶
顧問。事之可否。決定何如。懷光已肆輕言。不可中變。遂云。¶
恩命許去。事亦無妨。要約再三。非不詳審。雖欲追悔。固難¶
為辭。伏望即以李晟表出付中書。敕下依奏。別賜懷光手¶
詔。示以移軍事由。其手詔之大意云。昨得李晟奏。請移軍¶
城東。以分賊勢。朕緣未知利害。本欲委卿商量。適會陸贄¶
從彼宣慰迴。奏云見卿論敘軍情。語及於此。仍言許去。事¶
亦無妨。遂敕本軍。允其所請。卿宜授以謀畧。分路夾攻。務¶
<pb:KR4h0168_NKFB_0469-13b>
使叶齊[:#AS-8864:⿺克寸]平寇孽。如此則詞婉而直。理順而明。雖蓄異端。¶
何由起怨。臣初奉使諭旨。本緣糧賜不均。偶屬移軍。事相¶
諧會。又幸懷光詭對。且無阻絕之言。機宜合并。若有幽贊。¶
一失其便。後悔何追。伏望聖聰。速垂裁斷。謹奏。¶ 

** 奉天奏李建徽楊惠元兩節度兵馬狀¶ 
:PROPERTIES:
:TITID: QTWTIT09735
:PERSID: QTWAUT1316
:END:

右。懷光當管師徒。足以獨制兇寇。逗留未進。抑有他由。所¶
患太強。不資傍助。比者又遣李晟李建徽楊惠元三節度¶
之眾。附麗其營。無益成功。秪足生事。何則。四軍接壘。㣥帥¶
異心。論勢力則懸絕高卑據。職名則不相統屬。懷光輕晟¶
等兵微位下。而忿其制不從心。晟等疑懷光養寇蓄姦。而¶ 
<pb:KR4h0168_NKFB_0469-14a>
怨其事多淩已。端居則互防飛謗。欲戰則遞恐分功。齟齬¶
不和。嫌釁遂構。俾之同處。必不兩全。強者惡積而後亡。弱¶
者勢危而先覆。覆亡之禍。翹足可期。舊寇未平。新患方起。¶
憂歎危切。實堪疚心。太上消慝於未萌。其次救失於始兆。¶
況乎事情已露。禍難垂成。委而不謀。何以寧亂。李晟見機¶
慮變。先請移軍就東。建徽惠元。勢轉孤弱。為其吞噬。理在¶
必然。他日雖有良圖。亦恐不能自拔。拯其危急。唯在此時。¶
今因李晟願行。便遣合軍同往。託言晟兵素少。慮為賊泚¶
所邀。藉此兩軍。迭為犄角。仍先諭旨。密使促裝。詔書至營。¶
<pb:KR4h0168_NKFB_0469-14b>
即日進路。懷光意雖不欲。然亦計無所施。是謂先聲(一作¶
人)有奪人之心。疾雷不及掩耳者也。夫制軍馭將。所貴見¶
情。離合疾徐。各有宜適。當離者合之則召亂。當合者離之¶
則寡功。當疾而徐則失機。當徐而疾則漏策。得其要。契其¶
時。然後舉無敗謀。措無危勢。今者屯兵而不肯為用。聚將¶
而罔能叶心。自為鯨鯢。變在朝夕。留之不足以相制。徒長¶
厲階。析之各競於擅能。或建勳績。事有必應。斷無可疑。解¶
鬬不可以不離。救焚不可以不疾。理盡於此。惟陛下圖之。¶ 

　以前件事宜。臣昨晚自行營迴。面奉進止。以臣所商量。¶ 

<pb:KR4h0168_NKFB_0469-15a>

許李晟移就城東。灼然穩便。但慮懷光不免悵望。因此生¶
詞。轉難調息。則不如不去。令臣更審細思量奏來者。臣以¶
事機得失。所繫安危。千慮百思。通夕忘寐。誠以貪因循而¶
不能矯失者。終有大患。處臲卼而不思出險者。必無久安。¶
罄陳芻蕘。惟所省擇。謹奏。¶ 

** 駕幸梁州論進獻瓜果人擬官狀¶ 
:PROPERTIES:
:TITID: QTWTIT09736
:PERSID: QTWAUT1316
:END:

右。欽漵奉宣聖旨。自發洋州已來。累路百姓進獻果子胡¶
瓜等。雖甚微細。且有此心。今擬各與散試官。卿宜商量可¶
<pb:KR4h0168_NKFB_0469-15b>
否者。伏以爵位者。天下之公器。而國之大柄也。唯功勳才¶
德。所宜處之。非此二途。不在賞典。恒宜慎惜。理不可輕。若¶
輕用之。則是壞其公器。而失其大柄也。器壞則人將不重。¶
柄失則國無所恃。起端雖微。流弊必大。緣路所獻瓜果。蓋¶
是野人微情。有之不足光聖猷。無之不足虧至化。量以錢¶
帛為賜。足彰行幸之恩。因饋酬官。恐非令典。謹奏。¶ 

** 又論進瓜果人擬官狀¶ 
:PROPERTIES:
:TITID: QTWTIT09737
:PERSID: QTWAUT1316
:END:

右。欽漵齎中書所與進瓜果人擬官狀示臣。仍奉宣聖旨。¶
朕所到處。欲得人心喜悅。試官虛名。無損於事。宰臣已商¶
量進擬。與亦無妨者。臣愚以為信賞必罰。霸王之資。輕爵¶ 
<pb:KR4h0168_NKFB_0469-16a>
褻刑。衰亂之漸。信賞在功無不報。必罸在罪無不懲。非功¶
而獲爵則爵輕。非罪而肆刑則刑褻。爵賞刑罰。國之大綱。¶
一綱或棼。萬目皆弛。雖有善理。末如之何。天寶季年。嬖倖¶
傾國。爵以情授。賞以寵加。天下蕩然。紀綱始紊。逆羯乘釁。¶
遂亂中原。防戍歲增。策勳日廣。財賦不足以供賜。而職官¶
之賞興焉。職員不足以容功。而散試之號行焉。青朱雜沓¶
於胥徒。金紫普施於輿皁。薰蕕無辨。涇渭不分。二紀于茲。¶
莫之能整。當今所病。方在爵輕。設法貴之。猶恐不重。若又¶
自棄。將何勸人。聖旨以為試官虛名。無損於事。臣伏恐陛¶
<pb:KR4h0168_NKFB_0469-16b>
下思之未熟。偶有是言。儻或謂之信然。臣竊以為過矣。夫¶
立國之道。惟義與權。誘人之方。惟名與利。名近虛而於教¶
為重。利近實而於德為輕。凡所以裁是非立法制者。則存¶
乎其義。至於參虛實。揣輕重。並行而不傷。迭用而不悖。因¶
眾之欲。度時之宜。消息盈虛。使人不倦者。則存乎其權。專¶
實利而不濟之以虛名。則耗匱而物力不給。專虛名而不¶
副之以實利。則誕謾而人情不趨。故國家之制賞典。錫貨¶
財。賦秩廩。所以彰實也。差品列。異服章。所以飾虛也。居上¶
者必明其義。達其變。相須以為表裏。使人日用而不知。則¶ 
<pb:KR4h0168_NKFB_0469-17a>
為國之權得矣。謹按命秩之載于甲令者。有職事官焉。有¶
散官焉。有勳官焉。有爵號焉。雖以類而分。其流有四。然其¶
掌務而授俸者。唯繫於職事之一官。以序才能。以位賢德。¶
此所謂施實利而寓之虛名者也。其勳散爵號三者所繫。¶
大抵止於服色資蔭而已。以馭崇貴。以甄功勞。此所謂假¶
虛名以佐其實利者也。虛實交相養。故人不瀆賞。輕重互¶
相制。故國不廢權。今之員外試官。頗同勳散爵號。雖則授¶
無費祿。受不占員。然而突銛鋒排患難者。則以是賞之。竭¶
筋力展勤效者。又以是酬之。其為用也。可謂重矣。今或捧¶
<pb:KR4h0168_NKFB_0469-17b>
瓜一器。挈果一盛。亦授試官。以酬所獻。則彼突銛鋒而竭¶
筋力者。必相謂曰。吾以忘軀命而獲官。此以進瓜果而獲¶
官。是乃國家以吾之軀命同於瓜果矣。瓜果草木也。視人¶
如草木。誰復為用哉。且員外試官。無俸祿之資。無攝管之¶
柄。無見敬之貴。無免役之優。唯假空名。以籠浮俗。浮俗所¶
以若存若亡而未甚厭棄者。徒以上之所惜耳。今陛下若¶
又輕用之。以為無損於事。人寤斯旨。復何賴焉。後之立功。¶
曷用為賞。陛下若欲賞之以職事。則官員有限。而勳伐無¶
窮。固不勝其用矣。陛下若欲賞之以貨財。則人力已殫。而¶ 
<pb:KR4h0168_NKFB_0469-18a>
帑藏皆匱。固不充其費矣。既未有實利以敦勸。又不重虛¶
名而濫施。人無藉焉。何以為國。且植瓜樹果。多是野人貧¶
者。所資唯在衣食。假以冗號。亦奚用焉。必欲使之歡欣。不¶
如厚賞錢帛。人不失利。國不失權。各得所宜。兩全其寶。何¶
有不可。顧傷大猷。願留睿思。更少詳度。謹奏。¶ 

¶
