#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:KR4h0168_NKFB_0089-28a> ¶¶¶¶¶¶
#+PROPERTY: JUAN 0090
欽定全唐文卷九十¶ 

<pb:KR4h0168_NKFB_0090-01a>

* 昭宗皇帝¶ 
:PROPERTIES:
:PERSID: QTWAUT0019
:END:

帝諱煜。懿宗第七子。咸通八年生。十三年四月封壽王。名¶ 
傑。乾符四年遙鎮幽州。文德元年立為皇太弟。改名敏。翌¶ 
日即位。改今名。大順元年正月。上尊號聖文睿德光武宏¶ 
孝皇帝。天祐元年。朱全忠逼遷於洛陽。遂被弒。在位十六¶ 
年。年三十八。諡曰聖穆景文孝皇帝。廟號昭宗。¶ 

** 削奪陳敬瑄官爵制¶ 
:PROPERTIES:
:TITID: QTWTIT02815
:PERSID: QTWAUT0019
:END:

朕以賞罰二柄。不可廢也。助順誅逆。自古行之。陳敬瑄出¶ 
<pb:KR4h0168_NKFB_0090-01b>
身屠沽。驟竊旄鉞。包藏奸逆。侮慢朝廷。敢行專殺之威。尤¶ 
顯不臣之跡。惡昭圖之直筆。溺(闕)贍於中流。傲狠之心。惟¶ 
思殘害。猖狂之志。日甚沈迷。先皇帝再幸梁洋。方當艱否。¶ 
廣張形勢。欲脅乘輿。全蜀賦租。不共天府。百城牧守。皆出¶ 
私人。近者爰命台臣。往持戎律。冀因交代。亦許罷歸。而又¶ 
結黨連羣。以拒王命。深溝高壘。輒恣兵威。罪既滔天。誠宜¶ 
共棄。其陳敬瑄在身官爵。并宜削奪。兒姪等委中書門下¶ 
商量處分。¶ 

** 削奪李罕之官爵制¶ 
:PROPERTIES:
:TITID: QTWTIT02816
:PERSID: QTWAUT0019
:END:

<pb:KR4h0168_NKFB_0090-02a>

朕聞君天下者先賞而後罰。立教化者貴德而賤刑。其或¶ 
道之以爵而不勸。是稟匪人之性。豈悛不救之謀。雖軍旅¶ 
屢興。有慙區宇。而干戈勿用。何去頑嚚。邢磁洺等州節度¶ 
觀察處置使金紫光祿大夫檢校司徒同中書門下平章¶ 
事守邢州刺史上柱國隴西郡王食邑三千戶李罕之。閭¶ 
閻下品。窟穴微生。憑厲氣以感時。依凶徒而干紀。剽劫郡¶ 
縣。攘害蒸黎。水絕安流。陸無砥道。先皇帝捨於斧鑕。委以¶ 
招修。唯聞屠伯之名。寧有字人之稱。而又擅離河內。竊據¶ 
東郊。谿壑貪心。涸伊瀍而不潤。烏鳶利觜。㗖郟鄏以成空。¶ 
<pb:KR4h0168_NKFB_0090-02b>
旋逃原野之誅。還聚萑蒲之衆。時以上京初復。羣情未安。¶ 
宥十死之正刑。委三城之重地。仍加相印。俾耀兵權。冀懷¶ 
再造之恩。永戢無厭之暴。而乃復招逋逸。輒留貢輸。始則¶ 
結王友遇而寇攘。終則投李克用而侵軼。乃山北以邢洺¶ 
為要害。爾則引戎馬以屠攻。洛京以懷孟為咽喉。爾則肆¶ 
爪牙而搏噬。謂其當路。終可欺天。不知祖宗垂休。祐予纉¶ 
繼。中外陳懇。成我蕩平。專攻之令纔行。同德之捷巳獻。度¶ 
其鼎斧。無一安存。降以絲綸。用彰攻伐。其李罕之在身官¶ 
爵。并宜削奪注毀。委招討使宰臣張濬(闕)駱全雍悉加存¶ 
<pb:KR4h0168_NKFB_0090-03a>
恤。嗚呼。禍福無門。惟人自召。爾為將相而不能全身。爾授¶ 
旌旗而翻行起亂。罪在冊府。朕安敢私。凡百同盟。共懲始¶ 
禍。布告中外。咸使聞知。¶ 

** 貶張濬鄂岳觀察使制¶ 
:PROPERTIES:
:TITID: QTWTIT02817
:PERSID: QTWAUT0019
:END:

昔漢武因恭儉富庶之後。建置朔方。孫宏沮之。十不得一。¶ 
良史以宏有宰相之體。誠以愛人理國為先。拓境開邊為¶ 
末。及孝宣帝值雄才削平之餘。將議北伐。魏相爭之。五將¶ 
旋罷。果致中興。號為賢輔。況朕值天厭干戈之際。人思休¶ 
息之時。敢望皐夔。共成堯日。庶幾孫魏。粗及漢年。苟異於¶ 
<pb:KR4h0168_NKFB_0090-03b>
斯。知何倚注。光祿大夫守尚書右僕射兼中書侍郎同中¶ 
書門下平章事集賢殿大學士判度支兼京畿諸道營田¶ 
修葺太廟使充河東諸道行營兵馬招討指揮制置等使¶ 
河東節度觀察處置等使上柱國河閒郡開國公食邑二¶ 
千戶食實封二百戶張濬。早以盛名。稱為奇士。由是再加¶ 
召用。委以鈞衡。謂其必致小康。克勝大任。而乃罔思守道。¶ 
但欲邀功。是不詢之計謀。起無名之兵甲。自云一舉。止在¶ 
旬時。妄請抗論。勢莫能奪。輕葛亮渭濱之役。小裴度淮右¶ 
之行。而經歷寒暄。糜費百萬。虛誕彰於朝野。詐詭布於華¶ 
<pb:KR4h0168_NKFB_0090-04a>
夷。橫草薎聞。燎原愈急。俾擁旄乘驛之使。囚於虜庭。致勤¶ 
王奉國之軍。懷歸本土。忘廊廟之威重。結藩屏之寇讎。是¶ 
使海內生靈。竭於貢賦。豈獨河中郡邑。蕩為邱墟。生此厲¶ 
階。欲誰歸咎。嗚呼。徵晁錯之故事。仍王恢之舊章。固有明¶ 
文。爾當何逭。尚以愛人以禮。理體宜然。廉鎮極權。武昌善¶ 
地。宜罷樞軸之任。仍停支度之司。勉自深惟。以逃後命。可¶ 
檢校尚書右僕射充鄂岳等州都團練觀察等使。¶ 

** 貶孔緯荊南節度使制¶ 
:PROPERTIES:
:TITID: QTWTIT02818
:PERSID: QTWAUT0019
:END:

朕垂衣嚮明。負扆成化。內則委輔翼之任。外則寄藩屏之¶ 
<pb:KR4h0168_NKFB_0090-04b>
臣。比用股肱。是為心膂。況荊衡巨屏。禹貢古封。南制百蠻。¶ 
西控三蜀。或受統臨之命。爰崇迭處之榮。持危啟運保乂¶ 
功臣開府儀同三司守太保兼門下侍郎同中書門下平¶ 
章事國子祭酒充太清宮使宏文館大學士延資庫使諸¶ 
道鹽鐵轉運等使上柱國魯國公食邑四千戶食實封五¶ 
百戶孔緯。闕里傳宗。儒林植操。出入累更於華貫。超升遂¶ 
陟於鼎司。宜成我無為。歌我有截。豈可但崇朋助。罕究否¶ 
臧。昨者張濬首請興師。親求伐叛。且陳謀畫。累賛征行。決¶ 
言旬朔之閒。克著殊常之效。延英互奏。幾宜朕言。文字繼¶ 
<pb:KR4h0168_NKFB_0090-05a>
來。固違朕志。以至干戈一舉。星紀將周。并汾之寇孽未除。¶ 
蒲晉之生靈巳盡。搆茲紛擾。職爾披陳。罔思惑亂之由。堅¶ 
執比周之計。詢於輿論。曷副求。今則止罷中樞。俾安外¶ 
閫。尚顧始終之念。用成進退之宜。勉服明恩。往祗休命。可¶ 
檢校太保兼御史大夫荊南節度觀察使。¶ 

** 貶杜讓能梧州刺史制¶ 
:PROPERTIES:
:TITID: QTWTIT02819
:PERSID: QTWAUT0019
:END:

輔弼之事。安危所屬。大則調陰陽以期昭泰。次則撫夷夏¶ 
以務洽平。俾比屋之可封。致乃后於無事。兆人允賴。百辟¶ 
具瞻。苟異於斯。則將安用。扶危啟運保乂功臣開府儀同¶ 
<pb:KR4h0168_NKFB_0090-05b>
三司守太尉兼門下侍郎同中書門下平章事充太清宮¶ 
使宏文館大學士延資庫使兼諸道鹽鐵轉運等使上柱¶ 
國晉國公杜讓能。軒裳貴冑。禮樂清門。蹈姬孔之康莊。邁¶ 
韋平之閥閱。夙推重望。早歷華資。洎陟台司。亟更年籥。方¶ 
謂偉儒。克承大任。而乃首居帷幄。輕議干戈。棄卿士之臧¶ 
謀。搆藩垣之深釁。啟詢之際。證執彌堅。果致兵集甸畿。人¶ 
散都邑。尚賴祖宗垂祐。賢智叶謀。頓悟朕心。別施制命。詢¶ 
彼輿人之論。咸推上相之尤。須示典章。用息騰沸。尚居列¶ 
郡。式重大臣。可貶梧州刺史。¶ 

<pb:KR4h0168_NKFB_0090-06a>

** 討董昌制¶ 
:PROPERTIES:
:TITID: QTWTIT02820
:PERSID: QTWAUT0019
:END:

夫雷霆雪霜。上天降以成物。明罰勅法。哲王垂以理人。是¶ 
則陽春不可以獨為歲功。仁恕不可以專為君德。刑威之¶ 
作。其在斯乎。朕以眇身。祗膺大寶。奉祖宗之丕訓。荷天地¶ 
之洪休。八年於茲。一日無怠。遜於志者。必本於情。苟懲誡¶ 
之不明。懼典章之斯廢。威勝軍節度使檢校太尉同中書¶ 
門下平章事隴西郡王董昌。出於行伍。屬遇艱難。權握兵¶ 
戎。位崇將相。器將盈而自覆。鼎必折而遂傾。因憑生祠。輒¶ 
有狂計。假陳妖異。惑亂邪巫。鼓噪危樓。偽為建國。不思理¶ 
<pb:KR4h0168_NKFB_0090-06b>
代。徒生犬吠之音。欲就樷祠。妄舉狐鳴之兆。賴浙西節度¶ 
使錢鏐與諸州等。皆忠誠憤激。壯志堅高。始以逆順之理。¶ 
飛章諭之而不悟。次以攻伐之謀。與約脅之而不迴。至於¶ 
率兵。直以劘壘。雖假言誘惑。止遏凶邪。終為閉壁偷安。不¶ 
使束身歸罪。是其陰詐。猶欲張皇。魚戲鼎而雖亦可哀。蜋¶ 
怒轍而終為不率。天討有罪。鬼得而誅。其董昌在身官爵。¶ 
并宜削奪。仍委錢鏐進兵攻討。越城之內。士庶且多。寧無¶ 
勇敢之徒。善以功名自許。如梟戮生擒董昌者。授三品正¶ 
員官。賞錢一萬貫。如有官者。超三資酬獎。如是董昌威制。¶ 

<pb:KR4h0168_NKFB_0090-07a>
曾助妖謀。翻然改過圖功。轉禍為福。有所自效者。罪並不¶ 
問。賞即與之。於戲。惡殺好生。人君令德。仗順伐逆。武夫令¶ 
猷。鳴鼓而攻。蓋非獲巳。奮戈而起。亦宜憤諸。勿發勻焚。無¶ 
誤無失。罔俾觀聽者謂我黷武而佳兵也。¶ 

** 貶孫偓南州司馬制¶ 
:PROPERTIES:
:TITID: QTWTIT02821
:PERSID: QTWAUT0019
:END:

金紫光祿大夫守禮部尚書安樂郡開國侯食邑一千戶¶ 
孫偓。夙通朝籍。累踐華資。竊顧多歧。遽墮直道。秉弼諧之¶ 
大政。附伎術之小人。罔畏公言。自為良策。處嫌疑而不愧。¶ 
謂寵利之可安。而屬我艱危。匪能匡救。頃因丕變。亦貸彞¶ 
<pb:KR4h0168_NKFB_0090-07b>
章。雖罷萬機。尚分六職。是惟循省。俾息沸騰。觀諫臣所上¶ 
之章。陳取戾不巳之狀。則正卿之位。非爾宜居。將儆後來。¶ 
遂投荒服。行當罪己。無或尤人。可貶南州司馬員外置同¶ 
正員。仍令所在馳驛發遣。¶ 

** 昭雪杜讓能等制(節文)¶ 

:PROPERTIES:
:TITID: QTWTIT02822
:PERSID: QTWAUT0019
:END:

其有任崇柱石。位重台衡。或委以軍權。或參諸宥密。竟因¶ 
連謗。終至禍名。鬱我好生。嗟乎強死。應大順巳來。有非罪¶ 
而加削奪者。並復官資。其杜讓能西門君遂李周潼巳下。¶ 
並與昭雪。還其爵秩。韋昭度頃處台司。每伸相業。王行瑜¶ 
<pb:KR4h0168_NKFB_0090-08a>
求尚書令。獨能抑之。致於沈冤。諒由此事。李磎文章宏贍。¶ 
迥出輩流。竟以朋黨之閒。擠於死地。凡在有識。孰不咨嗟。¶ 
宜並與昭洗。仍復官爵。¶ 

** 授薛王知柔戶部尚書判鹽鐵度支制¶ 
:PROPERTIES:
:TITID: QTWTIT02823
:PERSID: QTWAUT0019
:END:

國家自盜螫中原。兵纏九縣。支度牢籠之務。施張經制之¶ 
宜。率煩台臣。旁綜使務。綱條既正。豐阜可期。宜擇通才。俾¶ 
繼成績。僉曰叔父。膺予求。詢謀協同。毗賴惟允。即以虛¶ 
位。并而授之。匪私吾宗。示張王室。惟爾嗣薛王知柔。我之¶ 
近屬。國之材人。識大體以立朝。蘊嘉謀而致用。粵自典司¶ 
<pb:KR4h0168_NKFB_0090-08b>
宗祏。尹正神皐。庇本枝而敦序有倫。臨帝甸而汚萊盡闢。¶ 
政惟務本。生靈懷衣食之源。令著先威。豪右屏椎埋之迹。¶ 
人懷其惠。吏不敢欺。封畿新轉置之規。園寢備薦羞之禮。¶ 
府署完葺。京師厎寧。疇茲多能。孰可加爾。朕言念銅鹽之¶ 
重。賦輿之殷。勞於鈞衡。多歷年所。今將授爾。用展其材。矧¶ 
乃司存。此專郎吏。乾元多難。方委公卿。離之合之。各繫緩¶ 
急。今我用爾。思復舊章。惟身可以律人。惟奉公可以御¶ 
下。取舍勿因於利。任使惟其所知。無以公務結私恩。無以¶ 
公方樹私怨。惟是六者。竭乃一心。副吾超拔之恩。濟我艱¶ 
<pb:KR4h0168_NKFB_0090-09a>
難之運。悉仍舊貫。別示殊恩。於戲。朝廷之本。軍國之用。佇¶ 
爾康濟。紓吾焦勞。往佩寵光。勉施才術。苟不稱是。又何敢¶ 
以叔父私於天下哉。¶ 

** 授大理卿李坰黔中宣慰使制¶ 
:PROPERTIES:
:TITID: QTWTIT02824
:PERSID: QTWAUT0019
:END:

將我詔命。使於四方。必惟其人。矧乃舊服。咨於輔相。僉曰¶ 
汝諧。用之不疑。行矣思濟。李坰。國朝名相之令嗣也。文行¶ 
器業。雅有家風。政事規為。克紹先志。踐履亟更於中外。練¶ 
達深得其本根。頃鎮黔江。洽聞善政。四年問俗。五郡懷仁。¶ 
恩信被於昆夷。盛名振於縣道。尋移旌蓋。往理桂林。載揚¶ 
<pb:KR4h0168_NKFB_0090-09b>
休聲。屢著嘉績。兩地遺愛。萬人去思。今聞黔巫易帥之時。¶ 
頗失睦隣之道。慮成閒隟。又動干戈。念遠俗之無辜。向中¶ 
宵而不寐。昇爾揆路。為吾使星。尚念漢地人情。必懷龔遂。¶ 
河內風俗。未忘寇恂。宜其宣我憂勤。導予宵旰。強者抑之。¶ 
弱者撫之。無俾黔人。又墮塗炭。用爾專達。膺予求。佇其¶ 
嚮風。聞爾稱職。殊恩好爵。無所恡焉。¶ 

** 授崔允崔遠平章事制¶ 
:PROPERTIES:
:TITID: QTWTIT02825
:PERSID: QTWAUT0019
:END:

門下。擇股肱良臣。為社稷大計。斯實安危之本。必資經濟¶ 
之才。應星象而踐三台。平陰陽而調六氣。成彼非熊之兆。¶ 

<pb:KR4h0168_NKFB_0090-10a>
叶茲審象之求。既偶通賢。爰申並命。扶危匡國致理功臣¶ 
新授武定軍節度湖南管內觀察處置等使金紫光祿大¶ 
夫檢校禮部尚書同中書門下平章事持節都督潭州諸¶ 
軍事兼潭州刺史上柱國清河郡開國侯食邑一千戶崔¶ 
允。公台貴冑。禮樂名門。秉直道以匡時。挺貞觀以華國。玉¶ 
山孤峭。迥出千峯。冰鏡澄明。能涵萬象。翰林學士承旨銀¶ 
青光祿大夫行尚書兵部侍郎知制誥上柱國博陵縣開¶ 
國男食邑三百戶崔遠。珪璋蘊德。鸞鶴呈姿。持偉望以標¶ 
奇。蘊神鋒而匿耀。朱絃逸韻。既可禮天。寶劒雄鋩。宜乎折¶ 
<pb:KR4h0168_NKFB_0090-10b>
滯。或繼膺倚注。屢執鈞衡。或亟處深嚴。嘗司詔誥。燮調茂¶ 
績。敏嘿嘉名。昭布朝倫。洋溢休稱。而體國勵志。問牛之美¶ 
早傅。致君載誠。吐鳳之名夙著。宜陟重任。詳觀厥能。升諸¶ 
喉舌之司。寵以罏錘之用。專祕殿之圖籍。度會府之財征。¶ 
俾操化鈞。仍綰邦職。當此艱難之運。爰繫輔弼之功。噫。未¶ 
復神州。尚茲多壘。仍歲有征巡之役。兆人懷蘇息之期。予¶ 
心浩然。罔知克濟。咨爾良弼。共成懿圖。勉膺三事之榮。恪¶ 
奉一時之寵。允可守中書侍郎兼戶部尚書同中書門下¶ 
平章事集賢殿大學士判度支。遠可守本官同中書門下¶ 
<pb:KR4h0168_NKFB_0090-11a>
平章事判戶部。散官勳封如故。¶ 

** 授孫偓判度支兼諸道鹽鐵使陸扆判戶部制¶ 
:PROPERTIES:
:TITID: QTWTIT02826
:PERSID: QTWAUT0019
:END:

門下。朕聞天所以運行不息。維之者星辰。地所以載厚無¶ 
疆。紀之者海岳。故尹說相殷而帝道盛。旦奭佐周而王業¶ 
昌。時之替興。事繫輔弼。朕勵精理道。夢卜披賢。繼叶旁求。¶ 
並膺爰立。皆號人傑。實為國華。銀青光祿大夫守中書侍¶ 
郎同中書門下平章事充集賢殿大學士判戶部事上柱¶ 
國安樂縣開國子食邑五百戶孫偓。大昴分輝。維嵩孕秀。¶ 
直如金矢。潔若冰壺。處諫諍之司。言無畏忌。守駁正之任。¶ 
<pb:KR4h0168_NKFB_0090-11b>
道不依違。當官而行。遇事必立。自擢居台席。兼領地征。蘊¶ 
持危扶傾之心。負憂國忘家之志。卓爾孤邁。超然不羣。稽¶ 
於衆多。僉曰名相。銀青光祿大夫行尚書戶部侍郎同中¶ 
書門下平章事上柱國嘉興縣開國男食邑三百戶陸扆。¶ 
清廟升歌。朱干象舞。內健外順。動直靜專。早踐清華。旁流¶ 
休問。既登禁密。潤暢皇猷。言有準繩。心無吝悔。爰從近侍。¶ 
委以化鈞。目無全牛。刃有餘地。不斯須而離道。不造次以¶ 
違仁。考於羣詞。咸稱良輔。而皆道符夔益。業冠蕭曹。楷式¶ 
一時。儀刑四海。和松磊落。鬱為大夏之材。賜璉晶瑩。宛是¶ 
<pb:KR4h0168_NKFB_0090-12a>
接神之器。今朕以運丁艱否。時未洽平。賊臣尚恐其跳梁。¶ 
國計未臻於豐羨。煮海之利。多失於舊規。量地之征。未登¶ 
於貢式。須分重務。屬我名臣。冀大振於頹綱。俾漸昌於衰¶ 
歷。是用遷皇極紫微之位。總書刊集之司。兼以利權。盡¶ 
付全德。爾宜振提百度。蕩定九圍。勉服寵光。以綏夷夏。偓¶ 
可門下侍郎同中書門下平章事監修國史判度支兼諸¶ 
道鹽鐵轉運使。扆可中書門下平章事中書侍郎充集賢¶ 
殿大學士判戶部事。散官勳封如故。¶ 

** 立德王為皇太子制¶ 
:PROPERTIES:
:TITID: QTWTIT02827
:PERSID: QTWAUT0019
:END:
<pb:KR4h0168_NKFB_0090-12b>

我國家尚法夏殷。遠遵漢魏。爰設儲貳。式固宗祧。既明兩¶ 
而作離。在立嫡而惟長。矧茲沖眇。獲嗣丕基。將宏永圖。宜¶ 
舉令典。德王祐。朕之元子。孝敬日躋。早茂溫文。克將岐嶷。¶ 
屬者朝廷多故。兵革尚興。懷柔方務於舞干。典禮未行於¶ 
主器。而忠臣獻議。百辟上言。請建元良。至於三四。以奉祖¶ 
宗之彞教。必在前星。係億兆之人心。宜崇嗣體。由是考彼¶ 
史冊。詢於蓍龜。厥惟舊章。乃建嘉命。爾其嚴奉師傅。敬慎¶ 
威儀。必使流慶萬邦。垂芳三善。稟教諭之道。作圖牒之祥。¶ 
勿怠令猷克光帝載。服我明訓。永孚於休。可冊為皇太子。¶ 

<pb:KR4h0168_NKFB_0090-13a>
仍改名裕。令所司擇日。備禮冊命。¶ 

** 貶朱朴郴州司戶制¶ 
:PROPERTIES:
:TITID: QTWTIT02828
:PERSID: QTWAUT0019
:END:

夔州司馬員外置同正員朱朴。本在寒微。偶升科第。復塵¶ 
簪組。且列膠庠。不為自審之謀。但務夤緣之計。實因姦幸。¶ 
潛致顯榮。亦謂術可弭兵。學能理國。叨半歲容身之貴。無¶ 
一朝輔政之功。惟辱中台。頗興羣論。斥於散外。未絕他腸。¶ 
越法制以有圖。信愆尤之自作。封章所指。竄逐尚輕。掾彼¶ 
方州。亦云寬典。非我好黜。惟爾深思。可貶郴州司戶參軍。¶ 

** 授太子賓客王牘諸王侍讀制¶ 
:PROPERTIES:
:TITID: QTWTIT02829
:PERSID: QTWAUT0019
:END:
<pb:KR4h0168_NKFB_0090-13b>

王者之子。在襁褓中。置三師訓之。繇古道也。我思成人巳¶ 
來。遘此多難。師訓之義。翦焉闕聞。南面稱尊。愧於寡昧。繇¶ 
是言念諸子。疚於厥心。宜擇正人。為之傅導。今丞相言爾¶ 
牘老於大學。雅有德行。明君臣父子之道。知禮樂詩書之¶ 
源。可使高步承華。大參望苑。琢磨羽翼。朕有冀焉。爰授正¶ 
卿。以加峻級。且旌優異。往為傅師。邪蒿鮑魚。勿俾登俎。冑¶ 
筵講肄。為惜分陰。使其知東平為善之規。喜王襃洞簫之¶ 
賦。承萬代之業。固磐石之基。斯實賴於老成人也。¶ 

** 授崔允吏部尚書制¶ 
:PROPERTIES:
:TITID: QTWTIT02830
:PERSID: QTWAUT0019
:END:

<pb:KR4h0168_NKFB_0090-14a>

門下。天地廣運。寒暑所以推遷。帝王任人。理亂係於周稔。¶ 
故叔敖三相。往道(闕)胡廣七為。前功斯在。因詳文冊。爰示¶ 
徽章。扶危匡國致理功臣光祿大夫守中書侍郎兼吏部¶ 
尚書同中書門下平章事判度支上柱國清河郡開國公¶ 
食邑二千戶崔允。金莖擢用。玉燭資和。朱絃含理代之音。¶ 
蒼璧是禮天之器。自付政柄。累遇時艱。或巳去而復還。每¶ 
勤官而莅事。雖務直道。終失中庸。朕昨者初復上京。方安¶ 
庶品。且期靜理。貴保和光。而於敷奏之閒。獨有去留之說。¶ 
徒妨事體。俾長紛爭。是用輟乃鈞衡。專茲銓鏡。亦將示朝¶ 
<pb:KR4h0168_NKFB_0090-14b>
廷之典制。保君臣之始終。更茂前功。永孚於道。可守吏部¶ 
尚書。¶ 

** 貶王搏工部侍郎制¶ 
:PROPERTIES:
:TITID: QTWTIT02831
:PERSID: QTWAUT0019
:END:

天地之數。寒暑有推遷。輔弼之臣。任用有進退。蓋以其宣¶ 
力斯久。克修是虧。俾夫退列貳卿。式示朝典。以禮之使。其¶ 
在茲乎。扶危匡國致理功臣開府儀同三司守司空兼門¶ 
下侍郎同中書門下平章事監修國史判度支上柱國魯¶ 
國公食邑三千戶食實封一百戶王搏。始以菲才。擢升重¶ 
位。亟移星律。薎效公忠。惟務回邪。罔思致正。紊朝廷之綱¶ 
<pb:KR4h0168_NKFB_0090-15a>
紀。致經費之空虛。而又朋附近臣。隳弛大典。豈可尚持國¶ 
柄。所宜降處周行。猶念含宏。勉為循省。可特進尚書工部¶ 
侍郎。¶ 

** 貶王搏溪州刺史制¶ 
:PROPERTIES:
:TITID: QTWTIT02832
:PERSID: QTWAUT0019
:END:

工部侍郎王摶。久司邦計。復掌國鈞。致帑藏之不豐。則材¶ 
謀而安在。曾無讜正。但務回邪。盡非燮理之心。惟是貪婪¶ 
之志。今則罷其大柄。復列貳卿。雖優宏之制巳行。在問俗¶ 
之司俾任。可謫授溪州刺史。所在馳驛發遣。¶ 

** 再貶王搏崖州司戶制¶ 
:PROPERTIES:
:TITID: QTWTIT02833
:PERSID: QTWAUT0019
:END:
<pb:KR4h0168_NKFB_0090-15b>

溪州刺史王搏。久居重位。罔著嘉猷。掌邦計而罕致豐盈。¶ 
顧私室而惟多貪積。雖示朝黜。未塞羣情。俾從行使之權。¶ 
許履掾曹之職。可貶崖州司戶參軍員外置同正員。¶ 

** 授樂仁規兵部尚書制¶ 
:PROPERTIES:
:TITID: QTWTIT02834
:PERSID: QTWAUT0019
:END:

兵部司馬之職。尚書法從之官。古不輕授。今難其人。蓋戎¶ 
務之出入。馬政之弛張。莫不攸繫。非有奮勵之材。練達之¶ 
智。不足以奉揚威武。毗賛機密者矣。爾光祿大夫兵部尚¶ 
書樂仁規。粵自蚤歲。有志事功。自北而南。在朕左右。及其¶ 
給事內廷。論思獻替之益。亦時有焉。夏官之選。唯爾之能。¶ 

<pb:KR4h0168_NKFB_0090-16a>
然以八座之官。朕非輕以畀人者也。爾尚一乃心力。以報¶ 
朕所以見知之意。於戲。惟秉義守禮。則可以謹科條。惟趨¶ 
事赴功。則可以行邦正。尚思自勉。服我訓詞。¶ 

** 賜御史大夫史實制¶ 
:PROPERTIES:
:TITID: QTWTIT02835
:PERSID: QTWAUT0019
:END:

古置御史。繩愆糾察。為朕耳目。董正朝綱。厥任非輕。必惟¶ 
其人。爾御史大夫史實。風裁嚴毅。學識淵源。勁正之氣。足¶ 
以配昔人之賢。明敏之才。足以周當世之務。今朕丕承鴻¶ 
緒。值造多艱。外有侵侮之虞。內賴修攘之略。特命爾。爾¶ 
宜益勵初心。毋荒朕命。¶ 
<pb:KR4h0168_NKFB_0090-16b>

** 特勅新進士授官制¶ 
:PROPERTIES:
:TITID: QTWTIT02836
:PERSID: QTWAUT0019
:END:

念爾登科之際。當予反正之年。宜降異恩。各膺寵命。¶ 

** 封成汭上谷郡王制¶ 
:PROPERTIES:
:TITID: QTWTIT02837
:PERSID: QTWAUT0019
:END:

門下。朕聞賞有功則勞者勸。考其績則政事彰。能否既分。¶ 
黜陟斯在。其有勳巳銘於冊。化復被於謳謠。表率公侯。¶ 
澄清土宇。靜夢澤於千里。盡闢汙萊。曜軫宿於九霄。光生¶ 
芒角。行爵繼祿。顯忠遂良。式副僉諧。爰登寵寄。具官成汭。¶ 
氣合冬日。志烈秋霜。蘊雄特之標。中能抑畏。抱介潔之操。¶ 
外富通明。自節制衡巫。統臨荊楚。承匪人之貪虐。屬生聚¶ 
<pb:KR4h0168_NKFB_0090-17a>
之流離。比衞文之革車。兼無三百。同魏相之版戶。略不盈¶ 
千。曾未踰時。俄成樂國。井閻富庶。人物殷繁。璣組之賦聿¶ 
修。苞茅之貢常入。砮丹靡闕。箘簵咸臻。睦隣而四境風行。¶ 
蕩寇而三峽浪息。況蔓聯湖嶺。輻湊梯航。既水陸之靡艱。¶ 
致賦輸之罔滯。積茲功緒。實謂忠勞。苟無舉善之文。是廢¶ 
疇庸之典。今則移紫微之尊秩。䟽異姓之殊封。位冠三台。¶ 
爵踰五等。用獎分憂之績。乃申進律之恩。勉力在公。傾心¶ 
報國。服我休命。無忘恪恭。¶ 

** 授李踐由安州別駕李惟可鄂州別駕制¶ 
:PROPERTIES:
:TITID: QTWTIT02838
:PERSID: QTWAUT0019
:END:
<pb:KR4h0168_NKFB_0090-17b>

門下。朝議大夫前使持節房州諸軍事守房州刺史上輕¶ 
車都尉李踐由朝議大夫行蘄州司馬護軍李惟可等。出¶ 
自士林。頻遷官序。或方圓異用。道有變通。或昆友官同。法¶ 
宜迴避。俾從新令。用協舊章。踐由可守安州都督府別駕。¶ 
散官如故。惟可可鄂州別駕。官勳如故。¶ 

** 命皇太子監國制¶ 
:PROPERTIES:
:TITID: QTWTIT02839
:PERSID: QTWAUT0019
:END:

門下。朕以眇身。祗膺大寶。十有三載。懼不克勝。上荷祖宗¶ 
之靈。托於兆人之上。虛受謙益。每勵於恭勤。示儉守文。靡¶ 
忘其宵旰。而乃兩經播越。屢興兵革。生類莫躋於仁壽。理¶ 
<pb:KR4h0168_NKFB_0090-18a>
道未致於洽平。尚賴左右大臣。尊獎侯伯。共戡多難。歸復¶ 
神州。豈我眇沖。拯此艱運。恭念高祖睿宗元宗順宗。或經¶ 
多難。或苦沈疴。遂厭萬幾。授於令嗣。是使進退無爽。孝慈¶ 
兩全。人心盡服其至公。天性克彰於具美。近者忽嬰疾疹。¶ 
旦夕未瘳。雖思養襟靈。而亦循典故。皇太子裕。溫恭有立。¶ 
和粹積中。蘊孝悌以(闕)稟聰知而夙賦。動惟樂義。進則思¶ 
賢。必能廣繼絕之心。副傳歸之命。萬機至重。不可暫闕。宜¶ 
令皇太子裕監軍國事。咨爾中外匡弼。將相卿士。輔朕元¶ 
子。永孚於休。凡有庶務。悉宜聽監國處分。布告遐邇。當體¶ 
朕意。主者施行。¶ 

