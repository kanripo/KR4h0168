#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:KR4h0168_NKFB_0113-23b> ¶¶
#+PROPERTY: JUAN 0114
欽定全唐文卷一百十四¶ 

<pb:KR4h0168_NKFB_0114-01a>

* 晉高祖¶ 
:PROPERTIES:
:PERSID: QTWAUT0056
:END:

帝姓石氏。諱敬瑭。太原人。唐景福元年生。事後唐莊宗明¶ 
宗。累官侍中太原尹北京留守兼大同振武彰國威塞等¶ 
軍蕃漢馬步軍總管。清泰三年五月封趙國公。是年叛後¶ 
唐。十一月受契丹主冊即皇帝位。在位七年。年五十一。諡¶ 
曰聖文章武明德孝皇帝。廟號高祖。¶ 

** 赦事潞王從珂諸臣罪制¶ 
:PROPERTIES:
:TITID: QTWTIT03510
:PERSID: QTWAUT0056
:END:

朕遠提義旅。尋克皇都。六部相次以奉迎。兆庶畫時而安¶ 
<pb:KR4h0168_NKFB_0114-01b>
堵。旋茲底定。巳遂廓清。應文武百官等。早列通班。各懷忠¶ 
節。掩節雖淪於汚俗。推誠必於維新。但當共罄嘉謨。副¶ 
予虛佇。虞秦可鑒。在於用捨之間。堯舜為心。方務含宏之¶ 
德。勉堅臣節。深體朕懷。其兩班臣寮應事偽庭者。並宜釋¶ 
罪。¶ 

** 授趙瑩門下侍郎平章事桑維翰集賢殿大學士¶ 
制¶ 
:PROPERTIES:
:TITID: QTWTIT03511
:PERSID: QTWAUT0056
:END:

天有寶圖。應運者文明之主。國調金鉉。入司者經緯之臣。¶ 
將冀大同。須資良弻。況謂建邦之始。難虛納揆之官。其有¶ 
<pb:KR4h0168_NKFB_0114-02a>
霸府舊寮。前籌上密。歷歲寒而斯久。宏益嘗多。經艱險而¶ 
不渝。忠貞彌篤。式旌懿德。宜舉徽章。乃擇吉辰。爰行並命。¶ 
翰林學士承旨知河東軍府事正議大夫尚書戶部侍郎¶ 
知制誥賜紫金魚袋趙瑩。儒中端士。席上正人。襟靈而萬¶ 
里坦夷。行葉而四時繁茂。洎陞簪履。旦夕之賛畫過人。每¶ 
侍籌帷。遐邇之折衝在我。翰林學士權知樞密使事正議¶ 
大夫尚書禮部侍郎知制誥賜紫金魚袋桑維翰。文場翹¶ 
楚。學海波瀾。撓澄不變於二風。躁靜同歸於一德。誠抱兼¶ 
人之器。諒懷經國之才。十年伸揮翰之勞。數鎮有從征之¶ 
<pb:KR4h0168_NKFB_0114-02b>
役。而皆功參佐命。績顯坐籌。蕭曹遠接於英猷。房杜近齊¶ 
於芳烈。成予丕業。職爾元勳。既協良辰。難稽懋賞。自董戎¶ 
而居廊廟。繇內翰而秉鈞衡。乃用器能。佇觀燮賛。於戲。優¶ 
賢異典。有國新恩。勉伸裨救之謀。共致升平之治。事繁罔¶ 
避。言直勿辭。永修魚水之歡。以保雲龍之契。瑩可金紫光¶ 
祿大夫門下侍郎平章事。維翰可集賢殿大學士依前權¶ 
知樞密使事。¶ 

** 授馮道門下侍郎平章事制¶ 
:PROPERTIES:
:TITID: QTWTIT03512
:PERSID: QTWAUT0056
:END:

舜任五臣。坐致穆清之化。漢尊三傑。克成王霸之基。皆所¶ 
<pb:KR4h0168_NKFB_0114-03a>
以君臣義通。上下情洽。得以寅亮大化。導揚休聲。百工允¶ 
𨤲。垂衣裳而御宇。萬方率服。鑄劒㦸以為農。式繇輔弻之¶ 
功。兆此隆平之運。朕謬膺開創。初統寰瀛。照臨將被於淳¶ 
風。宰制實憑於良輔。其有功宣締構。業紹經綸。兩朝輸翊¶ 
戴之勳。萬彙仰陶鈞之力。是宜重膺夢卜。再踐廟堂。俾光¶ 
新造之邦。共闡無為之化。經邦致理翊戴功臣特進守司¶ 
空上柱國始平郡公食邑二千五百戶食實封三百戶馮¶ 
道。禮天蒼璧。鎮國元龜。夏璜為稀世之珍。軒鏡是辟邪之¶ 
寶。方諸才業。良平有可差其肩。較彼忠貞。姚宋不得並其¶ 
<pb:KR4h0168_NKFB_0114-03b>
轡。可謂人臣之刀尺。造化之丹青。自明宗皇帝克紹基扃。¶ 
仰膺圖讖。於草昧皇靈之際。有攀鱗附翼之功。密賛皇猷。¶ 
靜司帝誥。出納奉命。周旋八年。持葛秤以定錙銖。浮殷舟¶ 
而拯沈溺。四時成歲。陰陽畢順於燮調。九德不愆。朝野咸¶ 
推於表式。繄予薄德。獲被寵靈。將惕勵以為懷。恐負荷之¶ 
弗克。宜憑勳德。共濟艱難。是用重啟巖廊。俾持埏埴。水土¶ 
之崇資不改。宏文之大柄仍兼。於戲。造膝陳謀。爾無辭於¶ 
裨救。開懷納諫。朕不怠於聽從。致社稷於昌期。納生靈於¶ 
壽域。共臻至理。勿墜前功。唯於大臣。不俟多訓。可守司空¶ 
<pb:KR4h0168_NKFB_0114-04a>
兼門下侍郎平章事宏文館大學士。¶ 

** 贈王思勳左武衞大將軍制¶ 
:PROPERTIES:
:TITID: QTWTIT03513
:PERSID: QTWAUT0056
:END:

思勳早承家廕。久列內廷。奉王命而不辭。顧賊衆而無懼。¶ 
宣揚朝旨。勸諭兵師。遂被凶徒。橫加殺害。而聞厥父抱疾。¶ 
其家甚貧。不有旌酬。何彰忠烈。可贈左武衞大將軍。仍以¶ 
思勳舊請俸祿。終王元正一世。思勳男有長成者。量才¶ 
敘錄。兼令所司。厚給賻贈。噫。以子之俸。終父之年。足表渥¶ 
恩。以慰存歿。布告中外。咸使聞知。¶ 

** 平張從賓赦制¶ 
:PROPERTIES:
:TITID: QTWTIT03514
:PERSID: QTWAUT0056
:END:
<pb:KR4h0168_NKFB_0114-04b>

雷雨作解。表天道之推恩。瑾瑜匿瑕。顯國君之含垢。顧惟¶ 
師古。敢怠宏仁。關河既靜於昏霾。綸綍宜覃於慶澤。昨者¶ 
張從賓輒萌逆節。遠結叛臣。釁起三城。悲纏兩地。占據我¶ 
都邑。虔劉我士民。丸泥欲閉於虎牢。袄霧幾迷於鳳闕。賴¶ 
乾坤垂祐。將相協謀。渠魁送死於網羅。凶黨咸膏於原野。¶ 
捷音繼振。惡蔓皆除。宜施曠蕩之恩。以撫驚騷之地。仍頒¶ 
霈澤。徧及縲囚。貴感召於淳和。速盪平於氛祲。天福二年¶ 
八月二十五日昧爽巳前。天下見禁囚徒。除十惡五逆。光¶ 
火劫舍。持仗殺人。合造毒藥。官典犯贓。欠負官錢外。其餘¶ 
<pb:KR4h0168_NKFB_0114-05a>
不問輕重。巳發覺未發覺。巳結正未結正。並宜釋放。應自¶ 
張從賓作亂巳來。有曾被張從賓及張延播脅從染汚。及¶ 
符彥饒下隨身軍將等。兼安州王暉徒黨。除巳誅戮外。並¶ 
從釋放。一切不問。尚恐無知之人。暗有恐動物色。委洛京¶ 
留守河陽節度使明加察訪。犯者重斷。或無辜被害。或徇¶ 
節忘生。既抱沈冤。宜申贈典。應自張從賓作亂巳來。諸色¶ 
官寮內。有沒於王事者。並與追贈。有子孫量才敘錄。或是¶ 
諸軍小節級長行巳下。沒於王事者。具給本家三年糧賜。¶ 
有男成長者。委侍司衞典諸軍內酌量安排。富父春喉。須¶ 
<pb:KR4h0168_NKFB_0114-05b>
誅元惡。文王葬骨。式表至仁。自張從賓作亂巳來。所在殺¶ 
傷者。並委逐處差人收拾骸骨葬瘞。張繼祚在喪紀之中。¶ 
承逆豎之意。顯從叛亂。難貸刑章。乃睠先臣。實有遺德。遽¶ 
茲乏祀。深所軫懷。其一房家業。準法雖巳籍沒。所有先臣¶ 
并祖父母墳莊祠堂。並可交付親的骨肉主張。應有犯事¶ 
人親的骨肉。除巳誅戮外並放。一切不問。所有祖先墳塋。¶ 
亦仰準此交付。負國者天地不容。為逆者人神共怒。永惟¶ 
肸蠁。實有感通。昨出師之時。將帥虔禱。頗聞陰祐。成此戰¶ 
功。唐衞國公宜封靈顯王。其餘鄭州并汜水管內神祠。宜¶ 
<pb:KR4h0168_NKFB_0114-06a>
令長吏差官點檢。如有隳損處。便委量事修葺。貴伸嚴飾。¶ 
以答陰功。五嶽承天。四瀆紀地。自正當陽之位。未伸望秩¶ 
之儀。宜令差官徧往告祭。兼下逐州府量事修崇。所有近¶ 
廟山林。仍宜禁斷採樵。降黜之科。既然不濫。洗滌之道。足¶ 
使自新。應自創業巳來。降黜者並可放還。兵興巳來。邊疆¶ 
多事。或因虜掠。或偶滯留。歲序遷移。家鄉迢遞。魚腸雁足。¶ 
嘗懸骨肉之恩。月夕霜天。必起桑榆之思。宜令收贖。俾遂¶ 
歸還。自梁朝後唐巳來。前後奉使。及北京沿邊管界。虜掠¶ 
往向北人口。宜令官給錢物。差使齎持往彼。一一收贖。放¶ 
<pb:KR4h0168_NKFB_0114-06b>
歸本家。興兵動衆。蓋殄元凶。伐罪弔民。須安兆庶。應內府¶ 
管界內今年夏稅。近指揮只徵五分。今以方駐兵師。無不¶ 
勞役。並宜蠲放。於戲。顧惟薄德。屬此多艱。敢忘御朽之規。¶ 
思廣納汚之道。爰敷渙汗。貴洽蒸黎。更在中外輔臣。文武¶ 
列辟。同扶寡昧。以致隆平。告報寰區。宜體朕意。¶ 

** 復陳保極官制¶ 
:PROPERTIES:
:TITID: QTWTIT03515
:PERSID: QTWAUT0056
:END:

朝散大夫衞尉寺丞陳保極。夙蘊才名。早登科第。洎居班¶ 
列。深顯器能。近者假限既違。朝章是舉。自聞左降。深悟前¶ 
非。宜推宥罪之恩。俾奉自新之命。勉伸傾竭。繼俟陟遷。可¶ 
<pb:KR4h0168_NKFB_0114-07a>
復行尚書倉部員外郎。賜紫金魚袋。¶ 

** 復范延光等官爵制(節文)¶ 

:PROPERTIES:
:TITID: QTWTIT03516
:PERSID: QTWAUT0056
:END:

頃朕始登大寶。未靖中原。六飛纔及於京師。千里未通於¶ 
懷抱。楚王求舊。方在遺簪。曾子傳疑。忽成投杼。尋聞悛悔。¶ 
遽戮姦回。干戈俄至於經時。雷雨因思於作解。果馳賓介。¶ 
疊貢表章。向丹闕以傾心。瀝素誠而效順。而況保全黎庶。¶ 
完整甲兵。納款斯來。其功非細。得不特頒鐵契。重建牙璋。¶ 
封本郡之土茅。移樂郊之旌鉞。至於將吏。咸降絲綸。於戲。¶ 
上穹之運四時。不愆者信。大道之崇三寶。所重者慈。活萬¶ 
<pb:KR4h0168_NKFB_0114-07b>
戶之傷夷。息六師之勞瘁。遂予仁憫。旌爾變通。永貽子孫。¶ 
長守富貴。敬佩光寵。可不美歟。可復推誠奉義佐運致理¶ 
功臣天雄軍節度管內觀察處置等使開府儀同三司守¶ 
太傅兼中書令廣晉尹上柱國臨清王食邑一萬戶食實¶ 
封一千戶改授鄆州刺史天平軍節度鄆齊(闕)等州觀察¶ 
處置等使。賜鐵券。改封高平郡王。仍令擇日備禮冊命。以¶ 
天雄軍節度副使檢校刑部尚書李式檢校尚書右僕射¶ 
充亳州團練使。以貝州刺史孫漢威為檢校太保隴州防¶ 
禦使。以天雄軍三城都巡檢使薛霸為檢校司空衞州刺¶ 
<pb:KR4h0168_NKFB_0114-08a>
史。以天雄軍馬步軍都指揮使王建為檢校司空虢州刺¶ 
史。以天雄軍內外馬軍都指揮使藥元福為檢校司空深¶ 
州刺史。以天雄軍內外步軍都指揮使安元霸為檢校司¶ 
空隨州刺史。以天雄軍都監前河陽行軍司馬李彥珣為¶ 
檢校司空坊州刺史。¶ 

** 冊于闐王李聖天制¶ 
:PROPERTIES:
:TITID: QTWTIT03517
:PERSID: QTWAUT0056
:END:

于闐國王李聖天。境控西陲。心馳北闕。頃屬前朝多事。久¶ 
阻來庭。今當寶歷開基。乃勤述職。請備屬籍。宜降冊封。將¶ 
宏來遠之恩。俾樂無為之化。宜冊封為大寶于闐國王。仍¶ 
<pb:KR4h0168_NKFB_0114-08b>
令所司擇日。備禮冊命。以供奉官張光鄴充使。¶ 

** 封王繼恭臨海郡王制¶ 
:PROPERTIES:
:TITID: QTWTIT03518
:PERSID: QTWAUT0056
:END:

王者居域中之大。以天下為家。兩曜照臨。必覃聲教。二儀¶ 
覆載。咸有寵綏。矧夫地鎮南臺。心傾北闕。遙識興隆之運。¶ 
顯輸翊戴之誠。得不並舉徽章。式旌亮節。爰當吉日。遂降¶ 
明恩。威武軍節度福建管內觀察處置等使光祿大夫檢¶ 
校太保兼御史大夫上柱國瑯琊縣開國伯食邑七百戶¶ 
王繼恭。淮水源長。緱山系遠。代襲弓裘之業。家承帶礪之¶ 
勳。劒有龜文。乃是干星之器。玉稱龍輔。允為照廡之珍。當¶ 
<pb:KR4h0168_NKFB_0114-09a>
年巳得於佩刀。繼世連持於瑞節。紅蓮綠水。幕中多倚馬¶ 
之賓。貝冑犀渠。帳下悉曳牛之將。號令而秋霜肅物。撫綏¶ 
而時雨隨車。嶽鎮一方。風行萬里。而況誠專會禹。道著尊¶ 
周。挂帆檣而遠涉滄波。貢章表而備陳丹懇。菁茅畢至。無¶ 
虧任土之儀。玉帛咸來。悉是充庭之寶。爾能若此。朕實嘉¶ 
焉。是用益以井田。榮之黻冕。階昇峻級。爵極真王。冀旌奉¶ 
上之心。仍錫推忠之號。於戲。航深梯險。爾無怠於恭虔。崇¶ 
德報功。朕敢稽於渥澤。勉承休命。永保令圖。可特進檢校¶ 
太傅福州大都督府長史威武軍節度福建管內觀察處¶ 
<pb:KR4h0168_NKFB_0114-09b>
置兼三司發運等使。封臨海郡王。加食邑二千戶食實封¶ 
三百戶。賜推忠奉節功臣。¶ 

** 封迴鶻奉化可汗制¶ 
:PROPERTIES:
:TITID: QTWTIT03519
:PERSID: QTWAUT0056
:END:

迴鶻可汗仁美。雄臨朔野。虔奉中朝。一方之烽燧蔑聞。萬¶ 
里之梯航繼至。自當開創。益效傾輸。備覩尊奬之心。爰降¶ 
冊封之命。宜封為奉化可汗。擇日備禮冊命。遣衞尉卿邢¶ 
德昭持節使之。¶ 

** 元日推恩制¶ 
:PROPERTIES:
:TITID: QTWTIT03520
:PERSID: QTWAUT0056
:END:

朕自勉副羣心。恭臨大寶。承歷代荒屯之後。屬前朝喪亂¶ 
<pb:KR4h0168_NKFB_0114-10a>
之餘。每務綏和。漸期富庶。尋以東遷梁苑。北定鄴都。國力¶ 
既虛。軍資甚廣。所司以供億為念。督責是專。嘗思凋獘之¶ 
民。倍軫焦勞之意。今我事漸。農時欲興。將導達於休和。¶ 
用頒宣於渥澤。宜蠲宿負。以惠黎元。應天福元年終巳前¶ 
公私債欠。一切除放。¶ 

** 封王建高麗王制¶ 
:PROPERTIES:
:TITID: QTWTIT03521
:PERSID: QTWAUT0056
:END:

王者法二象以覆載。齊七麗以照臨。既符有道之文。是布¶ 
無私之化。其有誠懸象闕。路越鯨津。首傾拱極之心。久勵¶ 
事君之節。得不示四時之信。同萬國之風。用顯英賢。俾行¶ 
<pb:KR4h0168_NKFB_0114-10b>
典禮。大義軍使特進檢校太保使持節元菟州都督上柱¶ 
國高麗王王建。天資閒傑。神授機謀。宇量矜嚴。靈襟洞達。¶ 
志堅金石。操凜雪霜。每切朝宗。嘗勤事大。守三韓之重地。¶ 
仁義兼修。定百濟之彊鄰。恩威並振。暨朕握圖御宇。膺籙¶ 
開基。遣猶子以朝天。備彰忠節。改名臣而稱賀。益認深誠。¶ 
而又敘立國之繇。述連姻之舊。慕予正朔。顯爾籌謀。是用¶ 
時舉徽章。聿覃豐澤。階升一品。位統三師。加以戶封。兼其¶ 
真食。勉膺寵命。以保令猷。可開府儀同三司檢校太師依¶ 
前使持節元菟州都督充大義軍使食邑一萬戶食實封¶ 
<pb:KR4h0168_NKFB_0114-11a>
一千戶高麗國王。¶ 

** 改唐莊宗陵名詔¶ 
:PROPERTIES:
:TITID: QTWTIT03522
:PERSID: QTWAUT0056
:END:

唐莊宗陵名與國諱同。宜改為伊陵。應京畿及諸州縣。舊¶ 
有唐朝諸帝陵。并真源等縣。並不為次赤。卻以畿甸緊望¶ 
為定。其逐處縣令。不得以陵臺結銜。考滿日依出選門官¶ 
例指揮。隔任後準格例施行。其宋州亳州節度使刺史。落¶ 
太清宮使副名額。¶ 

** 遷擢中外臣寮詔¶ 
:PROPERTIES:
:TITID: QTWTIT03523
:PERSID: QTWAUT0056
:END:

有晉開國。新命臨人。宜宏不二之規。以廣無私之化。應在¶ 
<pb:KR4h0168_NKFB_0114-11b>
朝中外臣寮。及節度團練防禦使刺史留守司及州府縣¶ 
官等。宜并與加恩。擢材委任。不問常例。¶ 

** 追封萬石君詔¶ 
:PROPERTIES:
:TITID: QTWTIT03524
:PERSID: QTWAUT0056
:END:

宗正卿石光賛奏。滎陽道左有萬石君石奮之廟。德行懿¶ 
美。宜示封崇。用光遠祖之徽猷。益茂我朝之盛典。贈奮太¶ 
傅。¶ 

** 贈李遐右諫議大夫詔¶ 
:PROPERTIES:
:TITID: QTWTIT03525
:PERSID: QTWAUT0056
:END:

東都奏。留守判官監左藏庫李遐。當張從賓作亂之際。遣¶ 
李彥珣強取錢帛。李遐稱不奉詔旨。安敢從命。尋遇害。朕¶ 
<pb:KR4h0168_NKFB_0114-12a>
以李遐讀古人書。持君子行。攻苦食淡。承家不墜於素風。¶ 
激濁揚清。歷宦咸推於貞操。一昨叛臣猖獗。凶黨憑陵。而¶ 
能守正不回。臨難無懼。忘身徇節。雖死猶生。若無優異渥¶ 
恩。何以光揚忠烈。仍聞母老子幼。鄉遠家貧。宜超贈於華¶ 
資。兼賞延於嫡嗣。是覃漏澤。慰彼沈冤。可贈右諫議大夫。¶ 
其母田氏。封京兆郡太君。所有子孫。服闕日量才敘錄。¶ 
朝廷雖巳特支救接錢帛粟麥。其本官賻贈物色。宜依常¶ 
例指揮。仍長給遐在生官俸祿。終母一世。噫。朕以薄德。屬¶ 
茲多難。致害忠良。實多軫惻。以子之俸。終母之年。用表衋¶ 
<pb:KR4h0168_NKFB_0114-12b>
傷。俾慰存歿。布告中外。當體朕懷。¶ 

** 奬張允駮赦論詔¶ 
:PROPERTIES:
:TITID: QTWTIT03526
:PERSID: QTWAUT0056
:END:

張允位居近侍。志奉遠圖。屬將來之助致小康。覩巳往之¶ 
頻行大赦。若惠姦稍甚。則蠧政亦多。推恩務洽於華夷。作¶ 
解冀調於疎數。所貢論宜付史館。¶ 

** 慎刑詔¶ 
:PROPERTIES:
:TITID: QTWTIT03527
:PERSID: QTWAUT0056
:END:

刑獄之難。古今所重。但關人命。實動天心。或有冤魂。則傷¶ 
和氣。應諸道州府。凡有囚徒。據推勘到案欵。一一盡理。子¶ 
細律令合格勅。其閒或有疑者。準令又讞。大理寺亦宜¶ 
<pb:KR4h0168_NKFB_0114-13a>
申尚書省。省寺明有指歸。州府然後決遣。¶ 

** 放定州夏稅詔¶ 
:PROPERTIES:
:TITID: QTWTIT03528
:PERSID: QTWAUT0056
:END:

朕自臨寰宇。每念生民。務切撫綏。期於富庶。屬干戈之未¶ 
戢。慮徭役之或煩。以彼中山。偶經夏旱。因茲疾苦。遽至流¶ 
移。達我聽聞。深懷憫惻。應定州所奏軍前夫役逃戶夏稅¶ 
並放。¶ 

** 奬王易進漸治論詔¶ 
:PROPERTIES:
:TITID: QTWTIT03529
:PERSID: QTWAUT0056
:END:

王易手演王言。心資帝業。當開創之運。以遠大而論。天¶ 
不能蹙變四時。地不能躁成萬物。況當革夏。盡巳從周。化¶ 
<pb:KR4h0168_NKFB_0114-13b>
未可以驟行。事只宜於漸治。不疾而速。其在茲乎。所貢論¶ 
宜付史館。¶ 

** 升汴州為東京詔¶ 
:PROPERTIES:
:TITID: QTWTIT03530
:PERSID: QTWAUT0056
:END:

為國之規。在於敏政。建都之法。務要利民。歷考前經。朗然¶ 
通論。顧惟涼德。獲啟丕基。當數代戰伐之餘。是兆庶傷殘¶ 
之後。車徒既廣。帑廩咸虛。經年之輓粟飛芻。繼日而勞民¶ 
動衆。常煩漕運。不給供須。今汴州水陸要衝。山河形勝。乃¶ 
萬庾千箱之地。是四通八達之郊。爰自按巡。益觀宜便。俾¶ 
升都邑。以利兵民。汴州宜升為東京。置開封府。仍升開封¶ 
<pb:KR4h0168_NKFB_0114-14a>
府浚儀兩縣為赤縣。餘升為畿縣。應舊制開封府時所管¶ 
屬縣。並可仍舊割屬收管。亦升為畿縣。其洛京改為西京。¶ 
其雍京改為晉昌軍。¶ 

** 停兵部尚書王權官詔¶ 
:PROPERTIES:
:TITID: QTWTIT03531
:PERSID: QTWAUT0056
:END:

王權昨差北朝國信使。堅不肯收接勅牒。兼有狀推托事¶ 
故。不遵朝命者。王權久在班行。衆推夙舊。固曉為臣之節。¶ 
宜遵事主之規。豈得纔命乘軺。遽聞托故。莫有奉公之道。¶ 
益彰慢事之心。若以道路迢遠。則鸞閣之台臣亦往。若以¶ 
筋骸衰減。即鳳山之冊禮纔迴。既黷憲綱。宜從殿黜。宜停¶ 
<pb:KR4h0168_NKFB_0114-14b>
見任。仍勒歸私家。¶ 

** 許百姓鑄錢詔¶ 
:PROPERTIES:
:TITID: QTWTIT03532
:PERSID: QTWAUT0056
:END:

國家所資。泉貨為重。銷蠧則甚。添鑄無聞。宜令三京諸道¶ 
州府。無問公私。應有銅者。並許鑄錢。仍以天福元寶為文。¶ 
左環讀之。每一錢重二銖四參。十錢重一兩。仍禁將鉛鐵¶ 
雜鑄。諸道應有久廢銅冶。許百姓取便開鍊。永遠為主。官¶ 
中不取課利。除鑄錢外。不得接便別鑄銅器。¶ 

** 過格選人準降資注官詔¶ 
:PROPERTIES:
:TITID: QTWTIT03533
:PERSID: QTWAUT0056
:END:

過格選人等。早列官途。合依選限。或值戈鋋之隔越。或緣¶ 
<pb:KR4h0168_NKFB_0114-15a>
貧病以淹延。既礙舊條。永為廢物。適當開創。宜憫湮沈。可¶ 
赴吏部南曹。準格召保。是正身者。與降資注官。¶ 

** 禁擅加賦稅詔¶ 
:PROPERTIES:
:TITID: QTWTIT03534
:PERSID: QTWAUT0056
:END:

朕自臨區夏。每念蒸黎。嘗夜思而晝行。冀時康而俗阜。其¶ 
如干戈乍息。瘡痏猶多。由是疚懷。不能安席。復又車徒甚¶ 
衆。廩藏方虛。雖賦租未暇於矜蠲。而煩擾當行於禁止。俾¶ 
除暴斂。式洽羣心。應郡守藩侯。不得擅加賦役。及縣邑別¶ 
立監徵。所納田租。委人戶自量自㮣。¶ 

** 答曹國珍請修大晉政統詔¶ 
:PROPERTIES:
:TITID: QTWTIT03535
:PERSID: QTWAUT0056
:END:
<pb:KR4h0168_NKFB_0114-15b>

國珍職居諫諍。志在恢宏。當其鼎社開基。乃欲象魏懸法。¶ 
請詳前代之編。別創新朝之楷模。以示將來。甚為允當。¶ 
其詳議官宜差太子少師梁文矩左散騎常侍張允大理¶ 
卿張澄國子祭酒唐汭大理少卿高鴻漸國子司業田敏¶ 
禮部郎中呂咸休司勳員外郎劉濤刑部員外郎李知損¶ 
監察御史郭延升等一十人。¶ 

** 以宰臣一人知中書印詔¶ 
:PROPERTIES:
:TITID: QTWTIT03536
:PERSID: QTWAUT0056
:END:

皇圖革故。庶政惟新。宜設規程。以諧公共。其中書印。祗委¶ 
上位宰臣一人知當。¶ 

<pb:KR4h0168_NKFB_0114-16a>

** 勒林恩鄭元弻歸國詔¶ 
:PROPERTIES:
:TITID: QTWTIT03537
:PERSID: QTWAUT0056
:END:

朕仰承天命。肇啟帝圖。黃屋非尊。蒼生在念。旰食宵衣。而¶ 
修庶政。推恩示信。以御萬方。要荒未綏。責躬勤止。誕慕文¶ 
德。不愆夙心。乃睠甌閩。素惟藩翰。王昶昨修傾向。來效貢¶ 
輸。朕亦釋以前非。待之厚禮。越羣方之常例。崇列國之真¶ 
封。爰及繼恭。並昇方伯。不謂恃其險阻。肆彼僭差。矯誣上¶ 
天。狎侮君子。左散騎常侍盧損等。泛舟陽海。持節遐陬。王¶ 
昶自大自尊。不迎不見。寢停詔命。脅辱使臣。遣鄭弼再詣¶ 
闕庭。使林恩別陳狀訴。隳君臣之事體。希書札以往來。悖¶ 
<pb:KR4h0168_NKFB_0114-16b>
禮慢言。長無畏忌。朕顧惟寡昧。虔荷景靈。所慮德之不修。¶ 
豈患人之未服。然以失道愆義。引惡紊常。人祇之心。憤怒¶ 
俱至。是用懲其跋扈。何須振以威刑。鄭元弼等處此亂邦。¶ 
罹茲虐政。諒非獲巳。良可哀矜。宜令所司。切加安撫。所齎¶ 
文字及諸貢物。不任通進。并諸州綱運等。勒林恩鄭元弼¶ 
管押速歸。¶ 

** 立唐五廟詔¶ 
:PROPERTIES:
:TITID: QTWTIT03538
:PERSID: QTWAUT0056
:END:

德莫盛於繼絕。禮莫大於敬先。莊宗立興復之功。明宗垂¶ 
光大之業。逮乎閔帝。實纂本枝。然則丕緒洪源。皆尊唐氏。¶ 

<pb:KR4h0168_NKFB_0114-17a>
繼周者須崇后稷。嗣漢者必奉高皇。將啟嚴祠。當從茂典。¶ 
宜立高祖太宗及莊宗明宗閔帝五廟。¶ 

** 定朝會禮節樂章詔¶ 
:PROPERTIES:
:TITID: QTWTIT03539
:PERSID: QTWAUT0056
:END:

正冬二節。朝會舊儀。廢於離亂之時。興自和平之伐。將期¶ 
備物。全繫用心。須議擇人。同為定制。其正冬朝會禮節樂¶ 
章二舞行列等事。宜差太常卿崔梲御史中丞寶貞固刑¶ 
部侍郎呂琦禮部侍郎張允與太常寺官一一詳定。禮從¶ 
新意。道在舊章。庶知治世之和。漸見移風之善。¶ 

