#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:KR4h0168_NKFB_0248-20a> 
#+PROPERTY: JUAN 0249
欽定全唐文卷二百四十九¶ 

<pb:KR4h0168_NKFB_0249-01a>
　李嶠(八)¶ 

** 攀龍臺碑¶ 
:PROPERTIES:
:TITID: QTWTIT05640
:PERSID: QTWAUT0388
:END:

粵若太極始搆。氤氳含五氣之精。元胎既分。鼓舞立三才¶
之位。由太朴而觀成象。自流形而臻物備。因乾坤之變化。¶
相后辟之經綸。則知肇創雲雷。非一聖之事。奄荒區夏。由¶
浸昌之業。是以岐酆受命。武王戢商野之戈。譙亳開基。文¶
后遷漢宮之鼎。若乃提六合之樞紐。扣二儀之鐍鑰。日月¶
既出。方利見於通三。風雲未和。尚勞謙於初九。蓄宏圖於¶
緣鶴之邸。垂慶緒於斷鼇之運。屈伸應物而無累於時。進¶
<pb:KR4h0168_NKFB_0249-01b>
退隨方而不違於道。非聖人之睿智。其孰能與於此乎。大¶
周無上孝明皇帝。諱某字某。太原文水人也。其先出自周¶
平王少子。有文在其手曰武。因以姓氏。居沛之竹邑。晉尚¶
書僕射開府儀同三司薛侯陔其後也。六代祖洽。仕魏。封¶
於晉陽。食采文水。子孫因家焉。夫其受氏中古。開階上業。¶
軒轅以青龍進駕。配永循機。少昊以元鳥名官。修方正度。¶
高辛之首戴干盾。后棄之躬勤稼穡。或四妃分孕。隨肩執¶
天下之圖。或三聖連衡。踵武司域中之契。宗支繼明而襲¶ 
<pb:KR4h0168_NKFB_0249-02a>
嘉。帝載重熙而累洽。雖七百休祚。暫遷於質文。而九五尊¶
名。復光於歷數。自非慶鍾長發。神應遠期。人鬼贊其謀猷。¶
乾坤扶其統緒。豈能出入百代。周旋萬朞。至道淳風。未昏¶
而已旦。洪鑪大寶。既舊而還新。家纂迎日之符。門傳配天¶
之業。環三辰於斗極。不足比其崇高。灌四瀆於滄溟。未能¶
儔其深遠。若夫振氓育德。屈道不王。舄奕於昭穆之閒。頡¶
頏於公卿之位。葢詳諸惇史。可得而畧。高祖成皇帝。宏才¶
碩量。經文緯武。曾祖章敬皇帝。達學通儒。金聲玉振。大父¶
昭安皇帝。心冥道德。志挾九區。顯考文穆皇帝。理會幾神¶
<pb:KR4h0168_NKFB_0249-02b>
名高四海。帝即文穆之第四子也。母文穆皇后。嘗祈晉祠¶
於水濱。得文石一枚。大如燕卵。上有紫文。成日月兩字。異¶
而吞之。其夕夢日入寢門。光耀滿室。已而懷孕。遂產帝焉。¶
及載誕之宵。夢人稱唐叔虞者謂后曰。余受命於帝。保護¶
聖子。驚寤而帝已生。明日。紫氣氛氳。覆冒其城上。俄而化¶
為五色。髣髴若文綉之衣。左右親賓。莫不駭異。及長。龍顏¶
方面。身長八尺。背有黑子。象北斗之形。昔者禱於郊禖。拾¶
卵而興王業。游乎溫洛。吞珠而立帝期。(一作基)譙宮誕而青¶
氣發祥。猗殿生而丹曦授彩。亦有御蘭感夢。皇天之命伯¶ 
<pb:KR4h0168_NKFB_0249-03a>
儵。翦葉開封。上帝之名太叔。咸躋未然之兆。並獲將來之¶
應。猶不能比蹤神貺。埒美聖符。況乃龍顏武肩。有含良之¶
骨法。戴鈐懷斗。似高密之容狀。是故生而聖知。幼而聰達。¶
敏給於論天之始。徇齊於對日之初。甫及勝衣。究緹緗之¶
賾。逮乎束髮。殫鞶帨之巧。淳深孝悌之性。闇發天機。宏裕¶
仁慈之風。匪因師習。太后嘗被重疾。不愈經時。帝扶侍起¶
居。品嘗藥物。僅踰蒼舒稱象之歲。未及子建誦詩之年。履¶
不正絇。衣不解帶。及丁荼蓼。號慕嘔血。七日無水漿之膳。¶
三年罷鹽酪之滋。扶杖而行。殆至毀滅。雖孝文之服勤累¶
<pb:KR4h0168_NKFB_0249-03b>
載。高宗之諒陰三祀。無以加也。常有大節。罕營小方。志立¶
功名。而不求苟得。心重氣俠。而動循常憲。道德深富。規模¶
宏遠。曠心將江海齊逸。宏量與宇宙同寬。是以單父通人。¶
識其殊異之表。大梁奇士。許以霸王之畧。文穆皇帝則哲¶
之鑒。恒易其難。惟幾之神。每前其用。嘗從容謂諸子曰。吾¶
家累仁千祀。積德重葉。餘慶所及。宜在子孫。今觀汝曹。悉¶
王佐才也。然草創經綸之際。聖賢馳騖之秋。騰嘯而馭風¶
雲。叱咤而成功業。其在士彠耳。以如天之聖。用知子之明。¶
櫽括所在。錙銖不繆。豈如趙邦謀嗣。惟驗於藏寶。楚國擇¶ 
<pb:KR4h0168_NKFB_0249-04a>
材。更憑於埋璧。及文穆之棄代也。帝廬於墓塋。負土成墳。¶
手植松柏。喪紀之節。復如居穆后之哀。有芝草生於廬前。¶
㣥烏數萬。銜土集於墳上。山中舊多猛獸。行李艱阻。至是¶
皆逃竄絕迹。時人以為純孝之感焉。隋高祖雅聞帝名。屢¶
加辟召。友人同郡叔孫賀。博通之士也。陰陽術數。無所不¶
該。謂帝曰。公狀貌非常。但玉理(一作埋)未發耳。終居人上。勿¶
為事先。帝亦知隋統將終。乃稱疾不應。漢王諒以戚藩之¶
重。作牧太原。乃親率官僚。造門致禮。深加敦諭。逼令進發。¶
帝不得已起應明敭。至仁壽宮。屬隋文帝寢疾。有勅館於¶
<pb:KR4h0168_NKFB_0249-04b>
內史省。以須後命。帝高名宿望。傾動當朝。承風仰流。揖拜¶
無地。衣冠如宗海之赴。士庶均在田之覩。司徒觀王雄左¶
僕射楊素吏部尚書牛宏兵部尚書柳述咸與抗禮。延登¶
首席。中郎之下迎王粲。計吏之長揖袁逢。千載風流。復存¶
斯舉。帝風儀偉麗。占對詳明。朝端改容。左右屬目。雄等素¶
欽才辯。欲探閫奧。爭出異同。互興名理。而洪鐘有虛受之¶
量。明鏡體不疲之德。詞同炙輠。應若扣機。立定雌黃。既堪¶
嬴后前膝。坐離堅白。足使田巴杜口。觀王既特相欽慕。牛¶
宏亦深加敬異。並虛心降節。投分申交。而楊素負才。恥己¶ 
<pb:KR4h0168_NKFB_0249-05a>
不若。雖外示接引。而內懷猜忌。乃私謂觀王牛宏曰。吾觀¶
武氏風骨。實有英雄之度。今太平無事。安用此人。不如除¶
之。王等不荅。而柳述又潛遣相工視帝。帝知之。深不自安。¶
會隋文帝崩。因移病出外。素等以為偽迹。從此欲搆禍端。¶
賴觀王牛宏營護得免。漢高以英威冠代。取忌范增。劉主¶
以倜儻出㣥。見疑曹操。比方前事。有若合符。帝既脫網羅。¶
深自隱匿。雖室家追訪。猶見碭山之雲。而廛里去還。不就¶
丹陵之日。辭杜城之弋獵。罷雷澤之漁釣。獨覽前志。長懷¶
古人。有行高於時。有行濟於物。輒慷慨擊節。殷勤留想。便¶
<pb:KR4h0168_NKFB_0249-05b>
欲冥道契於一朝。託神交於千載。塤篪唱和。自多跗萼之¶
親。風景遊遨。無乏林泉之興。歲將晏也。龍蟠鳳戢者久之。¶
大業七年。煬帝徵天下精兵。會於涿鹿。將親授節鉞。以伐¶
遼左。旌旗亘於千里。轉運盈於萬軸。閭閻失業。郡縣不安。¶
帝謂諸兄曰。夷狄不賓。肇於上古。自當置之度外耳。未有¶
紆萬乘而讐小忿。擾㣥生而赴非急。夫兵猶火也。不戢自¶
焚。禍亂之萌。從此始矣。既而六師魚潰。九野鴻飛。竟兆天¶
亡之徵。卒成土崩之勢。帝於是慨然有志。方思濡足。乃討¶
論兵法。商搉將率。上自黃帝。下訖有隋。考其謀畧機權。稽¶ 
<pb:KR4h0168_NKFB_0249-06a>
其成敗得失。並列名氏。為之贊論。殫魚鈐武韜之術。究元¶
女黃公之符。勒成一家。凡三十卷。名曰古今兵要。制高秦¶
肆。事軼魯門。可以刻祕牒而昇廟堂。可以藏名山而懸日¶
月。聖人之心情見矣。天下之能事備矣。于時兵戈屢擾。饑¶
饉荐臻。英傑懷逐鹿之心。氓黎有瞻烏之懼。期謝公之出¶
處以卜興衰。待韓王之從就而論勝負。與能之託。時議攸¶
歸。長吏猜焉。數令相覘。帝自惟人望。懼發禍機。欲混迹而¶
同塵。且韜光而向晦。乃出應期命。為河北道總管府司騎¶
參軍。智周變通。道兼語默。戢大鵬之舉。逐集榆枋。降應龍¶
<pb:KR4h0168_NKFB_0249-06b>
之神。還游陷穽。楊元感之作亂也。後主方重討遼東。元感¶
進圍洛陽。官兵頻戰不利。城中大駭。議欲出降。時帝在東¶
都。懼其失計。遽往見留守樊子葢。為陳用兵形勢。制敵權¶
宜。論元感必敗之徵。說都城可守之策。子葢大悅。拜而從¶
之。爾後軍謀。一皆諮稟。卒擒元感。帝之力焉。後主歸自遼¶
陽。子葢方之行所。邀帝同發。擬相推薦。帝知後主猜忌。不¶
願多取功名。深自謙撝。發言懇到。子葢心悟。歎息而罷。於¶
是汎以軍功。奏授正議大夫。遷晉陽宮留守司鎧參軍。無¶
忌之克敵讓封。仲連之立功辭位。比我休德。曾何足云。帝¶ 
<pb:KR4h0168_NKFB_0249-07a>
既博通㣥書。兼善衆術。拂龜端策。未勞詢於詹尹。推歷考¶
度。無假訪於山稽。大業十二年。後主幸江都宮。帝私謂諸¶
兄曰。此行也。不復還矣。繇是鄉里宗族。勸帝起義。帝每自¶
推算。知時命未符。又念叔孫賀之言。故抑而不許。初。李密¶
為楊元感謀主。元感不能從。及聞帝與樊子葢運籌。所揣¶
皆如密意。乃歎曰。天下奇才也。遂遣書招帝。帝笑而不從。¶
諸兄素聞密名勸帝。帝曰。密雖有才氣。未能經遠。欲圖功¶
業。終恐無成。會唐高祖安撫太原。便留鎮守。帝觀之曰。雄¶
傑易。聰明神武。此可與從事矣。投刺往謁焉。賈文和之揣¶
<pb:KR4h0168_NKFB_0249-07b>
君。酈食其之觀將。翔而後集。可謂明也。高祖亦虛心結契。¶
握手推誠。周文之得姜牙。載以騑服。成湯之逢伊尹。告之¶
宗廟。便應爪牙之任。即承心膂之託。高陽賊歷山飛來寇。¶
帝從高祖擊之。弧彎六鈞。箭穿七札。隨手必陷。當皆靡亂。¶
神兵掩擊。醜虜大殲。熊山之破赤眉。不比其捷。犬邑之摧¶
青犢。未儔其儁。高祖嗟嘆。賞賜甚多。軍師凱旋。便過帝宅。¶
樂飲經宿。恩情逾重。其後數過輒宿。遂以為常。帝嘗夜行。¶
聞有稱唐公為天子者。登遣尋索。了無其人。又夢從高祖¶
乘馬登天。俱以手捫日月。於是具以狀白。并獻所撰兵¶ 
<pb:KR4h0168_NKFB_0249-08a>
書。高祖大歡。益以自負。置其書於箱篋。後皆按以從事。聞¶
程昱之夢。即以為名。聽張良之言。皆納其策。所謂天授。豈¶
但人謀。高祖將舉義兵。令帝領徒於城內。義旗建。授中郎¶
將兼司鎧參軍。陪斬木之經始。奉披荊之締構。異中涓之¶
受職。同別校之分麾。從破呂州。進授右光祿。師至霍邑。隋¶
將宋老生發兵拒險。軍不得進。㣥下多請引還者。高祖將¶
從之。帝直入切諫。高祖乃止。決機於龍鬬之日。定策於狐¶
疑之辰。笑裨諶之請車。同子房之借箸。實建王業。事符天¶
啟。霍邑定。拜壽陽縣開國公。食邑一千戶。屠城斬邑。既憑¶
<pb:KR4h0168_NKFB_0249-08b>
帷幄之謀。開國承家。即啟山河之賦。京師平。遷光祿大夫。¶
賜宅一區。錢三百萬。綵五千段。灌嬰之頻從征伐。始拜大¶
夫。去病之累著勳庸。方開甲第。釋干戈而論俎豆。起桴鼓¶
而立君臣。式是禮儀。允歸通博。義寧元年拜禮部侍郎。餘¶
如故。儀刑斯在。命服有輝。肅事南宮。雖懋於春典。司言東¶
掖。更資於夕拜。遷黃門侍郎。餘並如故。職參持葢。位連負¶
璽。茂先之博覽圖籍。譽滿玉堂。務伯之提正綱維。名高瑣¶
闥。錄前後功効。改封義原郡開國公。增邑一千戶。賜良馬¶
二百匹。粟萬(一無此字)二千石。爰膺嘉賞。遂啟大邦。解漢皇之¶ 
<pb:KR4h0168_NKFB_0249-09a>
驂。寧比其惠。分吳主之粟。未齊其寵。武德元年拜內史令。¶
帝累讓不受。改授納言。又固辭。乃授上柱國金紫光祿大¶
夫散騎常侍同中書門下三品兼檢校并越將軍。賜田三¶
百頃。奴婢三百人。綵物二萬叚。黃金五百斤。別食實封五¶
百戶。金章紫綬。玉鼎黃扉。柱國齊元相之班。將軍比命卿¶
之服。膺上賞而平軍國。坐中樞而議文武。恩榮兼被。時輩¶
莫儔。三年拜工部尚書。餘並如故。差肩八座。配象七星。以¶
百揆之樞衡。參萬機之損益。德績兼備。聲望日隆。于時軍¶
旅猶殷。憲章未洽。帝盡心翼亮。推誠匡輔。入有造膝之謀。¶
<pb:KR4h0168_NKFB_0249-09b>
外宏匪躬之義。興復乎九疇之敘。彌綸乎百度之闕。穨綱¶
所以克振。令典於是畢修。高祖(闕一字)之。禮絕㣥彥。進封應(¶
一作晉)國公。加實封八百戶。餘並如故。高祖又謂帝曰。朕在¶
并州之日。恒往卿家。今欲使卿一門三公。用微荅主人之¶
意也。是日封帝長兄司農卿士稜為宣城郡公。次兄行臺¶
左丞相士逸為安陸郡公。並食邑一千戶。歡比連席之舊。¶
契均同舍之游。酬德踰於二錢。報恩過於一笥。闔門受邑。¶
寧惟吳漢之子孫。舉宗畢侯。豈直蕭何之兄弟。爾後高祖¶
行幸。常令帝總留臺事。兼知南北牙兵馬判六曹尚書。相¶ 
<pb:KR4h0168_NKFB_0249-10a>
國之處秦中。葢資鎮撫。令君之住許下。仍參籌畫。具瞻惟¶
允。是謂國鈞。時帝先缺中闈。高祖親為求偶。謂帝曰。隋納¶
言遂寧公楊達。才為英傑。地則膏腴。今有女賢明。可以輔¶
德。秦晉之匹。不能加也。於是特降綸言。俾成姻對。高祖自¶
為帝婚主。遣桂陽公主專知女家。降六禮於璿樞。指三星¶
於金穴。魯大夫之嫁女。卿士送迎。張公子之取妻。乘輿供¶
帳。作儷於鳳凰之兆。相從於孔雀之樓。伐柯則歡其食魚。¶
流荇則美其巢鵲。是配琴瑟。爰宜室家。欽若有行。即孝明¶
高皇后妃也。始同媯水之聘。終啟塗山之業。永言好合。若¶
<pb:KR4h0168_NKFB_0249-10b>
有神靈之契焉。憬彼塗泥。實惟淮海。襟帶全楚。咽喉勁越。¶
雖孫權故業。久黜霸圖。而劉濞餘妖。仍多反氣。杜伏威初¶
行僭逆。輔公祏繼以亂亡。泉藪未懲。萑蒲猶在。帝思俾乂。¶
遂紆時哲。以本官權檢校揚州大都督府長史。賜錦袍寶¶
帶一具。爾乃撫之以誠恕。經之以權畧。鈎距闇施。既問羊¶
而知馬。網羅潛設。亦因魚而得鴻。降北海之渠。未踰期月。¶
盡(一作剿)南山之盜。詎假旬時。然後商旅安行。農桑野次。化¶
被三吳之俗。威行百越之境。輶軒符節之使。復下於蠻陬。¶
齒革羽毛之琛。還輸於王國矣。始高祖之餞帝也。期以半¶ 
<pb:KR4h0168_NKFB_0249-11a>
年。及江湖既平。帝將入覲。父老數百人。詣闕上表。乞更留¶
一年。潁川之還借寇恂。臨淮之重祈侯霸。儔功語德。彼獨¶
何人。璽書褒焉。復留鎮撫。九年。太宗以儲宮統事。乃徵帝¶
入朝。寵賜頻繁。事以殊禮。荊河奧壤。密邇瀍洛。自昔股肱¶
之郡。由來戰爭之場。飛水初澄。雖免鯨吞之患。叢祠未翦。¶
尚有狐鳴之妖。受委共康。非賢勿授。使持節豫息舒道等¶
四州諸軍事豫州都督。賜黃金二百斤。朱轓首途。吏人抃¶
舞而交謁。皁葢臨府。盜賊驚惶而請命。傾巢咸附。闔境肅¶
然。棄㦸捐矛。既如張霸之政術。含哺鼓腹。更似岑熙之歌¶
<pb:KR4h0168_NKFB_0249-11b>
詠。利州都督義安郡王孝常稱亂劍南。扇動夷落。孝常誅¶
死。餘黨分竄。劫掠未息。朝廷患之。太宗博訪㣥寮。咸以為¶
非帝不可。貞觀元年拜利隆始靜西龍等六州諸軍事利¶
州都督。郡惟遐徼。地實偏陬。尋蜀帝新開之途。經漢主舊¶
燒之棧。渝人賨旅。獸駭禽驚。帝招輯叛亡。撫循老弱。賑其¶
匱乏。開其降首。百城櫜弓而不用。㣥盜束手而來歸。宏以¶
善貸之恩。赦其既然之罪。未移弦望。郡境乂安。制書褒揚。¶
增邑五百戶。賜珍物服玩。黃次公政稱長者。裂壤開封。杜¶
伯侯動無閒然。賜書增秩。五年改授荊峽澧朗岳果松等¶ 
<pb:KR4h0168_NKFB_0249-12a>
七州諸軍事荊州大都督。眷茲上流。實惟舊楚。接荊臺之¶
跨跱。連渚宮之形勝。一都之會。昔號難治。帝仁化久覃。威¶
名先著。褰帷而十部咸肅。閉閣而萬殊皆理。寬力役之事。¶
急農桑之業。狴圄空而京坻實。姦回息而禮義興。市不倚¶
門。田多讓畔。烝人罷訟。詠河上之甘棠。游女無思。歌漢濱¶
之喬木。流化實同於二陝。宣風寧止於六條。先是微屬亢¶
陽。頗傷時稼。帝乃親往長沙寺。迎阿育王像而祈焉。俄而¶
油雲勃興。大雨洪澍。倏忽而四境滂霈。須臾而千里霑洽。¶
申虔未踰於晷刻。降福遄同於影響。一州歎駭。稱有神明。¶
<pb:KR4h0168_NKFB_0249-12b>
是知元符未臻。且列於公侯之位。帝道潛契。實冥於天地¶
之德。昔者姬文事紂。行化始自於江沱。晉武平吳。樹勳實¶
由於荊土。誠作霸之基址。乃興王之窟宅。況復風烟氣色。¶
樓臺邇翔鳳之川。邑里光輝。阡陌通臥龍之境。爰紆不世¶
之主。將建非常之業。於是乎百物呈瑞。三靈降休。游殷朝¶
之白狼。止酆尹之丹爵。含牙之獸。遁迹於殊鄰。同穎之禾。¶
垂苗於近甸。惠愛之德著矣。皇王之迹兆矣。然後白氣流¶
而聖人感。黃河清而聖人生。奄有六宮。遂荒三象。化千乘¶
而為萬國。撫四海而成一家。起藩屏之會昌。致寰瀛之景¶ 
<pb:KR4h0168_NKFB_0249-13a>
福。大矣哉。九年。唐高祖崩。帝奉諱號慟。因以成疾。太宗遣¶
名醫診療。道路相望。醫以病候將深。勸令進藥。帝因舉聲¶
大哭。嘔血而崩。敬想忠義之風。緬惟臣主之分。求諸古昔。¶
未之聞也。時年五十九。遺令歸葬文水。因山為墳。穿足容¶
棺。斂以時服。灞陵之不藏金寶。紀市之無變廛肆。惟聖達¶
節。千載同風。於是具僚失圖。闔境哀慟。農商號於野。士女¶
哭於衢。三月停竽瑟之音。再期深考妣之慕。寧止東城故¶
老。安歌對陳氏之祠。復見南峴吏人。垂涕望羊公之碣。太¶
宗聞帝崩狀。嗟悼久之。曰。可謂忠孝之士。乃命史官書之。¶
<pb:KR4h0168_NKFB_0249-13b>
追贈禮部尚書。配食太上皇廟。贈物八百叚。米粟八百石。¶
官造靈轝。送達故鄉。仍委本州大都督英國公李勣監護¶
喪事。緣喪所須。並令官給。遣郎中一人馳驛弔祭。諡曰忠¶
孝公。禮也。天皇大帝嗣膺乾歷。光闡帝猷。思盛德而有懷。¶
念元功而載佇。永徽元年改贈使持節都督并汾慈嵐四¶
州諸軍事并州大都督。餘並如故。聖上肇開陰曜。正位坤¶
元。永徽六年又下制贈司空。餘如故。顯慶元年又贈司徒。¶
改封周國公。食邑四千戶。咸亨元年贈太尉兼太子太師¶
太原郡王。食邑五千戶。以文水三百戶充奉陵邑。置令丞¶ 
<pb:KR4h0168_NKFB_0249-14a>
已下官。夫源流廣而津派長。枝葉繁而本根茂。況立德之¶
祀。奄百代而全昌。謀孫之基。冠千齡而首出。與夫東漢外¶
戚。西京異姓。不同年而語矣。文明元年。皇帝臨朝。追崇為¶
魏王。食邑一萬戶。永昌元年。㣥臣以名號不稱。抗表固請。¶
於是上尊號曰忠孝太(一作大)皇。及鐘石變聲。謳歌有奉。皇¶
帝欽受終之茂躅。御惟新之景命。改正朔而營宗廟。定郊¶
邱而立社稷。聿遵故實。光啟鴻名。乃奉冊尊太皇為孝明¶
高皇帝。陵曰昊陵。廟曰太祖。推大功而增大號。奉先之義¶
存焉。享皇極而配皇天。敬始之誠備矣。仍以為千人起邑。¶
<pb:KR4h0168_NKFB_0249-14b>
名未光於寢園。萬戶陪陵。班僅齊於令長。思廣崇陽之稱。¶
更增奉明之秩。聖歷二年。乃下制改昊陵署為攀龍臺。加¶
置官屬佐吏。灤水將九河齊濬。橋山與四岳爭高。然後肅¶
敬之儀。旁絕於恒數。尊崇之志。上申於罔極。葢天子之孝¶
也。庸小人之可談乎。初。晉陽懿公既受田於文水。有紫氣¶
發於其地。上衝太微。占者以為當有聖人興於此邦。至是¶
而天下宗周。符於所占矣。帝神氣和雅。天姿英邁。率爾坦¶
易。而無廢務。儼然威容。實可親昵。俾好賢而樂善。博識而¶
多聞。游談者空慕其風。鑽仰者不知其度。若乃觀文察理。¶ 

<pb:KR4h0168_NKFB_0249-15a>

覩奧鈎深。推六畫而見三才。覆四營而窮萬象。斯乃風皇¶
之所以際天人也。敦本抑末。納祜蠲邪。探祕術於九門。致¶
成功於六府。斯乃火帝之所以慈氓庶也。語奇正縱橫之¶
術。論帝王仁義之兵。教貙武熊羆。作舟車器械。斯乃軒后¶
之所以張武功也。溫良濬哲。惇懿文明。觀象乎藻火之衣。¶
聽言於宮商之律。斯乃媯水之所以昭文德也。聲為律而¶
身為度。勤於國而匱於家。沐雨而櫛風。卑宮而菲食。斯乃¶
夏王之所以求諸己也。引罪讓德。持尊下卑。虛襟於藥石¶
<pb:KR4h0168_NKFB_0249-15b>
之言。屈體於芻蕘之議。斯乃商后之所以聽於人也。不傲¶
不逸。多藝多才。求賢審官。興法立度。通刑政之要。達禮樂¶
之情。斯乃周公之所以勤王事也。宮牆䍐測。性道難聞。筆¶
削所裁。㣥賢無措言之地。憲章所綴。百代成不刊之式。斯¶
乃孔宣父之所以正人倫也。兼列聖之純懿。總百王之事¶
業。時運未集。東皐輟鴻鶴之心。天衢既亨。北面就人臣之¶
禮。似文命之匡虞歷。都君之輔唐政。終能與時俯仰。隨運¶
汙隆。居位恒屈其身。莅官必行其道。是以參謀帷幄。則消¶
薄蝕而殞攙搶。助理鹽梅。則成雍熙而作舟檝。名裕於八¶
能之士。德高於五聖之臣。及賜瑞分珪。牧州典郡。其人變¶ 
<pb:KR4h0168_NKFB_0249-16a>
而衆化。其政賢而㣥美。入稱來晚。謳歌迎節傳之車。出有¶
去思。號泣擁襜帷之路。豈惟南征而北怨。固亦西泣而東¶
悲。仁覃於雞犬之鄉。澤浸於蟻螻之穴。用能摛光表之盛¶
業。啟格天之洪緒。存膺顯位。彤弓開九命之尊。沒享大名。¶
紫籙登萬乘之貴。豈非天道人事。祐賢福善之徵歟。皇帝¶
念過隙之不留。哀終天之䍐報。欽致孝之前轍。仰增名之¶
舊式。以為廟堂作頌。功業纔播於朱絲。書策勳。德音不傳¶
於翠玉。將謀相質之事。更宏丕顯之躅。載紆中旨。爰命下¶
臣。考泗水之遺風。求弇山之故事。奉天經而揚詞藻。圖帝¶
<pb:KR4h0168_NKFB_0249-16b>
範而懸金石。將使神功睿業。配圖象而昭臨。茂烈崇徽。共¶
方儀而永久。跪承大命。而為頌曰。¶ 

厥初剖判。肇有君臣。體國經野。司天屬人。二微遞襲。五運¶
相因。惟德是輔。惟乾罔親。(其一)謙莊斯崇。荒侈則替。金鏡易¶
失。玉儀難繼。於皇聖周。獨與神契。受籙千祀。重光百世。(其¶
二)軒謝摯立。辛遷稷升。岐山光啟。酆水丕承。淳耀中缺。靈¶
符更興。三才奄有。八景時乘。(其三)方隆慶基。誕生睿德。齊聖¶
剛毅。欽明柔克。行為天經。語成帝則。文冠楊史。學窮儒墨。(¶
其四)僶俛三聘。觀光九重。未交劉徹。先揖袁逢。路險難進。¶
才高¶ 
<pb:KR4h0168_NKFB_0249-17a>
不容。言辭吠犬。退保潛龍。(其五)人忌英雄。物疵孤直。隨運出¶
處。與時消息。遂汨泥沙。爰栖枳。擇木候主。摶風舉翼。(其六)披¶
荊晉野。借箸汾圻。霍邑通路。秦關啟扉。策無遺兆。慮必先¶
機。漢主分食。蕭王解衣。(其七)裂壤疇庸。升朝致績。勳刻彞鼎。¶
任司衡石。玉鉉調梅。金壇秉戚。職備文武。道光帷帟。(其八)恩¶
洎同胞。禮加內主。魚貫納幣。鴈行分土。外館施衿。中臺曳¶
組。榮被親戚。慶隆今古。(其九)三事出牧。九卿為守。憂人急才。¶
屈道資祐。淮水臥汲。潁川借寇。龔遂買牛。宋均浮獸。(其十)荊¶
吳異俗。梁豫殊鄉。德績均被。椒蘭共芳。歌迎來軸。泣送歸¶
<pb:KR4h0168_NKFB_0249-17b>
艎。朝禮斯懋。宸心孔臧。(其十一)堯得聖臣。納諸大麓。舜讓才¶
子。止其枚卜。況我皇明。兼而韞櫝。徒屈時命。罔終天祿。(其¶
十二)戢耀南紀。遷神北維。二分齊德。三馬同基。漢曲圖像。¶
江沱立祠。存流美化。沒有餘思。(其十三)欽若大君。奄荒天位。¶
率由禮樂。仰尊名器。禋郊展禮。升壇立諡。祗敬已洽。孝思¶
無匱。(其十四)衣冠軫慕。園寢加隆。祼擇殷士。歌留沛童。弇山¶
垂裕。濟水銘功。流德音乎翠玉。配貞觀於元穹。(其十五)¶ 

** 懿德太子哀冊文¶ 
:PROPERTIES:
:TITID: QTWTIT05641
:PERSID: QTWAUT0388
:END:

維神龍二年歲次景午夏四月甲戌朔二十三日景申。懿¶ 
<pb:KR4h0168_NKFB_0249-18a>
德太子梓宮啟自洛邑。將陪窆於乾陵。禮也。廞衣夕陳。祖¶
奠朝設。蜃輅俄軫。龍旗按節。皇帝嗟蟻庭之寢籥。惜鳳渚¶
之韜簧。撫萬乘而懷國本。綏六姻而悼乾將。情無輟哀。禮¶
有加數。刻純懿乎金版。播聲芳於玉裕。其詞曰。¶ 

靈命將興。元符是膺。皇基茂立。帝武丕承。祥集畫堂。慶流¶
朱邸。矢延貺。桐圭備禮。實惟天族。載挺人英。川寶岳秀。虹¶
輝電精。舞象得元。佩觿聞道。刻舟敏遽。牽衣慧早。幾神闇¶
體。理識冥資。心韜鍾律。情含蔡蓍。曰仁曰孝。非訓非師。寬¶
惠深博。溫良肅祗。苞舉六爻。網羅㣥籍。詩接楚彥。賦延梁¶
<pb:KR4h0168_NKFB_0249-18b>
客。淮國傳騷。雲臺對易。樂善超輩。多才掩昔。乃崇匡衞。實¶
屏實藩。乃列朝請。為鴻為鵷。揚聲北路。振彩西園。儀表姬¶
戚。光輝舜門。恭事閫闈。歡迎黨族。怡色玉潤。溫詞蘭馥。中¶
外克諧。親踈允睦。恒德有裕。閒言無讟。榮深出幸。寵茂留¶
中。婉孌㣥辟。綢繆二宮。陪輿澤厚。賜馬恩隆。西蜀欽義。南¶
山向風。禮縟天孫。望高元嗣。重海闕象。前星虛位。方輟頒¶
彞。行膺主器。奄喪門軸。俄催隙駟。鳴呼哀哉。鳳下朝陽。龍¶
收暝光。瓊田滅彩。桂苑淪芳。國軫傾翰。朝悲壞梁。惟靈徵¶
之寂寂。怨天道之茫茫。嗚呼哀哉。元聖登朝。恩榮下賁。¶ 

<pb:KR4h0168_NKFB_0249-19a>

爰命典冊。式昭名諡。匕鬯雖崇。粢盛不蒞。闔壤同戚。具寮¶
增欷。嗚呼哀哉。築思臺兮竟不旋。還作室兮復何年。訪來¶
人兮傷對日。瞻去鶴兮感昇天。惜明離之虛繇。悵風樂之¶
徒懸。懟銀牓之留月。泣銅樓之送煙。嗚呼哀哉。司兆獻占。¶
掌圖辨域。挽鐸初驚。帷㡛既飭。引文衞之逶迤。度繁笳之¶
悽惻。纏永慕於青府。結餘酸於紫極。嗚呼哀哉。辭交風之¶
近甸。出避雨之層巒。望八水而遙集。懷三川而顧歎。麥枯¶
兮夏旱。花落兮春殘。林野晦而天無色。烟雲愁而景欲寒。¶
<pb:KR4h0168_NKFB_0249-19b>
嗚呼哀哉。稅駕昭途。即宮下土。執斧供事。揚麾按部。藏日¶
兮山門。埋鐙兮地戶。痛平生兮冥寞。哀倏忽兮今古。視不¶
見兮呼不聞。天無曉兮夜無分。同變化兮光陰盡。配陽秋¶
兮蘭菊芬。嗚呼哀哉。¶ 

¶
