#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0863-24a> ¶
#+PROPERTY: JUAN 0864
欽定全唐文卷八百六十四¶ 

<pb:NFKB_QTW_p0864-01a>

* 張昭¶ 
:PROPERTIES:
:PERSID: QTWAUT2443
:END:

昭字潛夫。本名昭遠。避漢祖諱止稱昭。仕後唐。累遷禮部¶
侍郎。入晉。歷尚書右丞。漢初為吏部侍郎。乾祐二年加檢¶
校禮部尚書。周廣順初拜戶部尚書。顯德元年遷兵部。恭¶
帝即位。封舒國公。入宋。開寶五年卒。¶ 

** 進所撰兵法表¶ 
:PROPERTIES:
:TITID: QTWTIT17440
:PERSID: QTWAUT2443
:END:

臣本書生。不嫺武藝。空忝穰苴之位。慙無卻縠之能。遽捧¶
綸言。令纂兵法。雖彊三宮之說。何稱九天之謀。伏惟陛下¶
<pb:NFKB_QTW_p0864-01b>
玉斗纘戎。金樓聚學。九舜十堯之典。不足揣摩。三門五將¶
之書。無煩接要。而猶申旦不寐。乙夜縱觀。畱連於尺籍伍¶
符。探賾於楓天棗地。以為人情貴耳而賤目。儒者是古而¶
非今。以韓白之智有餘。英衛之才不足。寧悞滋水釣翁之¶
學。今迺椎輪。圮橋神叟之言。已為糟粕。無足師模於鈐算。¶
聊可挹酌於源流。爰命下臣。撮其樞要。臣逖觀前代兵家¶
所著。篇部頗多。自唐末亂離。圖書流落。今蘭臺秘府。目錄¶
空存。其餘討論。固難詳悉。今秖據臣家所有之書。摭其兵¶
要。自軍旅制置。選練教習。安營結陣。命將出師。詭譎機權。¶ 

<pb:NFKB_QTW_p0864-02a>

形勢利害。賞罰告誓。攻守巧拙。星氣風角。陰陽課式等。都¶
四十二門。離為十卷。管窺蠡測。莫知穹渤之高深。獸走犬¶
馳。且副蒐苖之指使。既成卷部。須有籤題。臣伏見前代奉¶
詔撰論。皆目為制旨。今輒準故事。題為制旨兵法。臣畱司¶
都下。不敢輒去班行。謹差私吏齎詣行闕陳進。¶ 

** 覆議冊四廟奏¶ 
:PROPERTIES:
:TITID: QTWTIT17441
:PERSID: QTWAUT2443
:END:

臣前月中預都省集議宗廟事。伏見議狀。於親廟外請別¶
立始祖一廟。近奉中書門下牒。再令百官於都省議定聞¶
<pb:NFKB_QTW_p0864-02b>
奏者。臣讀十四代史書。見二千年故事。觀諸家宗廟。都無¶
始祖之稱。惟殷周二代。以稷契為太祖。禮記曰。天子七廟。¶
三昭三穆。與太祖之廟而七。鄭元注云。此周制也。七者。太¶
祖后稷及文王武王與四親廟也。又曰。殷人六廟。契及湯¶
與二昭二穆也。夏后氏立五廟。不立太廟。唯禹與二昭二¶
穆而已。據王制鄭元所釋。即殷周以稷契為太祖。夏后氏¶
無太祖。亦無追諡之廟。自殷周以來。時更十代。皆於親廟¶
之中。以有功者為太祖。無追崇始祖之例。共引今古。即恐¶
詞繁。事要證明。須陳梗概。漢以高祖父太上皇執嘉無社¶
稷功。不立廟號。高帝自為高祖。魏以曹公相漢垂三十年。¶ 

<pb:NFKB_QTW_p0864-03a>

始封於魏。故為太祖。晉以宣王輔魏室有功。立為高祖。以¶
景帝始封於晉。故為太祖。宋氏先世。官閥卑微。雖追崇帝¶
號。劉裕自為高祖。南齊高帝之父。位至右將軍。生無封爵。¶
不得為太祖。高帝自為太祖。梁武帝父順之。佐祐齊室封¶
侯。位至領軍丹陽尹。雖不受封於梁。亦為太祖。陳武帝父¶
文讚。生無名位。以武帝功。梁室贈侍中。封義興公。及武帝¶
即位。亦追為太祖。周閔帝以父泰相西魏。經營王業。始封¶
於周。故為太祖。隋文帝父忠。輔周室有大功。始封於隋。故¶
<pb:NFKB_QTW_p0864-03b>
為太祖。唐祖神堯祖父虎。為周上柱國。隋代追封唐公。故¶
為太祖。唐末梁氏朱氏有帝位。變四廟。朱公先世無名位。¶
雖追冊四廟。不立太祖。朱公自為太祖。此則前代追冊太¶
祖。不出親廟之成例也。王者祖有功而宗有德。漢魏之制。¶
非有功德不得立為祖宗。殷周受命。以稷契有大功於唐¶
虞之際。故追尊為太祖。自秦漢之後。其禮不然。雖祖有功。¶
乃須親廟。今亦粗言往例。以取證明。秦稱造父之後。不以¶
造父為始祖。漢稱唐堯劉累之後。不以堯累為始祖。魏稱¶
曹參之後。不以參為始祖。晉稱趙將司馬卬之後。不以卬¶
為始祖。宋稱漢楚元王之後。不以元王為始祖。齊梁皆稱¶ 
<pb:NFKB_QTW_p0864-04a>
蕭何之後。不以何為始祖。陳稱太邱長陳寔之後。不以寔¶
為始祖。元魏稱李陵之後。不以陵為始祖。後周稱神農之¶
後。不以神農為始祖。隋稱楊震之後。不以震為始祖。唐稱¶
皋陶老子之後。不以皋陶老子為始祖。唯唐高宗皇帝則¶
天武后臨朝。革唐稱周。更立七廟。仍追冊周文王姬昌為¶
始祖。此蓋當時附麗之徒。不諳故實。武立姬廟。乖越以來。¶
曲臺之人。到今嗤誚。臣遠觀秦漢。下洎周隋。禮樂衣冠。聲¶
名文物。未有如唐室之盛也。武德議廟之初。英才間出。溫¶
魏顏虞通今古。封蕭薛杜達禮儀。制度憲章。必有師法。夫¶
<pb:NFKB_QTW_p0864-04b>
追先祖之儀。起於周代。據史記及禮經云。武王纘太王王¶
季文王之緒。一戎衣而有天下。尊為天子。宗廟享之。周公¶
成文武之德。追王太王王季。祀先公以天子之禮。又曰。郊¶
祀后稷以配天。據此言之。周武雖祀七世。追為王號者。但¶
四世而已。故自東漢以來。有國之初。多從四廟。從周制也。¶
況殷因夏禮。漢習秦儀。無勞博訪之文。宜約已成之制。請¶
依隋唐有國之初。創立四廟。推四世之中名位高者為太¶
祖。謹議以聞。¶ 

** 請押班宰相等不隨庶官俱拜奏¶ 
:PROPERTIES:
:TITID: QTWTIT17442
:PERSID: QTWAUT2443
:END:

<pb:NFKB_QTW_p0864-05a>

文武常參官每日於正衙立班。閣門使宣不坐後。百寮俱¶
拜。舊制唯押班宰相押樓御史通事舍人。各緣提舉贊揚。¶
所以不隨庶官俱拜。自唐天成末。議者不悉朝儀。遽違舊¶
典。遂令押班之職。一例折腰。此則深忽禮文。殊乖故實。且¶
宰相居庶寮之首。御史持百職之綱。嚴肅禁庭。糾繩班列。¶
慮於拜揖之際。或爽進退之宜。於是凝立靜觀。檢其去就。¶
若令旅拜旅揖。實恐非宜。況事要酌中。恭須近禮。人臣愛¶
主。不在於斯。其通事舍人。職司贊導。比者兩班進退。皆相¶
<pb:NFKB_QTW_p0864-05b>
其儀。今則在文班武班之前。居一品二品之上。端笏齊拜。¶
禮實未聞。其押班宰相押樓御史通事舍人。並請依天成¶
三年以前禮例施行。無至差忒。¶ 

** 修太祖實錄奏¶ 
:PROPERTIES:
:TITID: QTWTIT17443
:PERSID: QTWAUT2443
:END:

撰漢書者先為項傳。編蜀記者首序劉璋。所貴神器之傳¶
授有因。歷數之推遷得序。伏緣漢隱帝君臨在太祖之前。¶
其歷試之績。並在漢隱帝朝內。請先修隱帝實錄。以全太¶
祖之事功。又梁末主之上有郢王友珪。篡弒君位。未有記¶
錄。請依宋書劉劭例。書為元兇友珪。其末主請依古義。書¶
為梁廢帝。其書曰後梁實錄。唐末主之前。應順帝在位四¶ 
<pb:NFKB_QTW_p0864-06a>
月出奔。亦未編記。請書為前廢帝。清泰主為後廢帝。其書¶
並為實錄。兼請於諸道搜索圖記。¶ 

** 覆減祀祭用犢奏¶ 
:PROPERTIES:
:TITID: QTWTIT17444
:PERSID: QTWAUT2443
:END:

今月十二日。伏蒙宸慈召對。面奉聖旨。以每年祀祭。多用¶
太牢。念其耕稼之勤。更備犧牲之用。比諸豢養。特可愍傷。¶
令臣尋討故事。可以他牲代否。臣仰稟綸言。退尋禮籍。三¶
牲八簋之制。五典六樂之文。著在典彞。迭相沿襲。累經朝¶
代。無所改更。臣聞古者燔黍捭豚。尚多質畧。近則梁武[:#AS-8456:⿺麥丏]¶
牲笋脯。不可宗師。雖好生之德則然。於奉先之議太劣。蓋¶
<pb:NFKB_QTW_p0864-06b>
禮主於敬。孝本因心。黍稷非馨。鬼神饗德。不必牲牢之巨¶
細。籩豆之方圓。苟血祀長保於宗祧。而牲俎何須於繭栗。¶
但以國之大事。儒者久行。易以他牢。恐未為便。以臣愚見。¶
其南北郊宗廟社稷朝日夕月等大祠。如皇帝親行事。備¶
用三牲。如有司攝行事。則用少牢以下。雖非舊典。貴減犧¶
牛。¶ 

** 請汴州街城門權挂一宮門牌額奏¶ 
:PROPERTIES:
:TITID: QTWTIT17445
:PERSID: QTWAUT2443
:END:

汴州在梁室朱氏稱制之年。有京都之號。及唐莊宗平河¶
南。復廢為宣武軍。至明宗行幸之時。掌事者因緣修葺衙¶ 
<pb:NFKB_QTW_p0864-07a>
城。遂挂梁室時宮殿門牌額。當時識者。或竊非之。一昨車¶
駕省方。暫居梁苑。臣觀衙城內齋閣牌額。一如明宗行幸¶
之時。無都號而有殿名。恐非典據。臣竊尋秦漢以來。寰海¶
之內。鑾輿所至。多立宮名。近代隋室。於揚州立江都宮。太¶
原立汾陽宮。岐州立仁壽宮。唐朝於太原立晉陽宮。同州¶
立長春宮。岐州立九成宮。宮中殿閣。皆題署牌額。以類皇¶
居。臣伏准故事。請於汴州衙城門權挂一宮門牌額。則其¶
餘齋閣。並可以取便為名。庶使天下式噡。稍為宜稱者。¶ 

** 請改定十道圖奏¶ 
:PROPERTIES:
:TITID: QTWTIT17446
:PERSID: QTWAUT2443
:END:
¶
<pb:NFKB_QTW_p0864-07b>

內銓見行用十道圖。除舊雒都並都外。有新昇京都及節¶
度防禦團練等。名目不一。又自明宗已來。迴避廟諱。所改¶
州縣名。多未結入十道圖。銓司入官之時。格式旋簡元勅¶
施行。未曾添入十道圖。無所準的。請下當司改定。¶ 

** 進大周刑統奏¶ 
:PROPERTIES:
:TITID: QTWTIT17447
:PERSID: QTWAUT2443
:END:

侍御史知雜事張湜等九人奉詔編集刑書。悉有條貫。兵¶
部尚書張昭等一十人參詳旨要。更加損益。臣質臣溥據¶
文評議。備見精審。其所編集者。用律為主。辭旨之有難解¶
者。釋以疏意。義理之有易了者。畧其疏文。式令之有附近¶ 
<pb:NFKB_QTW_p0864-08a>
者次之。格勅之有廢置者又次之。事有不便於今。該說未¶
盡者。別立新條於本條之下。其有文理深古。慮人疑惑者。¶
別以朱字訓釋。至於朝廷之禁令。州縣之常科。各以類分。¶
悉令編附。所冀發函展卷。綱目無遺。究本討源。刑政咸在。¶
其所編集。勒成一部。別有目錄。凡二十一卷。刑名之要。盡¶
統於茲。目之為大周刑統。欲請頒行天下。與疏律令式通¶
行。其刑法統類開成格編敕等。採掇既盡。不在法司行使¶
之限。自來有宣命指揮公事。及三司臨時條法。州縣見今¶
施行。不在編集之數。應該京百司公事。逐司各有見行條¶
<pb:NFKB_QTW_p0864-08b>
件。望令本司刪集。送中書門下。詳議聞奏。¶ 

** 奏改樂章疏¶ 
:PROPERTIES:
:TITID: QTWTIT17448
:PERSID: QTWAUT2443
:END:

昔周公相成王。制禮作樂。殿庭徧奏六代舞。所謂雲門大¶
咸大韶大夏大濩大武也。周室既衰。王綱不振。諸樂多廢。¶
惟大韶大武二曲存焉。秦漢以來。名為二舞。文舞韶也。武¶
舞武也。漢時改為文始五行之舞。歷代因而不改。貞觀作¶
樂之時。祖孝孫改隋文舞為治康之舞。武舞為凱安之舞。¶
貞觀中有秦王破陣樂功成慶善樂二舞。樂府又用為二¶
舞。是舞有四焉。前朝行用年深。不可遽廢。俟國家偃伯靈¶ 
<pb:NFKB_QTW_p0864-09a>
臺。即別召工師。更其節奏。今改其名。具書如左。祖孝孫所¶
定二舞名。文舞曰治康之舞。請改治安之舞。武舞曰凱安¶
之舞。請改為振德之舞。貞觀中二舞名。文舞功成慶善樂。¶
前朝名九功舞。請改為觀象之舞。秦王破陣樂。前朝名為¶
七德舞。請改為講功之舞。其治安振德二舞。請依舊郊廟¶
行用。以文舞降神。武舞送神。其觀象講功二舞。請依舊宴¶
會行用。¶ 

** 請改十二和樂奏¶ 
:PROPERTIES:
:TITID: QTWTIT17449
:PERSID: QTWAUT2443
:END:

昔周朝奏六代之樂。即今二舞之類是也。其賓祭常用。別¶
<pb:NFKB_QTW_p0864-09b>
有九夏之樂。即肆夏皇夏等是也。梁武帝善音樂。改九夏¶
為十二雅。前朝祖孝孫改雅為和。示不相沿也。臣今改和¶
為成。取韶樂九成之義也。十二成樂曲名。祭天神奏豫和¶
之樂。請改為禋成。祭地祇奏順和。請改為順成。祭宗廟奏¶
永和。請改為裕成。祭天地宗廟登歌奏肅和。請改為肅成。¶
皇帝臨軒奏大和。請改為政成。王公出入奏舒和。請改為¶
弼成。皇帝食舉及飲宴奏休和。請改為德成。皇帝受朝皇¶
后入宮奏正和。請改為扆成。皇太子軒懸出入奏成和。請¶
改為允成。元日冬至皇帝禮會登歌奏昭和。請改為慶成。¶ 

<pb:NFKB_QTW_p0864-10a>

郊廟俎入奏雍和。請改為騂成。皇帝祭享酌獻讀祝文及¶
飲福受胙奏壽和。請改為壽成。祖孝孫元定十二和曲。開¶
元朝又奏三和。遂有十五和之名。凡制作禮法。動依典故。¶
梁置十二雅。蓋取十二天之成數。契八音十二律之變。輒¶
益三和。有乖稽古。又緣祠祭所用。不可盡去。臣取其一焉。¶
祭孔宣父齊太公廟降神奏宣和。請為師雅之樂。三公升¶
殿會訖下階履行奏祴和。請廢。同用弼成。享先農耕耤奏¶
豐和。請廢。同用順成。已上四舞十二成雅樂等曲。今具錄¶
<pb:NFKB_QTW_p0864-10b>
合用處所及樂章首數。一一條例在下。¶ 

** 詳定雅樂疏¶ 
:PROPERTIES:
:TITID: QTWTIT17450
:PERSID: QTWAUT2443
:END:

昔帝鴻氏之制樂也。將以範圍天地。協和人神。候八節之¶
風聲。測四時之正氣。器之清濁。不可以筆授。聲之善否。不¶
可以口傳。故鳬氏鑄金。伶倫截竹。為律呂相生之算。宮商¶
正和之音。乃播之於管絃。宣之於鐘石。然後覆載之情訢¶
合。陰陽之氣和同。八風從律而不奸。五色成文而不亂。空¶
桑孤竹之韻。足以禮神。雲門大夏之容。無虧觀德。然月律¶
有旋宮之法。備於太師之職。經秦滅學。雅道陵夷。漢初制¶
氏所調。惟存鼓舞旋宮十二均。更用之法。世莫得聞。漢元¶ 
<pb:NFKB_QTW_p0864-11a>
帝時。京房善易。別音探求古義。以周官均法。每月更用五¶
音。乃立準調。旋相為宮。成六十調。又以日法析為三百六¶
十傳於樂府。而編懸復舊。律呂無差。遭漢中微。雅音淪缺。¶
京房準法。屢有言者。事終不成。錢襃空記其名。沈重但條¶
其說。六十律法。寂寥不傳。梁武帝素精音律。自造四通十¶
二律。以鼓八音。又引古五正二變之音。旋相為宮。得八十¶
四調。與律準所調。音同數異。侯景之亂。其音又絕。隋朝初¶
定雅樂。㣥黨沮議。歷載不成。而沛公鄭譯因龜茲琵琶七¶
音。以應月律。五正二變。七調克諧。旋相為宮。復為八十四¶
<pb:NFKB_QTW_p0864-11b>
調。工人萬寶常又減其絲數。稍全古淡。隋高祖不重雅樂。¶
令儒官集議。博士何妥駮奏。其鄭萬所奏八十四調並廢。¶
隋氏郊廟所奏。惟黃鐘一均。與五郊迎氣。雜用蕤賓。但七¶
調而已。其餘五鐘。懸而不作。三朝宴樂。用縵樂九部。迄於¶
革命。未能改更。唐太宗受命。舊工祖孝孫張文收整比鄭¶
譯萬寶常所均七音八十四調。方得絲管竝施。鐘石俱奏。¶
七始之音復振。四廟之韻皆調。自安史亂離。咸秦盪覆。崇¶
牙樹羽之器。掃地無餘。戛擊搏拊之工。窮年不嗣。郊廟所¶
奏。何異南箕。波蕩不遷。知音始絕。臣等竊以音之所起。出¶ 
<pb:NFKB_QTW_p0864-12a>
自人心。夔曠不能常泰。人亡則音息。世亂則樂崩。若不深¶
知禮樂之情。安能明制作之本。陛下心苞萬化。學富三雍。¶
觀兵耀武之功。已光鴻業。尊祖禮神之致。尤軫皇情。乃睠¶
奉常。痛淪樂職。親閱四懸之器。思復九奏之音。爰命廷臣。¶
重調鐘律。樞密使王朴。採京房之準法。練梁武之通音。攷¶
鄭譯寶常之七均。校孝孫文收之九變。積累黍以審其度。¶
聽聲詩以測其情。依權衡嘉量之前文。得備數和聲之大¶
旨。施於鐘虡。足洽簫韶。臣等今月十九日於太常寺集。命¶
大樂令賈峻奏王朴新法。黃鍾調七均。音律和諧。不相凌¶
<pb:NFKB_QTW_p0864-12b>
越。其餘十一管諸調。望依新法教習。以備禮寺視用。其五¶
郊天地宗廟社稷三朝大禮。合用十二管諸調。竝載唐史。¶
開元禮近代常行。廣順中。太常卿邊蔚奉勅定前件祠祭¶
朝會舞名樂曲歌詞。寺司合有簿籍。伏恐所定與新法曲¶
調聲韻不協。請下太常寺檢詳校試。如或乖舛。請本寺依¶
新法聲調。別撰樂章舞曲。令歌者誦習。永為一代之法。以¶
光六樂之書。¶ 

** 陳治道疏¶ 
:PROPERTIES:
:TITID: QTWTIT17451
:PERSID: QTWAUT2443
:END:

臣聞安不忘危。治不忘亂者。先儒之丕訓。靡不有初。鮮克¶ 
<pb:NFKB_QTW_p0864-13a>
有終者。前經之至戒。究觀例辟。莫不以驕矜怠惰。有虧盛¶
德。恭惟太宗貞觀之初。元宗開元之際。焦勞庶政。以致太¶
平。及國富兵消。年高志逸。乃忽守約之道。或貽執簡之譏。¶
陛下以慈儉化天下。以禮法檢臣鄰。絀姦邪之黨。延正直¶
之論。務遵純儉。以節浮費。信賞必罰。至公無私。其創業垂¶
統之規。如貞觀開元之始。願陛下有始有終。無荒無怠。臣¶
又伏念保邦之道。有八審焉。願為陛下陳之。夫委任審於¶
材器。聽受審於忠邪。出令審於煩苛。興師審於德力。賞罰¶
審於喜怒。毀譽審於愛憎。議論審於賢愚。嬖寵審於奸佞。¶
<pb:NFKB_QTW_p0864-13b>
推是八審。以決萬機。庶可以臻至治。¶ 

** 諫畋獵疏¶ 
:PROPERTIES:
:TITID: QTWTIT17452
:PERSID: QTWAUT2443
:END:

太祖初鎮太原。每年打鹿於北鄙。先帝在位。暇日射雁於¶
近郊。此蓋軍務之餘。畋遊自適。洎先帝膺圖啟祚。嚮明御¶
宇。則宜易彼諸侯之事。肅乎萬乘之儀。而猶因習舊風。失¶
其威重。馳逐原獸。殆無虛日。臣愚以為事有可畏者四焉。¶
洛都舊制。宮城與禁苑相連。人君宴遊。不離苑囿。御馬來¶
往。輦路坦夷。不涉荒郊。何憂蹶失。今則驅馳驂服。涉歷榛¶
蕪。此後節氣嚴凝。徑塗凍滑。萬一有銜橜之變。陛下縱自¶ 
<pb:NFKB_QTW_p0864-14a>
輕。柰宗廟社稷何。所可畏者一也。又陛下新有四海。宜以¶
德服萬邦。今則江嶺未平。淮夷尚梗。彼初聞陛下革先朝¶
之失政。還太古之淳風。御物以慈。節財以儉。有典有則。不¶
矜不驕。彼必有三苗率服之心。七旬來格之意。如聞陛下¶
暫遊近甸。彼即以為復好畋遊。所可畏者二也。臣又聞作¶
法於涼。其弊猶貪。作法於貪。弊將何如。且打鹿射雁之事¶
新。敗軌傾輈之轍在。常宜取鑒。不可因循。所可畏者三也。¶
臣又聞作事可法。貽厥孫謀。若以陛下齊聖廣淵之機。聰¶
明神光之量。奚可以宴遊蒐狩之事。少累聖明。所謂城中¶
<pb:NFKB_QTW_p0864-14b>
好廣眉。城外加半額。為法之弊。靡不由茲。所可畏者四也。¶
伏望陛下居高慮遠。慎始圖終。思創業之艱難。知守成之¶
不易。念老氏馳騁之戒。樹文王忠厚之基。約三驅之舊章。¶
定四時之遊幸。始出有節。後不敢違。謹奏。¶ 

** 請妙選東宮師傅疏¶ 
:PROPERTIES:
:TITID: QTWTIT17453
:PERSID: QTWAUT2443
:END:

臣聞周家創業七百年。漢氏延洪四百載。非惟天命。抑亦¶
人謀。臣雖至愚。粗聞其要。叨居諫列。備敢奏陳。古者人君¶
即位之後。立嫡以為儲闈。列土而封子弟。既尊之以名品。¶
復教之以訓詞。則驕奢淫逸不萌於心。仁知賢明以習其¶ 
<pb:NFKB_QTW_p0864-15a>
性。良繇擇正人以為師傅。聞善事益其聰明。假使中材。亦¶
成良器。凡人善惡之性。多因染習而成。將創無窮。所宜重¶
甚。竊以元良宗子。邦國本根。或陛下未欲封崇。先宜教導。¶
所貴識古今之成敗。知稼穡之艱難。使驕縱不期於心。正¶
道嘗聞於耳。輒條芻管。仰瀆冕旒。事具於後。一。帝王之子。¶
生長深宮。爰自幼沖。便居逸樂。目厭雕華之翫。耳煩絲竹¶
之音。所謂不與驕期。而驕自至。倘非天生聰惠。神授賢明。¶
持此驕盈。焉能無惑。苟不預為教導。何以致之盤維。臣竊¶
見先帝時。皇弟皇子。盡喜俳優。聞無稽玩物之言。則娛心¶
<pb:NFKB_QTW_p0864-15b>
悅耳。告致理經邦之說。則俛目嚬眉。入則務飾姬姜。出則¶
思參僕馬。親賓滿座。無非優笑之徒。食客盈門。罕有賢能¶
之士。以此知識。以此宗師。必若託以維城。付之主鬯。無難¶
亡之國。無不破之家。其則非遙。可謂殷鑒。臣請諸皇子各¶
遵古議。置師傅之官。如陛下厚之以渥恩。課之以訓導。令¶
皇子屈身師事。每日講說善道。一日之中。但記一事。一歲¶
之內。所記漸多。每至月終。令師傅具錄聞奏。或皇子上謁¶
之時。陛下更令侍臣面問。十中得五。為益良多。何必讀書。¶
自然博識。既達安危之理。兼知成敗之繇。主鬯維城。何往¶ 
<pb:NFKB_QTW_p0864-16a>
不可。臣雖識短。事繫遠圖。伏乞陛下詢於公卿。以為可否。¶
一。臣聞古之人君即位。而冊太子。封拜諸王。究其所繇。蓋¶
有深旨。一則欲尊儲闈而作磐石。繫我宗枝。一則欲分嫡¶
庶而辨親疎。各歸名分。使庶不亂嫡。疎不間親。禮秩有常。¶
邪慝不作。臣竊見近代聖后賢君。或有失於此道。以此邦¶
家搆患。釁隙萌生。昔隋祖聰明。煬帝亦傾於楊勇。太宗睿¶
聖。魏王終覆於承乾。臣每讀古書。深悲其事。願於聖代。無¶
此厲階。其於卜貳封崇。在臣不敢輕議。臣請諸皇子於恩¶
澤賜與之間。婚姻省侍之際。依嫡庶而為禮秩。據親疎而¶
<pb:NFKB_QTW_p0864-16b>
定節文。示以等威。絕其僥倖。保宗之道。莫大於斯。一。臣聞¶
上聖之才。不修崇而合道。中人之性。隨染習而無常。是故¶
告以話言。束之名教。猶蹈覆車之轍。不師銘座之言。而況¶
左右全闕正人。染習不聞善事。欲求賢行。其可得乎。伏見¶
近代師傅之官。所設備員而已。未聞調護太子。訓導諸王。¶
坐食俸錢。誠為尸祿。臣請皇子中當為儲位者。雖未封拜。¶
先要切磋。應在朝官寮師傅之官。請每日謁見皇子。或講¶
論時政。或習熟禮容。日增月修。有益無損。在臣愚識。以此¶
為憂。伏乞陛下付公卿詳議。以為可否。伏惟皇帝陛下仁¶ 
<pb:NFKB_QTW_p0864-17a>
深拜善。道在勵精。行慈儉而愛生靈。正賞罰而激貞濫。內¶
外皆無闕政。左右盡是賢臣。諫者無以措詞。多士惟期自¶
勵。臣豈合遽陳狂瞽。輒犯宸嚴。但以恩未報於君親。事實¶
關於國本。庶裨萬一。聊罄再三。¶ 

** 請尊師傅講論經義疏¶ 
:PROPERTIES:
:TITID: QTWTIT17454
:PERSID: QTWAUT2443
:END:

臣聞江海不讓於細流。所以成其大。山岳不讓其撮土。所¶
以成其高。王者不倦昌言。所以成其聖。臣歷觀前代。乃至¶
近朝。遍閱聖君。無不好學。故楚靈王軍中決勝。不忘倚相¶
之書。漢高帝馬上爭衡。猶聽陸生之說。遂得宸謀益治。宗¶
<pb:NFKB_QTW_p0864-17b>
社延長。伏惟皇帝陛下纘禹丕圖。受堯成法。春秋鼎盛。四¶
聰不惑於咨詢。廊廟謀深。六藝何妨於講習。古者或立儒¶
宮。或開文館。旁求巖穴之士。延納草澤之才。雖有前規。伏¶
恐未暇。況國家設官分職。選賢任能。有輔弼講其國經。有¶
師傅啟其言路。可以談天人之際。可以陳理亂之繇。但能¶
屬耳於典謨。何必服膺於卷軸。伏望陛下聽政之餘。數召¶
近臣。討論經義。所冀熟三綱五常之要。窮九疇八政之源。¶
縱無取於儒冠。猶冀賢於博奕。¶ 

** 請復法官彈劾故事疏¶ 
:PROPERTIES:
:TITID: QTWTIT17455
:PERSID: QTWAUT2443
:END:

<pb:NFKB_QTW_p0864-18a>

臣聞諫官進言。御史持法。實人君之耳目。正邦國之紀綱。¶
自本朝以來。尤重其任。今之選授。莫匪端良。然則彈奏之¶
間。尚未申於才用。使諫諍之道。或未罄於箴規。俾七人徒¶
歷於清華。三院但循於資級。考其志業。孰測短長。臣請依¶
本朝故實。許御史以法冠彈事。諫官逐月給諫紙。政事有¶
所不便。並許陳聞。所冀履班行者。不負於君親。有才業者。¶
自分於涇渭。庶幾舉職。免有曠官。¶ 

** 請以舊法用人疏¶ 
:PROPERTIES:
:TITID: QTWTIT17456
:PERSID: QTWAUT2443
:END:
¶
<pb:NFKB_QTW_p0864-18b>

昔唐初劉洎馬周。起於徒步。太宗權用為相。其後柳璨朱¶
朴。方居下僚。昭宗亦加大用。此四士者。受知於明主。然太¶
宗用之而國興。昭宗用之而國亡。士之難知如此。臣願陛¶
下存舊法而用人。當以此四士為鑒戒。¶ 

¶
