#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_-725-2-> ¶¶¶¶
#+PROPERTY: JUAN 0069
欽定全唐文卷六十九¶ 

<pb:KR4h0168_NKFB_0069-01a>

* 文宗皇帝¶ 
:PROPERTIES:
:PERSID: QTWAUT0014
:END:

帝諱昂。穆宗第二子。元和四年生。長慶元年封江王。名涵。¶ 
寶歷二年十二月即位。改今名。在位十四年。年三十三。諡¶ 
曰元聖昭獻孝皇帝。廟號文宗。¶ 

** 誅劉克明等教¶ 
:PROPERTIES:
:TITID: QTWTIT02346
:PERSID: QTWAUT0014
:END:

大行皇帝聰斷英明。臨下以法。方將致理。以一區夏。而妖¶ 
兇構禍。矯宣遺言。不詢羣臣。專斷神器。恃近而迫衆。倚兵¶ 
而取威。謂天地可欺。神明可罔。既而奸謀發洩。兇黨彰聞。¶ 
<pb:KR4h0168_NKFB_0069-01b>
寡人義重君臣。毒甚手足。拊膺號惋誓清兇徒。果有義烈。¶ 
副此誠志。遂以宰相定議。乃親率左右神策護軍中尉心¶ 
腹近臣及諸職事官。并左右神策六軍使兼諸軍使及飛¶ 
龍將士等。搜摘伏匿。大擒諸妖。或血刃當辜。或赴井自斃。¶ 
其劉克明田務澄蘇佐明王嘉憲石定寬等二十八人。並¶ 
正刑書。罔有漏逸。歡呼震地。抃快聞天。此皆宗社威靈。文¶ 
武協力。翦盪兇寇。克有成算。豈伊菲薄。敢貪天功。想於羣¶ 
公多士。中外藩嶽。皆累朝勳績。先聖寵任。致茲刷憤。哀慶¶ 
當同。大行皇帝正柩於太極殿前。率依光陵故事。有司條¶ 
<pb:KR4h0168_NKFB_0069-02a>
上。務盡誠信。其冢宰司空平章事裴度當攝。立功將士。節¶ 
級各有優賞。布告遐邇。咸使聞知。¶ 

** 授韋處厚中書侍郎同平章事制¶ 
:PROPERTIES:
:TITID: QTWTIT02347
:PERSID: QTWAUT0014
:END:

搆大廈者。實先梁棟之材。濟巨川者。必資舟楫之用。朕越¶ 
自藩邸。膺期大統。夙夜震兢。若蹈泉谷。況齊甿思乂。艱步¶ 
甫寧。上奉山陵。七月之期。內佇訏謨。庶政之始。匡我眇末。¶ 
置之極樞。將恢興運之功。俾協具瞻之望。博閱名實。獲茲¶ 
忠賢。實帝賚予。其誰與讓。正議大夫行尚書兵部侍郎知¶ 
制誥充翰林學士上柱國賜紫金魚袋韋處厚。體道為徒。¶ 
<pb:KR4h0168_NKFB_0069-02b>
見義能勇。居易以行古。至和而不流。冰霜挺松柏之姿。貞¶ 
白秉珪璋之德。文揮風雅。學該儒元。器洽而保之以謙。識¶ 
明而用之以晦。選自經藝。侍於穆宗。擢司密命。實賛先帝。¶ 
壹彼直操。彰其遠猷。臨危勵難奪之誠。推忠備宏益之道。¶ 
屬者變生宮掖。謀俟經綸。首參厎定之功。載竭忠貞之效。¶ 
雪憤橫涕。披肝貢詞。約我以禹湯罪己之勤。博我以古今¶ 
致理之要。聽必感動。悉其條陳。洪纖靡差。夢卜斯協。必能¶ 
式是中外。啟茲雍熙。俾予沖人。克遂垂拱。是用擢升鼎鉉。¶ 
式亮帝圖。庶無愧於知人。且用光於斯道。於戲。前哲有言。¶ 

<pb:KR4h0168_NKFB_0069-03a>
良臣惟聖。處殷憂舉衆之任。荷濟理沃心之期。注四方傾¶ 
聽之勤。在百度維新之際。無怠於誨。無廢於身。無曠於登¶ 
庸。無忽於詢事。慎爾初守。固其持平。協廟廷卿士之和衷。¶ 
復貞觀開元之令政。用乂乃辟。罔非在中。崇易久大之¶ 
規。茂庶富阜康之績。勿替明戒時惟永圖。汝往欽哉。無忝¶ 
我命。可中書侍郎同中書門下平章事。散官勳賜如故。¶ 

** 加王播尚書左僕射制¶ 
:PROPERTIES:
:TITID: QTWTIT02348
:PERSID: QTWAUT0014
:END:

宰相之任。所以撫鎮國家。出納王命。弼亮刑政。燮理陰陽。¶ 
為一人之股肱。注四方之耳目。僕射之職。在於參賛萬務。¶ 
<pb:KR4h0168_NKFB_0069-03b>
統率六官。師長百寮。總臨臺寺。冠中朝之碩望。為多士之¶ 
具瞻。其有久司利權。累分閫寄。位重邦教。任隆臺階。爰因¶ 
入覲之榮。再賜登庸之命。俾升鼎鉉。用輟旌旄。淮南節度¶ 
副大使知節度事管內營田觀察處置臨海監牧等使兼¶ 
諸道鹽鐵轉運等使銀青光祿大夫檢校司徒同中書門¶ 
下平章事揚州大都督府長史上柱國太原縣開國男食¶ 
邑七百戶王播。知識精深。機神敏達。長才適於通燮。雅量¶ 
得於寬明。亟登將壇。仍佩相印。休聲早振於全蜀。成績近¶ 
著於維揚。山澤之貨無遺。輸轉之資相繼。用佐經費。克彰¶ 
<pb:KR4h0168_NKFB_0069-04a>
忠勞。朕獲守宗祧。君臨億兆。尚賴匡救。厎於輯寧。於戲。爾¶ 
有嘉謨。我求懿德。將期納誨。以及交修。冀霖兩之濡。能普¶ 
施於四海。舟楫之利。無專美於一方。寵以端揆之榮。仍茲¶ 
榷筦之重。往踐乃位。汝其欽哉。可尚書左僕射同中書門¶ 
下平章事依前充諸道鹽鐵轉運等使。散官勳封如故。¶ 

** 授崔宏禮天平軍節度使制¶ 
:PROPERTIES:
:TITID: QTWTIT02349
:PERSID: QTWAUT0014
:END:

門下。節制師戎。考察風俗。誠藩方之倚任。實朝廷之注意。¶ 
至於拔。常所重難。況齊魯分疆。河朔接境。過寇虞而固¶ 
封守。宣德教而按州部。付之專柄。思得全才。是用輟近輔¶ 
<pb:KR4h0168_NKFB_0069-04b>
之循良。撫東平之凋瘵。式孚成命。所為至公。正議大夫崔¶ 
宏禮。文學發身。擴之以襟度。忠信為主。輔之以誠明。累分¶ 
郡符。亦揔戎鎮。理行第一。奏課連最。來必畏晚。去常見思。¶ 
挹長者之聲光。得大臣之體要。屬樂陵未靖。戎事方殷。上¶ 
宰憂勞。舊恙[:#AS-8563:⿰⺯⿸厂⿱田坴]迫。念茲易置。期在惠安。當使恩威並行。剛¶ 
柔適用。率之以義。則無不化。齊之以禮。則罔不服。恢武略¶ 
以經務。清吏職而約法。必有餘地。以康吾人。大將鼓旗。諸¶ 
侯弓矢。文昌顯秩。憲府雄班。參以命之。寵茲俞往。承我休¶ 
德。勿替前修。可檢校戶部尚書使持節鄆州諸軍事兼鄆¶ 
<pb:KR4h0168_NKFB_0069-05a>
州刺史御史大夫充天平軍節度鄆曹濮等觀察處置使。¶ 
散官勳如故。¶ 

** 授路隨中書侍郎同平章事制¶ 
:PROPERTIES:
:TITID: QTWTIT02350
:PERSID: QTWAUT0014
:END:

綏輯萬邦。實資乎元首。弼成庶績。允屬於股肱。將以導宣¶ 
化源。崇固理本。立我皇極。賛於時邕。故任賢著於禹謨。納¶ 
誨彰於說命。眷求懿德。斯惟僉諧。中散大夫守尚書兵部¶ 
侍郎知制誥充翰林學士上輕車都尉賜紫金魚袋路隨。¶ 
性稟中庸。氣含大雅。身無擇行。學不為人。敏識周通。宏才¶ 
恢博。挺然仁者之勇。蔚為君子之儒。祗事穆宗。侍經內殿。¶ 
<pb:KR4h0168_NKFB_0069-05b>
敷堯舜之大典。暢周孔之遺風。雅言玉音。奧義冰釋。潤色¶ 
王度。發揮聖聰。出入禁闥。踐履華貫。位彌高而惟謹。任愈¶ 
重而滋恭。逮及先朝。復參密命。雍容侍從。早巳賦於甘泉。¶ 
左右便蕃。未嘗言及溫樹。周旋九載。始終一心。直道匪躬。¶ 
讜言盈耳。每訪謨猷之指。用陳裨益之誠。出不忘於詭辭。¶ 
退必聞於削藳。器可經國。忠能致君。跡其公正之方。用升¶ 
毗倚之任。於戲。干戈未息。爾其宏智用以靜寇攘。役戍尚¶ 
勤。爾其宣柔服以懷戎狄。均國賦以安阜百姓。振朝綱以¶ 
綜覈羣才。退無後言。動必慮善。貞爾百度。弼予一人。寵以¶ 
<pb:KR4h0168_NKFB_0069-06a>
峻階。委之極務。往踐厥位。時乃之休。可正議大夫守中書¶ 
侍郎同中書門下平章事。勳賜如故。¶ 

** 授李宗閔同平章事制¶ 
:PROPERTIES:
:TITID: QTWTIT02351
:PERSID: QTWAUT0014
:END:

王者祗順天道。統理人極。茂育品類。燮調陰陽。必在旁求¶ 
服肱。宣翼機務。朕嗣守寶位。於今四年。屬滄景搆奸。河朔¶ 
未靜。兵甲屢釁。蒸黎匪寧。納隍在予。輟食興歎。今苗頑既¶ 
革。華夏思安。爰登臺臣。弼我元化。正議大夫尚書吏部侍¶ 
郎上柱國襄武縣開國侯食邑一千戶賜紫金魚袋李宗¶ 
閔。立德秉彞。履道居業。文行可以經邦國。忠正可以動神¶ 
<pb:KR4h0168_NKFB_0069-06b>
祇。周知燮通。識達今古。自望高多士。名重四朝。奉絲綸於¶ 
掖垣。平銓綜於省闥。公直有裕。清貞自持。固可以相導雍¶ 
熙。光膺夢卜。以匡台德。用濟巨川。宜昇樞軸之尊。俾叶鈞¶ 
衡之政。於戲。知臣匪易。求賢惟勞。膺三台之崇。賛萬機之¶ 
重。啟沃之義。注於予衷。爾其舉正去邪。以清百辟。提綱舉¶ 
法。以肅羣司。政勤心。以安兆姓。推誠忠恕。以靖四方。嚴¶ 
制度以宏典常。信賞罰以旌淑慝。有犯無隱。進思弼違。服¶ 
茲寵光。尚致予理。敬戒休命。無替嘉猷。可守本官同中書¶ 
門下侍郎平章事。散官勳封如故。¶ 

<pb:KR4h0168_NKFB_0069-07a>

** 封皇子永為魯王制¶ 
:PROPERTIES:
:TITID: QTWTIT02352
:PERSID: QTWAUT0014
:END:

朕恭承寶位。欽若璿衡。兢業戒懷。懼忝洪搆。今皇嗣誕秀。¶ 
既流慶於天枝。白茅啟封。宜分王於土宇。用崇大典。式固¶ 
丕圖。長男永。植性端莊。稟靈聰哲。神氣挺於岐嶷。和粹精¶ 
於儀形。姿範藹然。是用嘉慰。將奉聞詩之教。冀彰樂善之¶ 
風。俾洽寵恩。允膺錫命。庶表祥於麟趾。爰建社於龜蒙。敬¶ 
哉戒哉。無忝我列聖之休德。可封魯王。仍令有司擇日。備¶ 
禮冊命。¶ 

** 授牛僧孺兵部尚書平章事制¶ 
:PROPERTIES:
:TITID: QTWTIT02353
:PERSID: QTWAUT0014
:END:
<pb:KR4h0168_NKFB_0069-07b>

昔漢宣帝用邴魏以成中興之業。我元宗任姚宋以致開¶ 
元之理。其術無他。得賢而巳。朕猥居大寶。首涉五年。宵旰¶ 
靡遑。憂勤至切。將倚任於國柄。宜登進於人傑。俾其復運¶ 
樞極。載清化源。斷自朕懷。允膺僉屬。武昌軍節度鄂岳蘄¶ 
安黃申等州觀察處置等使金紫光祿大夫檢校吏部尚¶ 
書同中書門下平章事使持節鄂州諸軍事鄂州刺史上¶ 
柱國奇章郡開國公牛僧孺。氣含元精。體包大雅。識用夷¶ 
密。襟靈沈粹。窮聖賢旨奧之學。鋪邦國經緯之文。蔚為名¶ 
臣。秀出羣萃。長慶御歷。登賢濟人。廊廟有光。臣工得職。代¶ 
<pb:KR4h0168_NKFB_0069-08a>
天協理。時乃之休。先朝與能。出兼征鎮。甿俗丕燮。師旅大¶ 
和。宣力事君。時乃之績。朕飽聞器業。虛佇風儀。會曹參之¶ 
促裝。喜韓侯之來覲。便殿延對。前席與言。通古今理亂之¶ 
源。知教化損益之務。其應如響。不知所然。是宜卿長夏官。¶ 
平章大政。康濟四海。毗予一人。於戲。君不能自為堯舜。必¶ 
待其臣以致之。臣不能自為伊皐。必待其君而任之。致則¶ 
期於盡忠。任固在於聳善。然後上下交泰。君臣相須。爾其¶ 
使百官得其人。萬事得其序。邪正之路必判。清濁之流必¶ 
分。金堅一心。扼制羣類。無重否德。予皆仰成。可兵部尚書¶ 
<pb:KR4h0168_NKFB_0069-08b>
同中書門下平章事。散官勳封如故。¶ 

** 贈李絳司徒制¶ 
:PROPERTIES:
:TITID: QTWTIT02354
:PERSID: QTWAUT0014
:END:

朝有正人。時稱令德。入參廟算。出總師干。方當寵任之臣。¶ 
橫罹不幸之酷。殄瘁興歎。搢紳所同。故山南西道節度管¶ 
內觀察處置等使銀青光祿大夫檢校司空兼興元尹御¶ 
史大夫上柱國趙郡開國公食邑二千戶李絳。神授聰明。¶ 
天賦清直。抱仁義以希前哲。立標準以程後來。抑揚時情。¶ 
坐致台輔。佐我烈祖。格于皇天。仗鉞宣風。聯居樂土。乘軒¶ 
鳴玉。嘗極清班。先聲而物議皆歸。不約而羣情自許。漢中¶ 
<pb:KR4h0168_NKFB_0069-09a>
名部。俾遂便安。而變起不圖。禍生無兆。殲良之慟。聞計增¶ 
傷。是極哀榮。用優典禮。三公正秩。品數甚崇。式表異恩。以¶ 
攄沈痛。可贈司徒。仍令所司擇日。備禮冊命。賻布帛三千¶ 
段。米粟二百石。¶ 

** 授宋申錫行尚書右丞平章事制¶ 
:PROPERTIES:
:TITID: QTWTIT02355
:PERSID: QTWAUT0014
:END:

出納大命。宰司元化。調四氣以統和天人。貞百度以鎮安¶ 
夷夏。必資髦傑。用委鈞衡。朕嗣守丕圖。思宏至理。萬物之¶ 
重。屬於台臣。仄席勤求。冀裨不逮。況素效久彰於密勿。精¶ 
才巳得於詢謨。擢自內庭。授以衮職。爰立左右。斯為得人。¶ 
<pb:KR4h0168_NKFB_0069-09b>
朝議郎守尚書右丞上柱國賜紫金魚袋宋申錫。岳降全¶ 
德。天資正性。處約居厚。蹈中秉彞。文每掇其精華。學必探¶ 
其元賾。夙播休問。拔乎羣倫。自選入周行。參我內署。奉職¶ 
恭肅。率心坦夷。蘊沖用以究國經。鋪訓詞以潤王度。密賛¶ 
彌久。宏益滋多。朕累因暇日。召於別殿。訪以大政。觀其立¶ 
誠。而胸襟洞開。肝膈無隱。識精詞直。實契虛求。固可以掖¶ 
持化權。參決理本。是用升於鼎鉉。付以樞機。繇仙闈總轄¶ 
之司。當宰輔具瞻之地。熙此庶績。弼予一人。於戲。元首以¶ 
司牧萬方。股肱以協賛皇極。上推公以馭下。臣竭忠以戴¶ 
<pb:KR4h0168_NKFB_0069-10a>
君。際會交感。而臻大化。歷視前古。何莫繇斯。予方率是道¶ 
以臨兆人。爾宜悉乃心以成一德。敬戒厥位。永孚於休。可¶ 
正議大夫行尚書右丞同中書門下平章事。勳賜如故。¶ 

** 降漳王湊為巢縣公制¶ 
:PROPERTIES:
:TITID: QTWTIT02356
:PERSID: QTWAUT0014
:END:

王者教先立愛。義不遺親。豈於同氣之中。可致異詞之閒。¶ 
如或慎修不至。詿誤有聞。搆為厲階。犯我邦紀。未加殛竄。¶ 
尚屈彞章。漳王湊。手足之親。盤石是固。居崇寵秩。列在戚¶ 
藩。頃多克順之心。亦有尚賢之志。而滿盈生患。敗覆自圖。¶ 
姦兇會同。謀議滋及。汙我皇化。彰於中外。初駭予衷。載驚¶ 
<pb:KR4h0168_NKFB_0069-10b>
羣聽。尚以未具獄詞。猶資審慎。建侯之命。姑務從寬。於戲。¶ 
朕嗣守宗祧。敷宏至教。自家之訓未立。掩義之私敢忘。是¶ 
用降封。有醜朝典。凡百多士。宜諒朕懷。可降封巢縣開國¶ 
公。¶ 

** 貶宋申錫太子右庶子制¶ 
:PROPERTIES:
:TITID: QTWTIT02357
:PERSID: QTWAUT0014
:END:

君臣之道。義切初終。股肱之良。任存正直。苟涉邪枉。自紊¶ 
憲章。既虧恪慎之心。難委弼諧之任。正議大夫行尚書右¶ 
丞同中書門下平章事上柱國賜紫金魚袋宋申錫學習¶ 
儒門。職參翰苑。備我顧問。洽茲寵光。謂其啟沃竭忠。擢登¶ 
<pb:KR4h0168_NKFB_0069-11a>
鼎鉉。而乃踐修不慎。自厎愆尤。知臣之規。俾予增愧。欲遏¶ 
姦回之路。宜先懲勸之源。豈可猶秉樞機。仍司考轄。罷居¶ 
台席。列位龍樓。誠謂寬恩。用全至體。朕以事狀之閒。慮其¶ 
冤濫。鞫驗之際。須務詳明。當竚得情。以申後命。可行太子¶ 
右庶子。散官勳封如故。¶ 

** 貶宋申錫開州司馬制¶ 
:PROPERTIES:
:TITID: QTWTIT02358
:PERSID: QTWAUT0014
:END:

勅。正議大夫新授太子右庶子上柱國賜紫金魚袋宋申¶ 
錫。頃由藝文。擢處近密。謂能潔己。可以佐時。遂越常資。超¶ 
升大任。自參樞務。驟易寒暄。嘉謀蔑聞。醜跡斯露。致茲獄¶ 
<pb:KR4h0168_NKFB_0069-11b>
訴。實駭朝聽。俾窮根本。亦對詞稱。以左驗之閒。有所漏網。¶ 
正刑之際。姑示寬恩。於戲。朕自君臨。推誠宰輔。常務仁恕。¶ 
以保和平。豈意魚水之期。翻貽吳越之慮。撫事興歎。中宵¶ 
耿然。是用重難。親臨鞫問。謀及耆德。徧於名卿。庶其盡忠。¶ 
頗為審克。屈茲彞憲。俾佐遐藩。凡百具竂。宜知朕意。¶ 

** 授李德裕平章事制¶ 
:PROPERTIES:
:TITID: QTWTIT02359
:PERSID: QTWAUT0014
:END:

弼亮鈞衡。宣翼統紀。明景化以凝庶績。啟嘉謨以建大中。¶ 
爰求國楨。以輔台德。銀青光祿大夫守兵部尚書上柱國¶ 
賛皇縣開國伯食邑七百戶李德裕。元精孕靈。和氣毓德。¶ 

<pb:KR4h0168_NKFB_0069-12a>
堅直成性。清明保躬。貞規澹夷。敏識沖遠。學總九流之奧。¶ 
文師六義之宗。令聞夙彰。僉諧允屬。自提綱柏署。掌誥禁¶ 
闈。釐紀律詳平之司。竭訏謨密勿之節。洎廉察浙右。總鎮¶ 
滑臺。再委旌旄。緝安邛蜀。克有殊政。咸懷去思。諒惟全才。¶ 
茂此聲績。朕以疇庸之典。彞訓所先。入遷司馬之崇。彌積¶ 
濟川之望。是宜納誨朝夕。擢居股肱。勉宏伊呂之勳。以嗣¶ 
良平之美。業傳相印。門襲戎旃。紹絲綸內職之榮。繼鼎鉉¶ 
中樞之重。珪紱之盛。恩輝罕儔。爾宜罄乃忠貞。副我毗倚。¶ 
無忝承命。服茲寵光。可守本官同中書門下平章事。散官¶ 
<pb:KR4h0168_NKFB_0069-12b>
勳封如故。¶ 

** 授王涯同平章事制¶ 
:PROPERTIES:
:TITID: QTWTIT02360
:PERSID: QTWAUT0014
:END:

居端揆之任。再踐國鈞。稽筦榷之功。兼司邦計。爰崇舊德。¶ 
以緝新規。自朕心。用光僉屬。金紫光祿大夫守尚書右¶ 
僕射充諸道鹽鐵轉運等使上柱國代郡開國公食邑二¶ 
千戶王涯。元精降靈。體道秉哲。恬智成性。清貞保躬。文行¶ 
可以經邦。風操可以鎮俗。以明用晦。處貴滋恭。憲宗以禁¶ 
署竭忠。擢登輔弼。先帝以台階宿望。寵授旌旃。陰陽燮調。¶ 
藩服寧謐。機務允理。政經交修。洎綜銓九流。式序百禮。提¶ 
<pb:KR4h0168_NKFB_0069-13a>
釐紀律。統明貨泉。法必便人。事先體國。聲績茂暢。洽於羣¶ 
謠。朕以邊鄙防微。猶存兵戍。資儲之備。供億尚繁。頃者支¶ 
費轉輸。任分兩使。量入制用。誠患多門。俾足食以豐財。在¶ 
省員而務。是用合此二柄。委於元僚。正茲通變之初。藉¶ 
我服肱之重。勉思率職。無或憚煩。敬戒乃心。欽承休命。可¶ 
守本官同中書門下平章事充度支及諸道鹽鐵轉運使。¶ 

** 答請慶成節表制¶ 
:PROPERTIES:
:TITID: QTWTIT02361
:PERSID: QTWAUT0014
:END:

省表具知。朕以誕生之日。延集緇黃。式遵常儀。用宏二教。¶ 
卿等啟心輔德。叶地納忠。稽貞觀開元之舊章。述慶善千¶ 
<pb:KR4h0168_NKFB_0069-13b>
秋之令範。爰崇誕日。請號慶成。顧予寡昧。懼忝彞典。今以¶ 
同歡心於萬國。申盛禮於兩宮。深嘉誠勤。是用依允。¶ 

** 封諸王男為郡王制¶ 
:PROPERTIES:
:TITID: QTWTIT02362
:PERSID: QTWAUT0014
:END:

王者子弟畢封。藩戚並建。所以式固盤石。克茂本枝。故澧¶ 
王大男漢可封東陽郡王。第二男源可封安陸郡王。第三¶ 
男演可封臨川郡王。故深王大男潭可封河內郡王。第二¶ 
男淑可封吳興郡王。故絳王大男洙可封新安郡王。第二¶ 
男滂可封高平郡王。故洋王大男沛可封潁川郡王。淄王¶ 
大男澣可封許昌郡王。沔王大男瀛可封晉陵郡王。祁王¶ 
<pb:KR4h0168_NKFB_0069-14a>
大男溥可封平陽郡王。仍並賜光祿大夫。宜令所司。擇日¶ 
冊命。¶ 

** 授李宗閔中書侍郎平章事制¶ 
:PROPERTIES:
:TITID: QTWTIT02363
:PERSID: QTWAUT0014
:END:

職代天工。望歸人傑。必資求舊。允副僉諧。山南西道節度¶ 
管內觀察處置等使兼興元尹銀青光祿大夫檢校禮部¶ 
尚書同中書門下平章事上柱國襄武縣開國侯食邑一¶ 
千戶李宗閔。巖廊正人。宗室全德。才惟不器。道實生知。粹¶ 
茂體陰陽之和。周旋成禮樂之用。外宏踈朗。中實誠明。白¶ 
璧凝溫。朱絲秉直。文窮三變。學洞九流。早以忠規。契於審¶ 
<pb:KR4h0168_NKFB_0069-14b>
象。雅有元略。能宣大猷。厎寧戎蠻。協賛郊祀。見可而進。知¶ 
難靡回。啟心常罄其嘉謀。造膝必聞其法語。行父事君。志¶ 
存於嫉惡。皐陶承弼。道遠於不仁。康濟而金柅有倫。燮調¶ 
而玉燭無爽。謇諤勵大臣之節。端莊清至化之源。修明典¶ 
章。慎選方岳。敷我利澤。臻於治平。自出鎮漢中。既周星律。¶ 
巴俗雖歌乎來暮。國人頗詠於去思。遂用徵還。蓋從公望。¶ 
及延召宣室。益加前籌。是宜再陟中樞。直修衮職。咨爾良¶ 
輔。其聽朕言。夫天地交泰則時和。君臣訢合則國治。眷求¶ 
一德。出納萬機。勉宏如水之心。式副濟川之用。命官罔及¶ 
<pb:KR4h0168_NKFB_0069-15a>
於私昵。詔爵必俟於賢能。俾庶績惟凝。彞倫攸敘。無忝注¶ 
意。敬之戒之。可守中書侍郎同中書門下平章事。散官勳¶ 
封如故。¶ 

** 恤刑制¶ 
:PROPERTIES:
:TITID: QTWTIT02364
:PERSID: QTWAUT0014
:END:

仍歲水旱。黎民艱食。其宰牧非才。貪殘為害。及承前積弊。¶ 
須有條流。或冤獄留滯。速宜䟽決者。並委觀察使糾察詳¶ 
訪。具狀聞奏。用弭天眚。¶ 

** 授賈餗中書侍郎平章事制¶ 
:PROPERTIES:
:TITID: QTWTIT02365
:PERSID: QTWAUT0014
:END:

寅亮皇猷。丹青景化。爰從選衆之舉。乃得非常之才。前浙¶ 
<pb:KR4h0168_NKFB_0069-15b>
西道都團練觀察處置等使朝議大夫檢校禮部尚書持¶ 
節潤州諸軍事兼潤州刺史御史大夫上柱國姑臧縣開¶ 
國男食邑三百戶賜紫金魚袋賈餗。識達韻孤。學深行直。¶ 
貞和自立。介特不羣。能操至公。每契中道。聲逸羣聽。善諧¶ 
朕心。自尹京師。尤彰望實。亟召便殿。屢陳嘉謀。罄肝膈以¶ 
納忠規。推誠明而無外飾。察言考事。深用得之。近命列藩。¶ 
益聞僉論。固可以參我大政。陟於中樞。天啟予懷。賚此良¶ 
弼。爾其守法制。平鈞衡。貞王度以振國經。釐百工以凝庶¶ 
績。舉直錯枉。當官而行。於戲。為君之戒。在知賢而不任。為¶ 
<pb:KR4h0168_NKFB_0069-16a>
臣之患。在保位而不言。罔或依違。虧吾則哲。可守中書侍¶ 
郎同中書門下平章事。散官勳封如故。¶ 

** 貶李德裕袁州長史制¶ 
:PROPERTIES:
:TITID: QTWTIT02366
:PERSID: QTWAUT0014
:END:

有國之典。本於明罰。為君之道。必在去邪。皇王大政。諒無¶ 
易此。姦兇與比。誠敬盡虧。無君之心。因事輒見。豈可尚居¶ 
崇秩。猶列東朝。銀青光祿大夫守太子賓客分司東都上¶ 
柱國賛皇縣開國伯食邑七百戶李德裕。性本陰狡。材則¶ 
脆弱。因緣薄藝。頡頏清途。既忝藩鎮。旋處鈞軸。靡懷愧畏。¶ 
肆意欺誣。廢撓舊章。汩亂彞序。賢良盡逐。當白晝而重關。¶ 
<pb:KR4h0168_NKFB_0069-16b>
詭詐是謀。逮中宵而萬變。朕嘗以寒暑得疾。初甚驚人。凡¶ 
百臣子。奔走道路。而德裕私室宴然。全無憂色。王涯駐車¶ 
道左。絡繹追呼。滿朝傾駭。竟以不至。又在西蜀之日。徵逋¶ 
縣錢僅三十萬貫。使疲羸老弱。轉徙溝壑。交結異類。任用¶ 
憸人。賄賂流行。朱紫無辨。是宜處之重典。以正刑書。猶以¶ 
夙經委使。載深寬宥。俾佐遐服。用示寬恩。可守袁州長史。¶ 
馳驛發遣。¶ 

** 授李固言門下侍郎同平章事制¶ 
:PROPERTIES:
:TITID: QTWTIT02367
:PERSID: QTWAUT0014
:END:

惟昔太宗聰明睿聖。克致治平。惟魏徵左右文祖。叶建皇¶ 
<pb:KR4h0168_NKFB_0069-17a>
極。矧朕寡薄。思紹丕列。旁求魏徵之比。寘諸巖廊。庶裨不¶ 
逮。用厎於道。御史大夫李固言。生於山東。瑞此王國。爰在¶ 
下位。早揚直聲。介然無朋。中立不懼。文經邦俗。行表人倫。¶ 
和嶠負棟梁之材。辛毗有骨鯁之操。便蕃華貫。光啟令圖。¶ 
日者徵自近郊。延於便殿。言多方格。道不容回。嘉謨有倫。¶ 
正色無撓。朱絃暢䟽越之韻。美玉呈特達之姿。洎長憲臺。¶ 
彌彰休問。固可以斟酌理本。燮調化源。疇咨僉同。夢卜斯¶ 
協。命爾予翼。倚為股肱。登於黃樞。參我大政。爾當一乃心¶ 
志。罄貫忠貞。澄清品流。旌別淑慝。俾四夷左衽。咸寧吾教。¶ 
<pb:KR4h0168_NKFB_0069-17b>
侯伯卿士。各稱厥官。罔曰難理。惟其至公。罔曰弗能。惟其¶ 
悉力。欽哉戒哉。無忝前良。可門下侍郎平章事。¶ 

** 授舒元輿李訓守尚書同平章事制¶ 
:PROPERTIES:
:TITID: QTWTIT02368
:PERSID: QTWAUT0014
:END:

出納王命。流品衆職。覃理化於區夏。謹法度於巖廊。是有¶ 
文可經邦。才惟濟代。列於百辟之上。俾輝三台之光。令我¶ 
夢勞。果獲惟肖。爰舉並命。以寵非常。朝議郎守御史中丞¶ 
兼刑部侍郎上柱國賜紫金魚袋舒元輿。杞梓長材。金玉¶ 
正性。道懷邴魏。詞擅菁英。居然不器之能。雅蹈中庸之美。¶ 
自擢領綱紀。肅清朝廷。碩望允歸於應期。讜言莫匪乎體¶ 
<pb:KR4h0168_NKFB_0069-18a>
國。守兵部郎中知制誥充翰林學士賜緋魚袋李訓。軒纓¶ 
鼎族。河岳閒賢。德茂皐夔。文含雅誥。窮易悟象繫之表。吐¶ 
論成邦國之經。洎參職內庭。發揮王度。盛業見乎造膝。明¶ 
識藹於伏蒲。並沖敏執中。端粹不倚。咸蘊莫磷之志。克宏¶ 
作礪之規。珪璋有聲。鸞鳳有采。朕常法宮高視。所寶惟賢。¶ 
方清化源。遂得時傑。嗚呼。君執象以端扆。臣推公以秉鈞。¶ 
夙夜一心。小大同體。則和天地。序陰陽。臻乎治平。吾所寢¶ 
寤。爾宜率匡國之道。明理人之方。俾其致君。無愧往哲。咸¶ 
陟樞柄。佇宏大猷。秋官禮闈。莫非寵任。祗厥成命。往惟欽¶ 
<pb:KR4h0168_NKFB_0069-18b>
哉。往者朕究大易。皆訓之義也。尚未終卷。政事之暇。宜三¶ 
兩日一度入翰林。兀輿可守尚書刑部侍郎同中書門下¶ 
平章事。訓可守尚書禮部侍郎同中書門下平章事。仍賜¶ 
紫金魚袋。¶ 

** 授王涯開府儀同三司充諸道榷茶使制¶ 
:PROPERTIES:
:TITID: QTWTIT02369
:PERSID: QTWAUT0014
:END:

門下。王者峻其禮秩。所以報殊庸。崇其職業。所以歸碩望。¶ 
其竭股肱以宣力。抱誠明而戴君。調四氣以統和天人。貞¶ 
百度以鎮安夷夏。勤彰於山澤。德冠於巖廊。不舉寵章。曷¶ 
示襃勸。金紫光祿大夫守司空兼門下侍郎同中書門下¶ 
<pb:KR4h0168_NKFB_0069-19a>
平章事兼充宏文館大學士太清宮使及諸道鹽鐵轉運¶ 
等使上柱國代郡開國公食邑二千戶王涯。誠貫金石。行¶ 
通神明。氣含元精。識洞著蔡。窮聖賢旨奧之學。擅邦國經¶ 
緯之文。為時而生。作予良弼。長才推於精敏。雅量得其寬¶ 
和。乃者重升帥壇所至必理。載踐台席。楙昭休勳。當險夷¶ 
之途。貞白無染。在風雨之晦。操尚不衰。莅事秉明哲之心。¶ 
臨難有大臣之節。執萬機之政柄。統四海之利權。處劇而¶ 
神慮益閑。在貴而家法愈儉。憂國盡瘁。罄其訏謨。爰自累¶ 
年。江淮水旱。煑海之利。日用而不虧。佐賦之功。歲杪而後¶ 
<pb:KR4h0168_NKFB_0069-19b>
顯。轉輸之利相繼。牢籠之資無遺。經費有餘。時乃之力。況¶ 
邦計之務。總領尤難。付之均節。克有饒羨。朕今以茶法稍¶ 
弊。理須變更。凡斯重難。悉以資委。禮當優異。式表至公。俾¶ 
進級於三司。仍策勳於八命。予皆仰成。汝其欽哉。往踐厥¶ 
位。可開府儀同三司充諸道鹽鐵轉運榷茶等使。餘並如¶ 
故。¶ 

