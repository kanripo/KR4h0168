#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0128-20b> ¶¶¶¶¶
#+PROPERTY: JUAN 0129
欽定全唐文卷一百二十九¶ 

<pb:NFKB_QTW_p0129-01a>

* 前蜀主王建¶ 
:PROPERTIES:
:PERSID: QTWAUT0073
:END:

建字光圖。許州舞陽人。初為列校。田令孜養為假子。拜諸¶ 
衞將軍。大順中累加檢校司徒成都尹劒南西川節度副¶ 
大使知節度事管內觀察處置雲南八國招撫等使。景福¶ 
二年加同平章事。乾寧四年。攻殺東川節度使顧彥暉。遂¶ 
據有兩川之地。光化三年加中書令。命以西川節度使兼¶ 
東川武信軍兩道都指揮制置等使。賜爵瑯琊王。四年改¶ 
封西平王。天復三年加守司徒。進爵蜀王。七年。梁受唐禪。¶ 
<pb:NFKB_QTW_p0129-01b>
遣使宣諭。拒不納。遂稱帝。國號大蜀。改元武成。光天元年¶ 
六月殂。年七十二。僭諡神武聖文孝德明惠皇帝。廟號高¶ 
祖。¶ 

** 改衙廳為宮殿詔¶ 
:PROPERTIES:
:TITID: QTWTIT03885
:PERSID: QTWAUT0073
:END:

帝君之居。上應辰象。朝貢臻集。華夏會同。宮闕殿閣之深¶ 
嚴。臺省府寺之宏壯。須分名號。以美(一作正)觀瞻。況我肇啟¶ 
丕圖。頻有嘉瑞。允協上元之貺。式光萬世之基。至於廚廏¶ 
之標題。倉庫之曹列。並宜從革。用永維新。¶ 

** 置東宮官屬詔¶ 
:PROPERTIES:
:TITID: QTWTIT03886
:PERSID: QTWAUT0073
:END:

<pb:NFKB_QTW_p0129-02a>

王者經世馭民。以保安於烝人。曷嘗不講求賢碩。以輔元¶ 
子。故漢開博望。唐重承華。左右正人。自躋於治。其以東宮¶ 
為崇賢府。凡文學道德之士。得以延納訪問。無或自尊。以¶ 
蔽爾之聰明。¶ 

** 勸農桑詔¶ 
:PROPERTIES:
:TITID: QTWTIT03887
:PERSID: QTWAUT0073
:END:

昔劉先主入蜀。武侯勸其閉關養民。十年而後舉兵。震搖¶ 
關內。朕以猥眇。託居人上。爰念蒸民。久罹干戈之苦。而不¶ 
暇力於農桑之業。今國家漸寧。民用休息。其郡守縣令。務¶ 
在惠綏。無侵無擾。使我赤子樂於南畝。而有豳風七月之¶ 
<pb:NFKB_QTW_p0129-02b>
詠焉。¶ 

** 命編開國已來實錄詔¶ 
:PROPERTIES:
:TITID: QTWTIT03888
:PERSID: QTWAUT0073
:END:

自古王者之興。善惡之迹不泯者。有史臣傳之。丹青載之。¶ 
平章事張格。儒術領袖。文高於世。著述之體。自侔班馬。可¶ 
專編纂開國已來實錄。¶ 

** 郊天改元赦文¶ 
:PROPERTIES:
:TITID: QTWTIT03889
:PERSID: QTWAUT0073
:END:

圓蓋方輿。萬彙共資其覆載。春生夏長。四時不息於推遷。¶ 
所以茂成歲功。寧遂物性。帝王取象。文質遞興。遵革故之¶ 
令猷。敷鼎新之至理。朕上膺睠命。俯徇樂推。宗廟告虔。孝¶ 
<pb:NFKB_QTW_p0129-03a>
思既展。郊丘備禮。嚴配式遵。欽承享國之符。允叶奉天之¶ 
道。羣祀咸秩。有感必通。雲龍方覩於在天。雷雨須聞於作¶ 
解。且湯開三面。延景祚六百餘年。漢革五刑。繼丕圖二十¶ 
四世。皆以恤辜宥罪。勸善興仁。特行滌蕩之恩。用致治平¶ 
之化。自唐朝運改。土德數終。初乃召寇以[:#AS-8563:⿰⺯⿸厂⿱田坴]兵。竟至遷都¶ 
而滅國。賢良塗炭。朝市邱墟。生人既失其所天。大事須歸¶ 
於有土。遂至蠻夷瀝款。士庶傾心。謂蜀都同章武之時。兼¶ 
漢嗣絕山陽之號。共陳天命。屬在朕躬。一從踐位以來。倍¶ 
軫臨深之懼。每念生靈塗炭。刑政猶繁。因告類於穹旻。合¶ 
<pb:NFKB_QTW_p0129-03b>
流恩於屬縣。紀年定歷。既正鴻名。布澤行春。式均和氣。可¶ 
大赦天下。改唐天復八年為大蜀武成元年。正月十日昧¶ 
爽已前。大辟罪已下。罪無輕重。已發覺未發覺。已結正未¶ 
結正。見繫囚徒常赦不原者。咸赦除之。唯十惡五逆。及屠¶ 
牛鑄錢。故意殺人。捏窠造印。結聚徒黨。逃走背軍。合和毒¶ 
藥。私鹽茶麴。持仗行劫。官典犯枉法贓。兼踰濫身名。冒受¶ 
官爵。囹圄之內。官吏用情。致令冤濫。不問有贓。不在赦限。¶ 
左降官不問罪輕重。并與量移。其有情無狡蠱。事不涉邪¶ 
者。委中書門下酌量矜貸。便與矜復授官。州縣典吏。及諸¶ 
<pb:NFKB_QTW_p0129-04a>
色人。配流在遠。已經懲斷者。並宜釋罪放歸。兼有軍人百¶ 
姓。先因公事關連。逃避諸州縣鎮。不敢放歸還者。亦任却¶ 
歸本貫。所在不得勘問擾攪。朕自援旗誓衆。仗鉞平戎。廓¶ 
定封疆。安保生聚。克成帝業。實用武功。每思將帥之勞。宜¶ 
奬初終之效。其在城及東川山南武定武信武泰等道。并¶ 
兩路前軍諸鎮都頭節級將士等。一昨即位日。雖已各有¶ 
頒賜。既經大禮。更示殊恩。應都知兵馬使已下。至節級官¶ 
健。今有優給。各有等第處分。稼穡雖登。黎元未泰。每於旦¶ 
夕。常所焦勞。將漸致於昭蘇。已累行其矜放。但念方屯師¶ 
<pb:NFKB_QTW_p0129-04b>
旅。難闕賦征。緣同切於乂安。宜共資於贍給。自去年八月¶ 
已後。十月已前。繼有指揮。併蠲逋欠。非無惠澤。下及烝人。¶ 
尚慮疲羸。未息艱苦。畿內諸州及諸州府應徵今年夏稅。¶ 
每貫量放二百文。今年正月九日已前。應在府及州縣鎮¶ 
軍人百姓。先因侵欠官中錢物。或保累填賠。官中收沒屋¶ 
舍莊田。除已有指揮。及有人經管收買外。餘無人射買者。¶ 
有本主及妻兒見在。無處營生者。並宜給還。却據元額。輸¶ 
納本戶稅賦。冬選之人。例聞羈旅。常思任用。以救棲遲。兼¶ 
勸進官僚。人數不少。朕昨纔登寶位。更布優恩。或擢在班¶ 
<pb:NFKB_QTW_p0129-05a>
行。或委之州縣。凡選用略盡搜羅。其閒或有謬結前銜。妄¶ 
稱入仕。既未辨其真偽。又可哀其困窮。是用銓衡。冀分玉¶ 
石。切在精研選士。摭實推公。自執規繩。勿隨請託。但曾經¶ 
赴任。委不敗官。不犯刑章。又無贓汚。告身周備。考課分明。¶ 
便仰依資注官。銓司不得稽滯。如有失墜告身。無以自明。¶ 
但有失墜時公憑。及於本任官處取得文解者。並準例參¶ 
選。然則自唐朝兵革之後。踰濫尤多。附勢力者。未必有材。¶ 
抱孤直者。或聞無位。自今以後。委有司博求幹濟。慎擇端¶ 
良。諳熟吏途。詳明法律。先能潔已。方可理人。就中令錄之¶ 
<pb:NFKB_QTW_p0129-05b>
尤難。切在銓衡之精選。或有節度刺史。上表論薦。皆須審¶ 
諸行事。顯著才能。保無苛虐之心。方允奏陳之命。如聞失¶ 
舉。必罪所知。諸州府或有賢良方正。能直言極諫。達於教¶ 
化。明於吏材。政術精詳。軍謀宏遠。韜光待用。藏器俟時。或¶ 
智辨過人。或詞華出格。或隱山林之跡。或聞鄉里之稱。仰¶ 
所在州府奏聞。當與量材敘用。自唐室傾淪。梁圖纂奪。上¶ 
國俄成於茂草。中原莫有其遺民。三百年之文物一空。數¶ 
千里之生靈無主。星辰既紊。運祚俄遷。指王氣之東沈。聽¶ 
頌聲之西起。率土之黔黎老幼。競獻臣心。滿朝之文武忠¶ 
<pb:NFKB_QTW_p0129-06a>
賢。皆陳天意。克隆基業。合重奬酬。應內外文武官等。或賜¶ 
功臣名號。或與一子出身。兼進勸官資。以旌勳業。並當續¶ 
有處分。朕頃事唐臣。嘗居親衞。受藩鎮封崇之貴。著冊書¶ 
鍾鼎之勳。至於朝右公卿。方面侯伯。皆契忘家之誓。俱同¶ 
許國之誠。其歿身王事之中。遇禍賊庭之內。言念及此。痛¶ 
憤良深。應自僖宗朝。凡在有功文武大臣顯忠孝者。並委¶ 
中書門下追贈。仍搜訪骨月。量材錄用。又在閬州起義之¶ 
日。應有隨駕大將。效命功臣。或遘疾以淪亡。或當鋒而夭¶ 
枉。皆是捐軀為主。臨難喪身。殊功無日而暫忘。遺烈千年¶ 
<pb:NFKB_QTW_p0129-06b>
而不泯。並委中書門下抄錄。次第各與追贈。有子孫者。特¶ 
授官榮。所冀澤被幽明。仁霑存沒。又自朕剖符之始。分閫¶ 
已來。副予委用之心。匡賛勳庸之士。同甘共苦。竭節輸誠。¶ 
推公不避於流言。臨事唯思於盡瘁。則有故武信軍節度¶ 
使張琳。操持勁直。才術縱橫。成今日之鴻基。自斯人之懿¶ 
績。不享朝天之祿。遽興失手之悲。言念前功。常思厚報。宜¶ 
追贈太尉。以報幽冤。其嗣子更加正官。仍賜章綬。故山南¶ 
節度使王宗滌。早膺任用。累著勳勤。征行不憚於風塵。陳¶ 
敵常先於士卒。論其實效。可謂勞臣。無何以富貴生驕。災¶ 
<pb:NFKB_QTW_p0129-07a>
殃自掇。不守初終之節。遽萌悖慢之心。驗人情而共憤滿¶ 
盈。定國法而難私斷割。遂行典憲。深用矜傷。當景運之初¶ 
興。在故臣之可念。宜加洗雪。用慰幽冥。宗滌並却還在身¶ 
官爵。故茂州刺史張造故蜀州刺史李師泰故卭州刺史¶ 
李故眉州刺史張勍故漢州刺史王宗裕都知兵馬使¶ 
劉璋奉禮蓋獲張全真張行立韓在田威等。並宜追贈。朕¶ 
自臨蜀國。實庇齊民。皆資先哲之威靈。獲王故都之城邑。¶ 
方憑幽賛。以永天休。上答元功。宜尊舊號。先主昭烈皇帝¶ 
宜委中書門下追崇尊號。虔備冊儀。忠武侯諸葛亮別加¶ 
<pb:NFKB_QTW_p0129-07b>
美諡。追贈王爵。應名山大川。靈祠聖跡。皆豐凶所繫。水旱¶ 
是司。並宜追贈公侯。以酬元貺。朕爰自統臨。八國同心。諸¶ 
藩部落。首領已下。宜差使臣。各賜詔勅分物宣諭。其見在¶ 
鴻臚禮院入朝蕃客等。各賜分物。續有勅旨處分。刺史縣¶ 
令。身皆受職。寵在分憂。非唯效答於恩榮。亦在保全於終¶ 
始。將申報國。只計安人。其有徭役不均。刑法不中。鄉縣凋¶ 
弊。稅賦逋懸。必當分命使臣。大明黜陟。若清廉可奬。課績¶ 
有聞。或就轉官資。或超加任用。並舉勸懲之命。以彰悔過¶ 
之名。太倉及諸州縣受納斛斗。並仰大府寺準舊例校勘。¶ 

<pb:NFKB_QTW_p0129-08a>
逐年給付所司。除本分耗剩外。不得加一升一合。致百姓¶ 
積累逋懸。如有固違。必行朝典。其有外州遠縣官吏等輒¶ 
徵估價。並許百姓詣闕論訴。不計官職高卑。並正刑名處¶ 
分。在京百司禁囚徒。推劾案成。皆招本罪。本官詳斷。只據¶ 
所申。儻陷深文。便行極法。或恐推司人吏。抑遏代書。既不¶ 
坐其本情。實慮遭其枉法。自今後委御史臺常加覺察。若¶ 
有冤濫。便具奏聞。必當別遣推窮。重行懲斷。致理之源。無¶ 
先養老。化民之本。尤在恤孤。或矜黃髮之年。或念白華之¶ 
節。衰老者宜加矜恤。孤惸者亦在撫安。應國內有耆老年¶ 
<pb:NFKB_QTW_p0129-08b>
八十已上。賜米二石。九十已上。賜米三石。一百歲已上。賜¶ 
米五石。兼[:#AS-92F9:⿰帛⿱丿糸]絹酒肉有差。並仰所在長吏。切加安存。其有¶ 
不幸者。量與津置殯送。仍撫其孤弱。義夫節婦。孝子順孫。¶ 
並加旌表門閭。終身優假。國之教化。庠序為先。民之威儀。¶ 
禮樂為本。廢之則道替。崇之則化行。其國子監正。令有司¶ 
約故事。速具修之。兼諸州應有舊文宣王廟。各仰崇飾。以¶ 
時釋奠。應是前朝舊制。或有開國新規。制勅之所未該。教¶ 
化之所未備。或刑法不中。或倫序有乖。則諫臣不可不言。¶ 
宰執不可不奏。且謗木之設。本俟諍臣。匭函所收。先覽冤¶ 
<pb:NFKB_QTW_p0129-09a>
狀。所以凡關利病。悉要聞知。自今已後。或事有便宜。理非¶ 
允當。並須旋具論奏。共議改更。必當留折檻以旌賢。無或¶ 
懼觸鱗而避事。應南郊行事亞獻終獻攝事行禮官吏等。¶ 
改轉優賜。並候續勅處分。應飛龍閑廏內作器仗諸雜工¶ 
巧黃衣三衞四色細仗掌扇黃鍾典鼓等。亦各委所司分¶ 
析姓名申奏。當議優賞。駙馬都尉普恩之後。仍各賜一子¶ 
八品正員官。赦內有未該恩例。及合條流事件。各仰所司¶ 
啟請施行。開國之初。既勤行於德惠。改元之後。尤企望於¶ 
樂推。惟是革弊從新。去華務實。有利於民者。不得不用。有¶ 
<pb:NFKB_QTW_p0129-09b>
害於政者。不得不除。公平必致於民安。富庶自成於國霸。¶ 
恩雖不恡。法且無私。赦宥者各仰自新。釐革者皆宜共守。¶ 
俾從蕩滌。永致清平。敢以赦前該恩事相告者。以其罪罪¶ 
之。挾藏軍器。亡命山澤。百日不首。復罪如初。赦書日行五¶ 
百里。仍付所司。牒至準賜勅。故牒。¶ 

** 答梁主書¶ 
:PROPERTIES:
:TITID: QTWTIT03890
:PERSID: QTWAUT0073
:END:

大蜀皇帝致書於大梁皇帝閣下。竊念早歲與皇帝共逢¶ 
昌運。同事前朝。俱榮倚注之恩。並受安危之寄。豈期王室¶ 
如燬。大事莫追。橫流泛濫於八方。衰釁淩夷於九廟。此際¶ 
<pb:NFKB_QTW_p0129-10a>
與皇帝同分茅土。共統邦家。扶危者力既不宣。握兵者計¶ 
無所出。建忝列同盟之分。幸居平蜀之功。所宜治兵甲以¶ 
固封疆。聚征賦以修進貢。望星使而經年不至。指雲鄉而¶ 
就日無期。遠聞皇帝。應天順人。開基立極。拯生靈於塗炭。¶ 
示恩信於豚魚。東南之王氣咸歸。河洛之殊祥畢至。四門¶ 
盡闢。百度惟貞。竟無意於興邦。止施仁而濟物。以此內量¶ 
分限。不在經綸。七十州自可指揮。八千里半因開拓。遂至¶ 
萬民叶議。八國來朝。爰徵史冊之文。亦有變通之說。且東¶ 
漢亂離之後。三國齊興。西周微弱之時。六雄競起。俱非恃¶ 
<pb:NFKB_QTW_p0129-10b>
強逼禪。皆以行道濟時。雍容於揖讓之前。輕重於英雄之¶ 
內。況西蜀開山立國。燒棧為謀。稱雄雖處於一隅。避亂曾¶ 
安於二帝。鼎峙之規模尚在。山呼之氣象猶存。永言梁蜀¶ 
之歡。合認弟兄之國。今蒙皇帝遠尋舊好。專降嘉音。俱無¶ 
閒諜之嫌。再敘始終之約。疑慮則春冰共泮。開通則東海¶ 
可歸。光榮遽被於子孫。暢遂咸敷於朝野。今則盡焦勞而¶ 
勵已。用勤儉以帥賢。常瞻偃草之風。以繼用天之道。又蒙¶ 
厚加賜貺。別降珍奇。十驥聯鑣。六龍并駕。稱德曾參於萬¶ 
乘。呈才皆過於千金。載觀戀主之心。益勵懷恩之志。寶帶¶ 
<pb:NFKB_QTW_p0129-11a>
輟異方之貢。名香加遠國之琛。奇鋒利逾於雪霜。雅器價¶ 
齊於金玉。入用多慚於未識。捧持方喜於初觀。望恩而一¶ 
日三秋。仰德而跬步千里。自此榮遵天路。繼遣星槎。緘章¶ 
不候於飛鳶。裂帛豈勞於繫雁。忻榮慰喜。併集此時。敬以¶ 
專使盧卿等回。略陳所志。幸望開覽。¶ 
右件鞍馬。及腰帶甲冑槍劒麝臍琥珀玳瑁金稜椀越瓷¶ 
器。并諸色藥物等。皆大梁皇帝降使賜貺。雕鞍撼玉。堅甲¶ 
爍金。十圍希世之珍。六轡絕塵之用。槍森蛇檊。劒耀龍鋒。¶ 
金稜含寶椀之光。祕色抱青瓷之響。上藥非蜀都所紀。名¶ 
<pb:NFKB_QTW_p0129-11b>
香從外國稱奇。遠有珍華。並由惠好。顧酬謝而增媿。仰渥¶ 
澤以難勝。捧閱品名。實慚祗受。¶ 

** 示羣臣手書¶ 
:PROPERTIES:
:TITID: QTWTIT03891
:PERSID: QTWAUT0073
:END:

朕比遭亂離。以干戈定秦蜀。賴卿等忠勤夾輔。遂正名號。¶ 
奄有神器。兢兢業業。懼不負荷。幸賴天地之靈。廟社之貺。¶ 
方隅厎定。民黎樂康。二氣協和。五穀豐稔。然萬幾之大。夙¶ 
夜勤勞。遘此篤疾。藥石勿救。太子雖幼有賢德。次不當立。¶ 
卿等固請於外。妃后篤愛。朕未能違。立為儲君。勉力匡襄。¶ 
無墜我邦家之休命。¶ 

<pb:NFKB_QTW_p0129-12a>

** 誡子元膺文¶ 
:PROPERTIES:
:TITID: QTWTIT03892
:PERSID: QTWAUT0073
:END:

吾提三尺劒。化家為國。親決庶獄。人無枉濫。恭儉畏慎。勤¶ 
勞慈惠。無一事縱情。無一言傷物。故百官吏民。愛朕如父¶ 
母。敬朕如天地。汝襁褓富貴。不知創業之艱難。更汝之名。¶ 
上應圖讖。勿驕勿矜。勿盈勿忌。惟敬惟誡。惟謙惟和。內睦¶ 
九族。外安百姓。赤心待羣臣。恩信愛士卒。刑罰人之命也。¶ 
無徇愛憎。奸邪國之賊也。無信讒搆。絕畋遊之娛。察聲色¶ 
之禍。然後能保我社稷。君我民臣。吾蚤莫誡勗。恐汝遺忘。¶ 
當置於几案。出入觀省。¶ 
<pb:NFKB_QTW_p0129-12b>

* 前蜀後主王衍¶ 
:PROPERTIES:
:PERSID: QTWAUT0074
:END:

衍字化源。先主第十一子。初封鄭王。為左奉駕軍使。先主¶ 
殂。襲位。改元乾德。六年。後唐莊宗伐蜀。明年。唐師入成都。¶ 
帝出降。唐遣使殺之於秦川。年二十八。天成三年追封順¶ 
正公。¶ 

** 幸秦州制¶ 
:PROPERTIES:
:TITID: QTWTIT03893
:PERSID: QTWAUT0074
:END:

蓋聞前王巡狩。觀土地之慘舒。歷代省方。慰黎元之徯望。¶ 
西秦封域。遠在邊隅。先皇帝畫此山河。歷年征討。雖歸王¶ 
化。未浹惠風。今耕稼既屬有年。軍民頗聞望幸。用安疆埸。¶ 

<pb:NFKB_QTW_p0129-13a>
聊議省巡。¶ 

** 制科策問¶ 
:PROPERTIES:
:TITID: QTWTIT03894
:PERSID: QTWAUT0074
:END:

炎漢致治。始策賢良。巨唐思皇。爰求茂異。講邦國治亂之¶ 
體。陳天人祥祲之原。豈角虛文。蓋先碩德。朕念守器之重。¶ 
識為君之難。思得奇才。以凝庶績。因舉故事。以紹前修。子¶ 
大夫抱道逢時。投書應詔。必有長策。以副虛懷。何以使三¶ 
農樂生。五兵不試。刑獄無枉。賦斂無加。以何策可以定中¶ 
原。以何道可以卜長世。朕當親覽。汝無面從。¶ 

** 上魏王繼岌牋¶ 
:PROPERTIES:
:TITID: QTWTIT03895
:PERSID: QTWAUT0074
:END:
<pb:NFKB_QTW_p0129-13b>

衍叩頭言。伏以五帝三王。竟歸於代謝。有家垂國。孰免其¶ 
廢興。茍大命之革新。願轉禍而為福。衍誠惶誠恐叩首。伏¶ 
以衍先人。頃以受唐封冊。列土坤維。自霸一方。於茲三紀。¶ 
乃者因夷門之搆逆。偶中國以喪君。勉副推崇。遂開興業。¶ 
衍謬為世子。獲紹舊基。而以幼沖。不得負荷。尋遇大唐皇¶ 
帝中興聖運。再造鴻圖。輝赫大明。照臨下土。存修嘉好。仰¶ 
恃恩盟。感覆燾於堯天。將驅馳於禹貢。忽審王師討伐。部¶ 
內震驚。靡敢當鋒。幸思歸命。伏惟殿下位尊上嗣。德寶元¶ 
良。騰少海之波瀾。動前星之秀彩。親乘象輅。勞履劒關。巳¶ 
<pb:NFKB_QTW_p0129-14a>
得萬民之歡心。坐恕斯人之死罪。今則完全府庫。守遏邑¶ 
居。率文武以陳誠。輿棺櫬而納款。伏惟殿下特宏哀鑒。保¶ 
證奏聞。亦存諸典刑。貯在肺腑。庶幾先人之靈。猶享血食¶ 
之祀。免支離於眷屬。得敬養於庭闈。惟聖君之明慈。係殿¶ 
下之元造。衍無任危迫殆越戰懼激切之至。謹差私署檢¶ 
校司空行尚書兵部侍郎歐陽彬軍使韓知權等奉牋以¶ 
聞。¶ 

** 鏡銘¶ 
:PROPERTIES:
:TITID: QTWTIT03896
:PERSID: QTWAUT0074
:END:

煉形神冶。瑩質良工。當眉寫翠。對臉敷紅。如珠出匣。似月¶ 
<pb:NFKB_QTW_p0129-14b>
停空。綺窗綉幌。俱涵影中。(據抱璞記作煉形神冶瑩質良工如珠出匣似月停空當眉¶ 
寫翠對臉傳紅光含晉殿影照秦宮鐫書玉篆永鏤青銅)¶ 

* 後蜀主孟知祥¶ 
:PROPERTIES:
:PERSID: QTWAUT0075
:END:

知祥字保允。邢州龍岡人。李克用鎮太原。以為親衞軍使。¶ 
後唐天成中累加太尉兼侍中。封平原公。長興二年。擊敗¶ 
董璋。得梓綿龍劒普果閬蓬渠九郡。遂并有兩川。四年加¶ 
檢校太尉兼中書令行成都尹劒南東西兩川節度使管¶ 
內營田觀察處置統押近界諸蠻兼西山八國雲南安撫¶ 
制置等使。封蜀王。明年稱帝。國號蜀。改元明德。是年殂。年¶ 
<pb:NFKB_QTW_p0129-15a>
六十一。僭諡文武聖德英烈明孝皇帝。廟號高祖。¶ 

** 下蜀國教¶ 
:PROPERTIES:
:TITID: QTWTIT03897
:PERSID: QTWAUT0075
:END:

取威定霸。乃公侯權變之方。捨爵策勳。乃皇王敘酬之典。¶ 
其或兵屯萬旅。地廣三川。周環列國之山河。奄有全蜀之¶ 
封部。儻不從權而徇衆。則稽錄效以報功。今稟命於中朝。¶ 
得專制而行賞。但念承世家之餘慶。受旌鉞之殊榮。自領¶ 
成都。於茲半紀。窮奢極侈。固斷意而不為。講武教民。在安¶ 
邊而有作。往歲方勤述職。務保永圖。不幸諸藩。搆成深隟。¶ 
此際主兵將帥。爭陳排難之功。運策賓僚。咸展出奇之略。¶ 
<pb:NFKB_QTW_p0129-15b>
因興武旅。分蕩渠魁。累破竹以焚枯。連開疆而拓土。其次¶ 
諸司奉職。庶吏推誠。咸著勳勞。豈忘奬答。一昨聖上以顯¶ 
分忠佞。遂降冊封。礪岳帶河。銘大君之異寵。輅車珠冕。表¶ 
列國之殊榮。仍示優崇。俾行墨制。上自藩方之任。下及州¶ 
縣之官。凡黜陟幽明。許先行而後奏。自可保不僭不濫之¶ 
典。賞立功立事之人。必無患於不均。庶有覬於允當。布告¶ 
遐邇。咸使聞知。¶ 

** 起兵西川示諸州牓¶ 
:PROPERTIES:
:TITID: QTWTIT03898
:PERSID: QTWAUT0075
:END:

蓋聞皇王御下。恩信乖而叛離。臣子事君。猜忌生而權變。¶ 

<pb:NFKB_QTW_p0129-16a>
固不可刮席而忍恥。膠柱而移音。開戶牖以啟戎。長根芽¶ 
而稔患。以至舉戈問罪。誓衆言征。旁庇齊民。式求多福。某¶ 
國朝懿戚。受命莊宗。自節制於西川。遇鼎移於東洛。且以¶ 
時變則變。喪君有君。因盡節而傾誠。遂梯航而入貢。五年¶ 
之內。發運無虛。積數五十萬緍。麤給朝中之費。此則勵勤¶ 
藎於天子。欲表率於諸侯。宇內皆知。人誰不見。至於屢加¶ 
官秩。亦荷寵光。不幸閒諜潛興。窺覦顯露。於閬中而立節。¶ 
就列鎮而益兵。搖動我軍民。控扼我吭背。頻將異議。累具¶ 
上聞。冀麤軫於懷柔。希稍安於方面。而朝廷不以為德。轉¶ 
<pb:NFKB_QTW_p0129-16b>
深其疑。竟乖魚水之歡。自絕雲龍之契。某與東川相公已¶ 
聯姻好。況密封圻。朝聞雞犬之聲。暮接笳鼙之響。地里雖¶ 
分於兩鎮。人心何異於一家。勢比同舟。事資共濟。今與東¶ 
川點檢馬步軍十五萬人騎。分路往武信利閬路黔夔等¶ 
州。問逐制置之由。與興屯集之衆。其行師法令。別載條章。¶ 
務期晏寧。必無侵虐。況王氏開國。久霸成都。東則鐵鎖於¶ 
瞿唐。北則泥封於大散。自是子孫失守。將相離心。合在蜀¶ 
之烝人。固未忘於霸主。某因衆多之感舊。奮武旅以開疆。¶ 
佇遣四民。各安其業。然後花林步月。錦水行春。繁華何讓¶ 
<pb:NFKB_QTW_p0129-17a>
於往年。爵祿重新於此日。凡百士庶。宜體端倪。¶ 

** 收閬州示西川牓¶ 
:PROPERTIES:
:TITID: QTWTIT03899
:PERSID: QTWAUT0075
:END:

昨者兩川以朝廷自生疑貳。不體忠良。信讒賊之閒言。致¶ 
諸侯之離德。始則閬州節度使李仁矩。兩來奉使。頻此覘¶ 
窺。謂於果閬之閒。便是控臨之地。妄興謀畫。濫置節旄。及¶ 
奸計之遂心。猶陰邪而未已。數聞奏報。背請兵師。欲結禍¶ 
階。自為戎首。所以東川相公慮其稔惡。須議摧凶。連興豼¶ 
虎之師。共破豺狼之窟。自今月二十九日酉時得東川相¶ 
公來書云。二十五日夜三更三點。親領兩川大軍。四面圍¶ 
<pb:NFKB_QTW_p0129-17b>
裹。攻打閬州城池。至其日平明打破。斫到李仁矩首級。并¶ 
捉到都指揮使姚洪馬軍指揮使王景步軍指揮使費暉¶ 
等訖。餘城下見機來投。指揮使都頭已下。便與賞給安存。¶ 
兼本城軍人百姓並不傷動外。餘拒敵黨類。殺戮無餘。此¶ 
則天賛兵威。人叶勇力。遂至元凶斬首。同惡就擒。我師四¶ 
合以環圍。逆壘一攻而瓦解。捷書雷迅。喜氣山橫。想與士¶ 
民。同多慶快。見便乘勝前進。攻收利州。只期反掌之閒。更¶ 
俟克敵之捷。¶ 

** 收下夔州并黔南牓¶ 
:PROPERTIES:
:TITID: QTWTIT03900
:PERSID: QTWAUT0075
:END:

<pb:NFKB_QTW_p0129-18a>

今月二十一日。據峽路行營討伐招收使狀報。黔南節度¶ 
使去今月二十七日將手下元戎兵士。拋本州下水奔竄。¶ 
尋差衙隊指揮使朱偓。部領左右飛棹。并諸指揮兵士。乘¶ 
戰船十五隻。往黔南安慰。至今月二日午時回。其黔南節¶ 
度使今見在渠溪。團點元隨兵士及旋添水軍。却有五百¶ 
餘人。排比小戰船。候寧江應接兵士到。却欲歸復本州。其¶ 
朱偓當日辰時。部領戰船往渠溪襲逐。至午時與賊軍相¶ 
見交戰。趁下水約百餘里。至酆都壩頭。殺獲賊軍一百餘¶ 
人。斬黔南內外都指揮使郭太尉吳近思。張瓊等三十餘¶ 
<pb:NFKB_QTW_p0129-18b>
人。奪得衣甲器械不少。收獲牌印四副。其黔南節度使則¶ 
攜餘黨乘小船沿流直下忠州者。竊以大舉舟師。遠征峽¶ 
路。旗鼓纔聞其下瀨。雲檣尋指於上游。連降郡城。繼收營¶ 
監。勢且疾於破竹。聲有類於蓬。今則更閱捷書。屢聞勝¶ 
策。況寧江軍以黔南為肘臂之地。以渝合為饋運之衢。我¶ 
已斷之。彼何望矣。節帥[:#AS-8949:⿱廾]城而竄遁。裨將兼隊而追擒。數¶ 
俘馘以既多。收鎧甲而亦衆。指期蕩定。以固封㝢。凡曰軍¶ 
民。攸同快慰。¶ 

** 討平董璋牓¶ 
:PROPERTIES:
:TITID: QTWTIT03901
:PERSID: QTWAUT0075
:END:

<pb:NFKB_QTW_p0129-19a>

蓋聞皇天無親。唯德是輔。明神不昧。稔惡則亡。逆賊東川¶ 
節度使董璋。包藏禍心。負背盟約。暴興士馬。急寇封圻。迎¶ 
鋒而尋沒全軍。單馬而竄歸本府。昭武司徒統領大衆。追¶ 
襲餘妖。則有前陵州刺史王暉。覩其將亡。因圖轉禍。梟斬¶ 
董璋父子。雙獻其元。克保軍城。待余旌斾。念其智勇。足可¶ 
嘉稱。且謀不自於衆人。罪止歸於元惡。既除心腹之患。永¶ 
固邦國之基。某見親往東川。慰諭軍民。¶ 

* 後蜀後主孟昶¶ 
:PROPERTIES:
:PERSID: QTWAUT0076
:END:

昶字保元。初名仁賛。先主第三子。起家西川節度行軍司¶ 
<pb:NFKB_QTW_p0129-19b>
馬。先主稱號。進檢校太保東川節度使同中書門下平章¶ 
事。先主殂。襲位。仍以明德紀元。五年改元廣政。二十八年。¶ 
宋師入成都。後主降。授開府儀同三司檢校太師兼中書¶ 
令秦國公。越七日薨。年四十七。贈尚書令。追封楚王。諡恭¶ 
孝。¶ 

** 勸農桑詔¶ 
:PROPERTIES:
:TITID: QTWTIT03902
:PERSID: QTWAUT0076
:END:

刺守縣令。其務出入阡陌。勞來三農。望杏敦耕。瞻蒲勸穡。¶ 
春鶊始囀。便具籠筐。蟋蟀載吟。即鳴機杼。¶ 

** 與周世宗書¶ 
:PROPERTIES:
:TITID: QTWTIT03903
:PERSID: QTWAUT0076
:END:

<pb:NFKB_QTW_p0129-20a>

七月一日。大蜀皇帝謹致書於大周皇帝閣下。竊念自承¶ 
先訓。恭守舊邦。匪敢荒寧。於茲二紀。頃者晉朝覆滅。何建¶ 
來歸。不因背水之戰爭。遂有仇池之土地。洎審晉君歸北。¶ 
中國且空。暫興敝邑之師。更復成都之境。前時秦成階鳳。¶ 
實為下國之邊陲。其後漢主徑自并汾。來都汴浚。聞征車¶ 
之未息。尋神器之有歸。伏審貴朝先皇帝應天順人。繼統¶ 
即位。奉玉帛而未克。承弓劒之空遺。但傷嘉運之難諧。適¶ 
歎新歡之且隔。以至前載。忽勞睿德。遠舉全師。土疆尋隸¶ 
於大朝。將卒亦拘於貴國。幸蒙皇帝惠其首領。頒以衣裘。¶ 
<pb:NFKB_QTW_p0129-20b>
偏裨盡補其職員。士伍徧加於糧賜。則在彼無殊於在此。¶ 
敝都寧比於雄都。方懷全活之恩。非有放還之望。今則指¶ 
揮使蕭知遠馮從讜等。押領將士子弟。共計八百九十三¶ 
人。已到當國。具審皇帝迥開仁愍。深念支離。厚給衣裝。兼¶ 
加巾屨。給沿程之驛料。散逐分之緍錢。仍以官僚之迥還。¶ 
安知所報。此則皇帝念疆埸則已經幾代。舉干戈則不在¶ 
盛朝。特軫優容。曲全情好。永懷厚義。常貯微衷。載念前在¶ 
鳳州。支敵虎旅。偶於行陣。曾有拘擒。其排陣使胡立已下。¶ 
尋在諸州安排。及令軍幕收管。自來各支廩食。並給衣裝。¶ 

<pb:NFKB_QTW_p0129-21a>
却緣比者不測宸襟。未敢放還鄉國。今既先蒙開釋。已認¶ 
沖融。歸朝雖愧於後時。報德未稽於此日。其胡立已下。今¶ 
各給鞍馬衣裝錢帛等。專差御衣庫使李彥昭部領。送至¶ 
貴境。望垂宣旨收管。矧以昶昔在齠齔。即離并都。亦承皇¶ 
帝鳳起晉陽。龍興汾水。合敘鄉關之分。以陳玉帛之歡。儻¶ 
蒙惠以嘉音。即佇專馳信使。謹因胡立行次。聊陳感謝。詞¶ 
莫披述。伏惟仁明洞鑒垂念不宣。¶ 

** 結河東蠟彈書¶ 
:PROPERTIES:
:TITID: QTWTIT03904
:PERSID: QTWAUT0076
:END:

早歲曾奉尺書。尋達睿聽。丹素備陳於翰墨。歡盟已保於¶ 
<pb:NFKB_QTW_p0129-21b>
金蘭。洎傳弔罰之嘉音。實動輔車之喜色。¶ 

** 上宰臣樞密使狀¶ 
:PROPERTIES:
:TITID: QTWTIT03905
:PERSID: QTWAUT0076
:END:

竊念頃自北京。即隨先子。洎臨西蜀。嗣守餘基。自量小國¶ 
之封疆。常阻大朝之正朔。伏自皇帝位登宸極。禮盛郊禋。¶ 
令預梯航。願同臨照。而以阻遙障險。稍易歲時。今則遠勞¶ 
王師。恭行天討。有征無戰。詎可抗威。棄甲倒戈。尋皆效順。¶ 
具陳降款。上達冕旒。所希者。存濟活於蒼生。報劬勞於老¶ 
母。忠惟奉主。孝則養親。固於生平。無所覬望。許男銜璧。已¶ 
蒙解釋之儀。虞舜垂衣。佇保安全之望。丹誠備寫。雪涕難¶ 
<pb:NFKB_QTW_p0129-22a>
勝。伏惟某官叶賛萬機。懷柔八表。迥敷恩信。並及幽遐。願¶ 
垂前席之言。特加敷奏。冀遂保家之懇。終養晨昏。烏反哺¶ 
以知恩。竊將比喻。雀銜環而報德。以荷生成。倚賴感銘。陳¶ 
詞罔盡。遐瞻德宇。但瀝虔誠。今遣親弟仁贄詣闕上表待¶ 
罪。¶ 

** 戒石文¶ 
:PROPERTIES:
:TITID: QTWTIT03906
:PERSID: QTWAUT0076
:END:

朕念赤子。旰食宵衣。託之令長。撫養惠綏。政存三異。道在¶ 
七絲。驅雞為理。留犢為規。寬猛得所。風俗可移。無令侵削。¶ 
無使瘡痍。下民易虐。上天難欺。賦輿是均。軍國是資。朕之¶ 
<pb:NFKB_QTW_p0129-22b>
爵賞。固不踰時。爾俸爾祿。民膏民脂。為民父母。莫不仁慈。¶ 
勉爾為戒。體朕深思。¶ 

* 南漢第三主劉晟¶ 
:PROPERTIES:
:PERSID: QTWAUT0077
:END:

晟初名宏熙。南漢先主龑第四子。封晉王。光天二年春。弒¶ 
第二主玢自立。改今名。乾和十六年八月殂。在位十六年。¶ 
年三十九。僭諡文武光聖明孝皇帝。廟號中宗。¶ 

** 遺馬希隱書¶ 
:PROPERTIES:
:TITID: QTWTIT03907
:PERSID: QTWAUT0077
:END:

武穆王奄有全楚。富強安靖五十餘年。正由三十五舅三¶ 
十舅兄弟尋戈。自相魚肉。舉先人基業。北面仇讎。今聞唐¶ 
<pb:NFKB_QTW_p0129-23a>
兵已據長沙。竊計桂林。繼為所取。當朝世為與國。重以昏¶ 
姻。覩茲傾危。忍不赴救。已發大軍。水陸俱進。但令相公舅¶ 
永擁節旄。常居方面。¶ 

* 南漢後主劉鋹¶ 
:PROPERTIES:
:PERSID: QTWAUT0078
:END:

鋹初名繼興。第三主晟長子。封衞王。乾和十六年八月襲¶ 
位。改今名。大寶十四年。宋師至。降於軍門。封恩赦侯。太平¶ 
興國五年薨。在位十四年。入宋九年。追封南越王。¶ 

** 興王府千佛寶塔讃¶ 
:PROPERTIES:
:TITID: QTWTIT03908
:PERSID: QTWAUT0078
:END:

大漢皇帝以大寶十年丁卯歲。勅有司用烏金鑄造千佛¶ 
<pb:NFKB_QTW_p0129-23b>
寶塔壹所七層。并相輪蓮花座。高二丈二尺。保龍(闕)有慶¶ 
祈鳳歷無疆。萬方咸(闕)於清平。八表永承於交泰。(闕)善資¶ 
三有。福被四恩。以四月乾德節設齋慶讃。謹記。¶ 

* 楚廢王馬希廣¶ 
:PROPERTIES:
:PERSID: QTWAUT0079
:END:

希廣字德丕。楚文昭王希範母弟。武穆王殷第三十五子。¶ 
文昭薨時。諸弟中名希萼者。最長。宜襲位。長直都指揮使¶ 
劉彥瑫等稱遺命。奉希廣權軍府事。漢天福十二年。以希¶ 
廣為天策上將軍武安軍節度使江南諸道都統兼中書¶ 
令。封楚王。乾祐二年加太尉。三年十一月。希萼入寇。陷長¶ 
<pb:NFKB_QTW_p0129-24a>
沙。遂自立。賜王死。¶ 

** 請發兵擊朗州奏¶ 
:PROPERTIES:
:TITID: QTWTIT03909
:PERSID: QTWAUT0079
:END:

臣當道去九月內。量發兵士往朗州。招安戶民。不料偶失¶ 
威嚴。遂中姦便。須謀補卒。爰議班師。朗州自聞當道抽退¶ 
已來。狂謀益甚。又探得荊南繼差人下淮南與廣州三處¶ 
結搆。荊南欲取澧朗州。廣南攻桂州。淮南欲取湖南。兼即¶ 
日淮南支鄂州管內租稅。衷私令荊南供給朗州。且如山¶ 
結連。可知事勢。其朗州已入附於淮甸。又納款於荊南。興¶ 
破家亡國之心。作[:#AS-9376:●]剖豆分之勢。兼誘草賊。燒却近封。顧¶ 
<pb:NFKB_QTW_p0129-24b>
基扃而危若綴旒。視黎庶而困於塗地。弦衰柱促。言發涕¶ 
流。伏乞聖慈。念以臣四世勤王。三面受敵。欲興師旅。動礙¶ 
寇讎。望特降絲綸。聊差貔虎。亦知朝廷北面託落。分兵處¶ 
多。故不敢大段撓於兵力。只乞差借許蔡鄉軍三五千人。¶ 
馬一千騎。內得王師二千來人。夾帶南渡。只到澧州屯駐。¶ 
以斷淮南與荊南援助之路。不勞血刃。只仗朝廷。則當道¶ 
出兵。不難克復。安危繫慮。翰墨難窮。庶回雷電之光。以收¶ 
盪平之捷。謹差押衙焦文諫馳奏。披瀝以聞。¶ 

* 楚後廢王馬希萼¶ 
:PROPERTIES:
:PERSID: QTWAUT0080
:END:

<pb:NFKB_QTW_p0129-25a>

希萼。武穆王庶子。希廣既襲位。希萼興師爭國。陷長沙。遂¶ 
自稱楚王。南唐保大九年二月。遣使入貢於唐。唐以王為¶ 
天策上將軍武安武平靜江寧遠等軍節度使兼中書令。¶ 
封楚王。九月。馬步都指揮使徐威等囚王於衡山縣。尋立¶ 
為衡山王。十二月入唐。唐主以為江南西道觀察使守中¶ 
書令鎮洪州。仍賜爵楚王。十年十二月復入唐。唐主留之¶ 
數年。薨於金陵。諡孝恭。¶ 

** 上南唐元宗乞師表¶ 
:PROPERTIES:
:TITID: QTWTIT03910
:PERSID: QTWAUT0080
:END:

昔先王早以勛業。基有楚國。不幸即世。顧命之夕。顯令兄¶ 
<pb:NFKB_QTW_p0129-25b>
弟。以天倫紹立。庶奉宗廟。獲享國祚。無何。嗣君不延永命。¶ 
奄棄社稷。訃告至日。臣不勝痛切膚骨。血泣頤睫。即時奔¶ 
走哀庭。冀處苫。用竭臣子之孝。不圖天未殄禍。孽豎搆¶ 
隙。閒離我戚屬。汨亂先序。潛阻兵戈。將謀勦絕。苟不更圖。¶ 
殞在朝夕。故臣敢遠遣行价。殫布腹心。惟君存先王之昔¶ 
好。軫大國之武威。許出兵援。以附不腆。庶俾盜黨。免弄凶¶ 
器。¶ 

