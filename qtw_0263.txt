#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0262-22a> ¶
#+PROPERTY: JUAN 0263
欽定全唐文卷二百六十三¶ 

<pb:NFKB_QTW_p0263-01a>
　李邕(三)¶ 

** 楚州淮陰縣婆羅樹碑¶ 
:PROPERTIES:
:TITID: QTWTIT05996
:PERSID: QTWAUT0415
:END:

觀厥好德存樹。愛人及烏。有情不忘。雖小可作。夫施及者¶
也。則有宗廟加敬。墟墓增悲。覩物可懷。比事斯廣。此觸類¶
者也。矧乃通感靈變。元符聖迹。根柢淨土。碩茂佛時。燭金¶
山之秘影。聯玉毫之殊相。至若泥日法會。茶毗應身。妙有¶
雙樹之閒。光覆僧祗之眾。安可混曜散木。比列清林。議上¶
茅之挺生。喻堅固之神造者也。婆羅樹者。非中夏物土所¶
宜有者已。婆娑十畝。映蔚千人。密幄足以綴飛飇。高蓋足¶
<pb:NFKB_QTW_p0263-01b>
以却流景。惡禽翔而不集。好鳥止而不巢。有以多矣。然深¶
識者雖徘徊仰止。而莫知冥植。愽物者雖沉吟稱引。而莫¶
辨嘉名。華葉自奇。榮枯嘗異。隨所方面。頗徵靈應。東瘁則¶
青郊苦而歲不稔。西茂則白藏泰而秋有成。惟南匪他。自¶
北常爾。或季春肇發。或仲夏萌生。早先豐隨。晚暮儉若。且¶
槁莖後吐。芬條前秀。差池旬日。奄忽齊同。無今昔可殊。非¶
物理所測。古老多怪。時俗每驚。巫者占於鬼謀。議者惑於¶
神樹。證聖載。有三藏義淨。還自西域。逮茲中休。信宿因依。¶ 

<pb:NFKB_QTW_p0263-02a>

齊戒瞻嘆。演夫本處。徵之舊聞。原其始也。榮灼道成之際。¶
究其來也。摧藏薪盡之餘。或森列四方。或合并二體。常青¶
不壞。應現分榮。變白有終。示滅同盡。昔與釋迦蔭首。今為¶
㣥生立緣。夫佛病從人。大慈感故。樹萎因物。深悲理然。化¶
能分身。半枯即是。心有合相。後茂還齊。宜其表正聖神。靈¶
貺品彙。以變見一攝。而稱讚十方者也。淮陰縣者。江海通¶
津。淮楚巨防。彌越走蜀。會閩驛吳。七發枚乘之邱。三傑楚¶
王之窟。勝引飛轡。商旅接艫。每至同雲冒山。終風振壑。宦¶
<pb:NFKB_QTW_p0263-02b>
子惕息。槁工疚懷。魚貫迤其萬艘。霧集岔於層渚。莫不膜¶
拜圍繞。焚香護持。復悔多尤。迴祈景福。於是風水相借。物¶
色同和。挂帆啟行。方舳駿邁。浮山掘起而疏巘。慶雲亂飛¶
而比峯。雖電影施鞭。夸父杖策。罔可喻其神速。曷云狀其¶
豁快者哉。州牧宗子名仲康。廣孝惟家。大忠形國。播清政¶
以主郡。儀古式以在人。知微知彰。有禮有樂。別駕扶風竇¶
公名誡盈。盛門貴仕。懿德令名。利用以厚生。明畧以營道。¶
上交不諂。下交不黷。司馬宗子名景。虛受賢交。幹用柔克。¶
退遂中律。先後自公。且觀麟定之詩。未宏驥子之任。邑宰¶
清和張公名松質。藐自稚節。忽乎博聞。始於能賦而彰。中¶ 
<pb:NFKB_QTW_p0263-03a>
於成器而立。牧人通急。徇物合權。威肅攝於神明。慈惠安¶
其父母。豈伊政理。自有才名。莫不淨慮一乘。追攀八樹。歎¶
徙植而多感。惟化生而永懷。大啟上緣。率心檀施。碩德道¶
暉寺主道元上座道絢都維那曇一等。皆妙覺圓常。什門¶
上首。痛金棺而既往。駭堅林而在茲。鄉望司徒元簡戴元¶
景王元珪張仁藝王懷儼劉元隱沈信詳等。夙悟大師。深¶
入真際。勤行進力。護供莊嚴。楊州東大雲寺法師希元。廣¶
派法流。固柢德本。戒行有以鎮浮俗。利言有以誨蒙求。既¶
憑藉於眾心。亦謀明於獨得。是標靈跡。乃建豐碑。其詞曰。¶
<pb:NFKB_QTW_p0263-03b>
政化之理兮甘棠猶存。寶乘之妙兮婆羅是敦。欽厥道成¶
兮八相克尊。感乎示跡兮一歸可門。與佛合緣兮榮落同¶
時。歘爾化生兮感變誰思。休徵咎徵兮同察不欺。流俗莫¶
識兮[:#AS-92F9:⿰帛⿱丿糸]曠驚疑。上人西還兮覯止增悲。發皇靈應兮堅固¶
在茲。方國傳聞兮想象悽其。迴首正信兮頂禮護持。優曇¶
千年兮曷足議之。¶ 

** 鄭州大雲寺碑¶ 
:PROPERTIES:
:TITID: QTWTIT05997
:PERSID: QTWAUT0415
:END:

恭惟黃屋者。異唐堯之大雅。精舍者。曷釋迦之廣乘。將以¶
示崇高。宏誘進。俾夫壯麗加於四海。瞻仰攝於㣥情。酌言¶ 
<pb:NFKB_QTW_p0263-04a>
永圖。即理一貫矣。大雲寺者。鄭國慈緣之所建也。觀其肇¶
允枚卜。爰適底居。所感彌多。光靈滋茂。固以星晷上憲。人¶
統下稽。執天物之大中。合元宮之妙相。豈止宅豐壤。盤石¶
州。廈屋雲陰。沙門玉立而已。於是象設巨麗法供魁殊。尊¶
容乃神。靈眷所仗。則有寶座蓮動。現身金光。不同於凡。復¶
歸於靜。至使彌留咸華。遠人孔殷。香饌比肩。花葢擊轂。一¶
心不起。則從願應如。二見無物。則隨施逾疾。故能飛名勝。¶
出福履。嘉祥昭升。累朝發宏歷聖。粵我高祖神堯皇帝俟¶
時登庸。從觀興感。再駕尚軔。五轉欲承。鳳難(疑)矞雲。龍睇¶
<pb:NFKB_QTW_p0263-04b>
霄極。馳睿想於幽贊。禱法力於大雄。創建漆象一軀。植淨¶
根也。洎我高宗天皇大帝纘祖匡業。繼明德輝。萬流澄瀛。¶
八風叶律。齊致功於化造。將有事於岱宗。道由是邦。言念¶
茲者。寺中留綉像一幀。實也。丁厥則天皇太后奉遺託孤。¶
與權改物。母儀霸迹。閫政神器。追惟乾蔭。永動皇情。明啟¶
度門。宣遊覺路。乃降綉像一鋪。廣也。借如崇建塔宇。附麗¶
朝闕。憑縣官之力。散王府之財。中使相望。匠人經始。則有¶
之矣。未或介在草澤。僻居里閭。發皇明於日中。落寵錫於¶
天上。有如此之盛者也。日者通莊載堙。繚垣式遏。門途弗¶ 
<pb:NFKB_QTW_p0263-05a>
敞。面勢匪宏。浮雲在天。蝦蟆蝕月。具瞻者渴高明之歎。歸¶
止者憤翳鬱之心。寺主俗姓李氏名婆諦。隴西姑臧人也。¶
發趣如因。彌入禪寂。雖獨得斷相。而同人有為。乃陳詣府¶
庭。移牒省闥。引仍舊之直。矯易恒之枉。申報曠祀。奔走宣¶
勞。終於訟貞成。我道勝。是以頹牆堙塹。焚萊平場。廣途褰¶
開。曾構踴出。嶷若當陽。豁若捷徑。洛師之道。盪胷泠然。決¶
渠滎波之水。所謂形便。得裝嚴具行李。榮觀郡邑景矣。長¶
史河東柳沖府君。道融至和。性與元德。從心絲譜。遊刃翰¶
林。推轂演成。誓言同事。是刊厥懿。豈伐於功。其詞曰。¶ 
¶
<pb:NFKB_QTW_p0263-05b>

鄭之法宇兮在城一隅。大雄應感兮休徵有殊。累聖克念¶
兮象設三鋪。佛身圓對兮神光發圖。乃奉靈勝兮至自彼¶
都。面勢推隔兮頹垣朽株。南望不及兮鬱然坐拘。觀者佇¶
眙兮願履夷途。碩德感發兮執心匪渝。豈用歷紀兮茲事¶
乃敷。刻石傳懿兮表此亨衢。¶ 

** 嶽麓寺碑¶ 
:PROPERTIES:
:TITID: QTWTIT05998
:PERSID: QTWAUT0415
:END:

夫天之道也。東仁而首。西義而成。故清泰所居。指於成事¶
者已。地之德也。川浮而動。岳鎮而安。故耆闍以居。取於安¶
定者已。茲寺大抵。厥旨元同。是以迴向度門。[:#AS-8563:⿰⺯⿸厂⿱田坴]於郭右。仰¶ 
<pb:NFKB_QTW_p0263-06a>
止淨域。列乎巖巔。寶堂岌嶪於太虛。道樹森捎於曾堵。無¶
風而林壑肅穆。不月而相事澄明。化城而真。梵天猶俗。名¶
稱殆絕。地位嘗高者。不其盛歟。麓山寺者。晉太始四年之¶
所立也。有若法崇禪師者。振錫江左。除結澗陰。嘗與炎漢¶
太宗。長沙清廟。棟宇接近。雲霧晦冥。赤豹文貍。棟蘿薜帶。¶
山祇見於法服。寶后依於佛光。至請舊居。特為新寺。禪師¶
洎翼日。宏聚謀。介眾表之。明詔行矣。水臬有制。邱墟盡平。¶
太康二載。有若法導禪師者。莫知何許人也。默受智印。深¶
入證源。不壞外緣。而見心本。無作真性。而注福河。大起前¶
<pb:NFKB_QTW_p0263-06b>
功。重啟靈應。神僧銀色。化身丈餘。指定全摸。摽建方面。法¶
物增備。檀供益崇。廣以淩雲之臺。疏以布金之地。有若法¶
愍禪師者。江夏人也。空慧雙銓。寂用同轡。慈目相視。淨心¶
相續。綜覈萬法。安住一歸。注大道經。究上乘理。永託茲嶺。¶
克終厥生。逮宋元徽中。尚書令湘州刺史王公諱僧虔。右¶
軍之孫也。信尚敬田。作為塔廟。追存實相。加名寶山。矢[:#AS-FBED:●]¶
攵乎弓冶筆精。陶甄意匠。留書藏石。緘妙俟時。候法宇之¶
傾低。斯珍價以興葺。遠慮將久。遺事未彰。梁天監三年。刺¶
史夏侯公諱祥。了義重元。別搆正殿。紹泰二年。刺史王公¶
諱琳。¶ 

<pb:NFKB_QTW_p0263-07a>

律師法賢。或在家出家。或聞見眼見。建涅槃像。開甘露門。¶
長沙內史蕭沆。振起法鼓。宏演梵言。繼揵槌於景鍾。納貝¶
葉於層閣。陳司空吳明徹。隋侍中鎮南晉安王樂陽王。並¶
佛性森然。國楨秀者。壯迴廊以雲搆。蔚聯居以天覆。開元¶
九年。天台大禪師守護法身。澄清悲海。嚴幢標聳。智火融¶
明。襲如來堂。坐法華定。四行樂而不取。三賢登而更遷。有¶
若曇捷法師者。伐林及樹。染法與衣。不墜一滴之油。有霑¶
大根之雨。總管大將軍齊郡公權公諱武。福德莊嚴。喜慧¶
<pb:NFKB_QTW_p0263-07b>
方便。疏寫四部。鎮重百城。有若智謙法師者。願廣於天。心¶
細於氣。誦習山頂。創立花臺。有若摩訶衍禪師者。五力圓¶
常。四無清淨。以因因而入果果。以滅滅而會如如。有若首¶
楞法師者。文史早通。道釋後得。遠涉吳會。幽尋天台。法界¶
圖於剡中。真訣論於湘上。具究竟戒。敷解說筵。一法開無¶
量之門。一音警無邊之眾。方等有以復悔。雙林有以追遠。¶
並建場所。互為住持。惟(闕二字)禪師者。迹其至。憑其高。起乎¶
雲門。絕彼塵網。深以為性有習。道有因。止於心。返於照。習¶
也者坐乎樹。居乎山。因也者固。習而無因則不住。因而無¶
習則不證。是以區和正覺。阿若冥搜。想息而精進甲堅。愛¶ 
<pb:NFKB_QTW_p0263-08a>
除而煩惱殼散。百川到海。同味相鹹。千葉在蓮。比色於淨。¶
起定不離於平等。發慧但及於慈悲。故能聞者順其風。觀¶
者操其道。牧伯萃止。皇華洊臻。啟焚香之上緣。託神佛之¶
嘉願。上座惠杲寺主惠亶都維那興哲等。皆靜慮演成。妙¶
輪轉次。因差別而非法。隨品類而得根。去二見而入流。率¶
一心而辦事。咸以形勝之會。如彼修行之迹。如此而豐碑¶
未勒。盛業不書。安可默而已哉。將何以發揮頌聲。披揚宿¶
志者也。司馬西河竇公名彥澄。碩德高闈。紹賢遠識。器守¶
岳厚。撫操冰清。屬以師長闋官。攝行隨手。以家而形於孝¶
<pb:NFKB_QTW_p0263-08b>
友。以巳而廣於詩書。以重而雅俗自興。以明而至道丕若。¶
且猶歸心淨土。模範佛乘。摧憍慢之外幢。興開示之真語。¶
建謀㣥吏。乃命下寮。顧蛟山之易疲。歎龍宮之難紀。其詞¶
曰。¶ 

天地有象。聖賢建極。宴坐中巖。成道西域。後代襲武。前良¶
作則。安樂是依。靈鷲是式。一想冥契。二歸願塞。(其一)金方置¶
廟。衡麓開場。龍象擁錫。人天護香。思神賜土。靈化度堂。重¶
鎮牧伯。上游侯王。光昭法侶。大啟禪房。(其二)幽谷左豁。崇山¶
右峙。瞰郭萬家。帶江千里。玉水布飛。石林雲起。雷激庭際。¶ 

<pb:NFKB_QTW_p0263-09a>

月窺窗裏。花臺隨足。天樂盈耳。(其三)人與地靈。心將法滅。既¶
往在此。比明齊哲。佛日環照。牛車結轍。連率順風。駟驪欽¶
烈。訪道追勝。形馳目絕。(其四)碑板莫建。軌物未宏。和合是請。¶
佐貳是膺。政敷大郡。信發廣乘。願言有述。以訪無能。惟石¶
可久。與山不崩。(其五)¶ 

** 靈巖寺碑(并序)¶ 

:PROPERTIES:
:TITID: QTWTIT05999
:PERSID: QTWAUT0415
:END:

靈昌郡太守邕。以法有因福(闕二字)得真僧戾止。神人告祥。¶
<pb:NFKB_QTW_p0263-09b>
宜或真空以悟聖。或密(闕一字)以接凡。(闕一字)謂之靈巖允矣。¶
真晉宋之際。有法定禪師者。景城郡人也。嘗行蘭若。若是¶
者歷年。禪師(闕一字)勞一人。逝將辭去。忽有二居士。建立僧¶
坊。宏宣佛法。識者以為山神耳。因夫山者土之至厚。谷者¶
墟之至深。水者因定而清。林貝葉之經衡。廓蓮花之獨人。¶
存法立事。著名揚空。矧乎辟支佛牙。灰骨起塔。海龍王意[:#AS-8DFD:●¶
]金仍舊。昔者州將厚具邑吏孔威廣(闕一字)支保多借器¶
物而送之。仍施絹五十匹。(闕一字)若武(闕一字)阿閣儀鳳堵波¶
光堂大悲之脩舍利之(闕二字)身之造禪祖之崇山(闕二字)增(¶
闕四字)也。雲霞炳煥於丹霄。即而察之。日月照明(闕三字)二(闕¶
二字)客植之不生。汛於草閒。穢於壠上。職由律住持入慧¶
之¶ 
<pb:NFKB_QTW_p0263-10a>
境(闕一字)繁文字(闕一字)筆杪於連章(闕一字)廣門遺刻上座僧¶
元景都維那僧(闕一字)祥(闕一字)主安禪或上首(闕一字)空或出¶
等永言悟入。大啟津梁。咸高梯有(闕一字)勝公自照。仍依俗¶
諦天長其詞曰。¶ 

倬彼上人。巍乎曾嶺。冥立福地神宮。歲時建置。今古齊同。¶
磴道邐迤。霞閣聆矓。(其二)岳寺台之國(闕一字)岱之北阜蒲之¶
要陘是人依法(闕一字)事聯聲哉傳覺以極斯萬(其五)¶ 

** 大唐泗州臨淮縣普光王寺碑¶ 
:PROPERTIES:
:TITID: QTWTIT06000
:PERSID: QTWAUT0415
:END:

噫。代人以塔廟者。即有象也。儀像者。非有相也。邕嘗論之。¶
<pb:NFKB_QTW_p0263-10b>
未始諒矣。其或執之於我。安住為十劫之場。釋之於空。循¶
捨得一如之智。皆所以頌其願。酌其心。必於無作之時。敷¶
宏正法之故。俾或禮或見。能超因因之緣。若我若人。盡登¶
果果之業。則曷為不應。曷道不行。豈空寂之門。獨階證入。¶
事相之地。遂阻圓明者哉。普光王寺者。僧伽和尚之所經¶
始焉。和尚之姓何。何國人。得眼入地。龍朔初。忽乎西來。飄¶
然東化。獨步三界。遍遊十方。烏飛於空。月見於水。泥鍵鐵¶
鎖。降伏貢高。長者錦書。散除文字。深以慾為苦器。道實法¶
鈞。消一無於太常。越諸有於真際。豈徒福河灌頂。慈雲覆¶ 
<pb:NFKB_QTW_p0263-11a>
身。舉手而安喻四因。動足而興復三見。或以沉香作炭。有¶
枉言者。則誘而進之。沙末求珠。不知其量也。則呵而責之。¶
香象之行。雖極水底。神龜之出。亦兼陸道。因如法如。自得¶
定力。有作無作。冀是福田。嘗縱觀臨淮。發念置寺。以慈悲¶
眼目。信義方寸。興廣濟心。儀普照佛。光相纔現。瞻仰巳多。¶
遠近簪裾。往來舟楫。一歸聖像。再謁真僧。作禮祈祥。焚香[:#AS-8462:⿰扌叐¶
]苦。觸塵者庇如來之影。牽毛者荷師子之威。信施駢羅。¶
建置周布。繚垣雲矗。正殿霞開。層樓敞其三門。飛閣通其¶
兩鋪。舍利之塔。七寶齊山。淨土之堂。三光奪景。於製造也。¶
<pb:NFKB_QTW_p0263-11b>
未綴於手。猗德名也。已聞於天。中宗孝和皇帝遠降綸誥。¶
特加禮數。延入別殿。近益重元。德水五瓶。霑濡紫極。甘露¶
一斗。福潤蒼生。乃請寺名。仍依佛號。中宗皇帝以照言犯¶
諱。光字從權。親覩御書。寵題寶額。垂露落於天上。飛翰傳¶
於國中。其來也。廣內慶齊。其至也。連城歡迓。扇憑筆貴。獨¶
屬右軍。寺為額高。更因天子。每名晨大眾。瞻禮嬉遊。上昇¶
門臺。直視川墅。巒阜山[:#AS-FBED:●]¶ 
[:#AS-FBB3:●]嶙而屏合。淮水逶迤而¶
帶長。邑屋助其雄。商旅增其大。茲為勝也。曷以加焉。和尚¶
口雖勿稱。緣乃有以。知變易之道。迴軒少留。眾生可悲。菩¶
薩亦病。示¶ 
<pb:NFKB_QTW_p0263-12a>
滅同盡。唯識永在。嗚呼。以景龍四年三月二日。端坐棄代¶
於京薦福寺。跡也。孝和皇帝申弟子之禮。悼大師之情。敬¶
漆色身。謹將法供。仍造福度門人七僧。賜絹三百匹。勅有¶
司造靈輿。給傳遞。百官四部。哀送國門。以五日還至本處。¶
當是時也。佛像流汗。風雨變容。鳥悲於林。獸號於野。矧伊¶
慈子。降及路人乎。過去僧惠嚴等。主僧道堅弟子木義等。¶
並持床有義。失劍無追。施法立齋。知時明物。罔墜舊業。克¶
嗣前修。攀係儀形。建崇塔院。植婆羅樹。表蓮花臺。宛然坐¶
而不言。歘爾感而皆應。懺則殃滅。求則福生。雖日月已綿。¶
<pb:NFKB_QTW_p0263-12b>
而靈變如在。歸依有眾。檀施孔多。鯨鍾萬斤。震覺六種。講¶
筵七架。開導四生。清淨之身。更疏俗室。[:#AS-8BD4:●]盤之飯。別構食¶
堂。可謂能事畢矣。喜願并矣。宜八部之宅。以致諸天。迴首¶
自然。樹懸密語。印文地現。五風轉柔澗之音。千燈焰光明¶
之色。構之者罪花彫落。信之者燋種萌生。雷嚮發其六牙。¶
珠彩澄其二水。州牧杜公惟孝。其直如箭。其潔如水。地壓¶
淮上。城遷泗中。民勦於勞。物集其利。長史宗公。司馬盧公。¶
或清節自公。文雅形國。或禮容虛已。堅操動時。臨淮宰薛¶
欽行等。或主諾條流。庭無置對。或子人簡德。邑有歡康。並¶ 
<pb:NFKB_QTW_p0263-13a>
堅位大車。正信超士。興二道之教。發一師之因。相與累贊¶
經身。長懸覺道。樹不朽之德。宏未來之功。是刻豐碑。以光¶
盛美。其詞曰。¶ 

惟普照之大身兮。杖菩薩之右臂。粵靈瑞之可聞兮。固昭¶
成之難值。期一會之來思。鳩萬輩之善施。宏住持之信受。¶
廣事相之該備。豁川陸之雲龍。雄城邑之頳雉。辟天師於¶
九重。補人王於十利。嘉寺牓之立名。寵聖札之題字。追已¶
滅之化身。了見在之文義。貯儀形於空塔。存詞謁於金地。¶
咎無懺而不除。福何求而不致。副真僧之貞寶。接㣥公之¶
<pb:NFKB_QTW_p0263-13b>
雅器。播永日於山河。刻巨石於淮泗。¶ 

** 嵩岳寺碑¶ 
:PROPERTIES:
:TITID: QTWTIT06001
:PERSID: QTWAUT0415
:END:

凡人以塔廟者。敬田也。執於有為。禪寂者。慧門也。得於無¶
物。今之作者。居然異乎。至若智常不生。妙用不動。心滅法¶
滅。性空色空。喻是化城。竟非住處。所以平等之觀。一洗於¶
有無。自在之心。大通於權實。導師假其方便。法雨任其根¶
莖。流水盡納於海壖。聚沙俱成於佛道。大矣廣矣。不可得¶
而談也。嵩岳寺者。後魏孝明帝之離宮也。正光元年。牓閑¶
居寺。廣大佛剎。殫極國財。濟濟僧徒。彌七百眾。落落堂宇。¶ 

<pb:NFKB_QTW_p0263-14a>

踰一干間。藩戚近臣。逝將依止。碩德圓戒。作為宗師。及後¶
周不祥。正法無緒。宣皇悔禍。道叶中興。明詔兩京。光復二¶
所。議以此寺為觀。古塔為土[:#AS-FBED:●]。八部扶持。一時靈變。物將¶
未可。事故獲全。隋開皇五年。隸僧三百人。仁壽一載。改題¶
嵩岳寺。又度僧一百五十人。逮豺狼恣睢。龍象凋落。天宮¶
墜構。劫火潛燒。唯寺主明藏等八人。莫敢為尸。不暇匡補。¶
且王充西拒。蟻聚洛師。文武東遷。鳳翔巖邑。夙承羽檄。先¶
應義旗。輓粟供軍。悉心事主。及傅奕進計。以元嵩為師。凡¶
<pb:NFKB_QTW_p0263-14b>
曰僧坊。盡為除削。獨茲寶地。尤見襃崇。實典殊科。明勅洊¶
及。不依廢省。有錄勳庸。特賜田碾四所。代有都維那惠果¶
等。勤宣法要。大壯經行。追思前人。髣髴舊貫。十五層塔者。¶
後魏之所立也。發地四鋪而聳。陵空八相而圓。方丈十二。¶
戶牖數百。加之六代禪祖。同示法牙。重寶妙莊。就成偉麗。¶
豈徒帝力。固以化開。其東七佛殿者。亦曩時之鳳陽殿也。¶
其西定光佛堂者。瑞像之戾止。昔有石像。故現應身。浮於¶
河。達於洛。離京轂也。萬輩延請。天柱不迴。惟此寺也。一僧¶
香花。日輪俄轉。其南古塔者。隋仁壽二年。置舍利於㣥岳。¶
以撫天下。茲為極焉。其始也。亭亭孤興。規制一絕。今茲也。¶
巖¶ 
<pb:NFKB_QTW_p0263-15a>
巖對出。形影雙美。後有無量壽殿者。諸師禮懺誦念之場¶
也。則天太后護送鎮國金銅像置焉。今知福利所資。演成¶
其廣。珠幡寶帳。當陽之鋪有三。金絡花鬘。備物之儀不一。¶
皆光滿秋月。色陵渥丹。窮海縣之國工。得天人之神妙。逍¶
遙樓者。魏主之所構也。引流插竹。上激登樓。菱鏡漾於玉¶
池。金虬飛於布水。食堂前古鐵鐘者。重千斤。函二十石。正¶
光年中寺僧之所造也。昔兵戎孔殷。寇攘偕作。私邑竊而¶
為寶。公府論而作仇。後有都維那惠登。發夕通夢。遲明獨¶
往。以一己之力。抗分眾之徒。轉戰而行。踰晷而至。雖神靈¶
<pb:NFKB_QTW_p0263-15b>
役鬼。風雨移山。莫之捷也。西方禪院者。魏八極殿之餘趾¶
也。時有遠禪師。坐必居山。行不出俗。四國是仰。百福攸歸。¶
明準帝庸。光啟象設。南有輔山者。古之靈臺也。中宗孝和¶
皇帝詔於其頂。追為大通秀禪師造十三級浮圖。及有提¶
靈廟。極地之峻。因山之雄。華夷聞傳。時序瞻仰。每至獻春¶
仲月。諱日齋辰。鴈陣長空。雲臨層嶺。委鬱貞柏。掩映天榆。¶
迢進寶階。騰乘星閣。作禮者便登師子。圍遶者更攝蜂王。¶
其所由焉。所以然矣。若不以達摩菩薩傳法於可。可付於¶
璨。璨受於信。信恣於忍。忍遺於秀。秀鍾於今和上寂。皆宴¶ 
<pb:NFKB_QTW_p0263-16a>
坐林間。福潤㝢內。其枕倚也。陰陽所啟。居四岳之宗。其津¶
梁也。密意所傳。稱十方之首。莫不佛前受記。法中出家。湛¶
然觀心。了然見性。學無學。自有證明。因非因。本來清淨。開¶
頓漸者。欲依其根。設戒律者。將攝乎亂。然後微妙之義。深¶
入一如。廣大之功。遍滿三界。則知和雅所訓。皆荷法乘。慈¶
悲所加。盡為佛子。是以無言之教。響之若山。不舍之檀。列¶
之如市。則有和上姪寺主堅意者。憑信之力。統僧之綱。崇¶
現前之因。鳩最後之施。相與上座崇泰都維那曇慶等。至¶
矣廣矣。經之營之。身田厎平。福河流注。今昔紛擾。雜事夥¶
<pb:NFKB_QTW_p0263-16b>
多。是以功累四朝。法崇七代。感化可以函靈應。緣起所以¶
廣元河。故得尊容赫曦。光聯日月。廈屋宏敞。勢蹙山川。迴¶
向有足度四生。鎮重有足安萬國。豈伊一邱一壑之異。一¶
水一石之奇。禪林玲瓏。曾深隱見。祥河皎潔。丹雘澄明而¶
已哉。咸以為表於代者。業以成形。藏於密者。法亦無相。非¶
文曷以陳大畧。非石曷以示將來。乃命道奐禪師。千里求¶
蒙。一言書事。專精每極。臨紙屢空。媿迷津之未悟。期法主¶
之可通。其詞曰。¶ 

西域傳。耆闍山。世尊成道於其間。南部洲。嵩岳寺。達摩傳¶ 
<pb:NFKB_QTW_p0263-17a>
法於茲地。天之柱。帝之宮。赫奕奕兮飛九空。禪之門。覺之¶
徑。密微微兮通眾聖。鎮四國。定有力。開十方。慧有光。立豐¶
碑之隱隱。表大福之穰穰。¶ 

** 大相國寺碑¶ 
:PROPERTIES:
:TITID: QTWTIT06002
:PERSID: QTWAUT0415
:END:

夫聖不徒作。作必有因。化不徒開。開必有攝。故大事所會。¶
一法所傳。若天若人。或賢或達。雖萬牙出地。而三獸渡河。¶
使不聞者聞。未悟者悟。豈虛也哉。此寺伽藍。古廢建國。有¶
濮州之像。自安業而來。及逝將復歸。堅守常住。人至萬且¶
千。飛聲若雷。用壯敵國。坐如清泰。安如須彌。有若部人郭¶
<pb:NFKB_QTW_p0263-17b>
賓者。生心起謗。雙目失明。有若部人陳振者。興言誑徒。喉¶
腫及舌。皆追悔自昔。痊平在今。或沒身為奴。或鑄鐘依佛。¶
延和初載。奉詔改為大相國寺。復置額焉。先天中。內府降¶
財。御書題額。睿宗通夢。靈應肇發。臨遣碩得僧真諦。載馳¶
載驅。乃慰乃止。昭宣渥命。寵錫神幡。吏人候迎。法侶圍繞。¶
豁廛里羅郊原者。不可勝計。夫以金仙聖容之表。先主感¶
之。伐邸嘉名之舊。先主標之。筆精池水之妙。先主躬之。故¶
能鍾乾坤。激日月。景光遐燭。德㝢宏覆。曷云比也。我開元¶
神武皇帝受天元禧。祚國傳寶。睦九族。叶萬邦。功濟而業¶ 
<pb:NFKB_QTW_p0263-18a>
成。道光而孝理。惠康父子。義結華戎。寰瀛之濱。大輿之上。¶
禺禺而戴。欣欣而懷。逮識路於茲。寓目於茲者。莫不瞻大¶
明。欽聖札。仰天性而泣遺澤。荷慈民而歎堅林。形力者罔¶
告勞。檀施者罔辭費。莊嚴不獨於示相。功德何止於無為。¶
碁布黃金。圖擬碧絡。雲廓八景。雨散四花。國土威神。塔廟¶
崇麗。此其極也。雖五香紫府。大息芳馨。千燈赤城。永懷照¶
灼。人間天上。物外異鄉。固可得而言也。上座知隱寺主元¶
深都維那上智儼。皆妙覺圓常。對境亡境。彌入後地。因如¶
得如。合之不離。混以相濟。咸以為他方所至。廣法界惟三。¶
<pb:NFKB_QTW_p0263-18b>
虛空所至。宏度門惟一。況乎實相感通之應。聖跡飛動之¶
神。安可默頌聲闕題紀者巳。乃作頌曰。¶ 

佛法住持。正教宏益。真容見寺。先帝書額。藩邸鴻名。建國¶
前跡。我皇孝理。我人光澤。日月明明。家邦赫赫。觀妙追遠。¶
懷恩惟昔。八部莊嚴。四天感激。以式永代。是紀豐石。¶ 

¶
