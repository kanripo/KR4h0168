#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:KR4h0168_NKFB_0074-25b> ¶¶
#+PROPERTY: JUAN 0075
欽定全唐文卷七十五¶ 

<pb:KR4h0168_NKFB_0075-01a>
　文宗(七)¶ 

** 太和八年疾愈德音¶ 
:PROPERTIES:
:TITID: QTWTIT02538
:PERSID: QTWAUT0014
:END:

門下。朕祗若天命。纉承睿圖。正統紀以清庶方。序彞倫以¶ 
貞百度。慄慄寅畏。於茲九年。雖儉己飭躬。推誠育物。懼有¶ 
未至。不遑宴寧。屬節氣交時。疾恙嬰體。列聖垂佑。涉旬復¶ 
初。既上慶於兩宮。宜覃恩於兆姓。庶與寰宇。同茲福祥。自¶ 
太和八年二月九日昧爽巳前。天下應犯死罪降從流。流¶ 
徒等巳下罪遞減一等。惟官典犯贓。及諸色所由破用官¶ 
<pb:KR4h0168_NKFB_0075-01b>
物。故殺人十惡等罪。不在此限。左降官流人。緣近有去年¶ 
八月九日勅。宜即與處分。為政之要。必在去煩。厚下之恩。¶ 
莫先巳責。應度支戶部鹽鐵積欠錢物。或囚繫多年。資產¶ 
巳盡。或本身淪沒。展轉難徵。簿書之中。虛有名數。囹圄之¶ 
下。常積滯冤。言念於斯。所當矜恤。其度支戶部鹽鐵應有¶ 
懸欠。各委本司具其可徵可放數。條流聞奏。不得容有姦¶ 
濫。在京諸司諸使食利錢。其元舉人巳納利計數五倍巳¶ 
上者。本利並放。其有人戶逃死。攤徵保人。其保人納利計¶ 
兩倍巳上者。其本利亦並放免。其納利未滿此數者。待納¶ 
<pb:KR4h0168_NKFB_0075-02a>
利數足。徵本停利。其諸色私債。止於一倍。不得利上生利。¶ 
仍委本縣各為詳理處分。京邑之中。本無榷酤。屬貞元用¶ 
兵巳後。費用積廣。始定店戶等第。令其納榷。況萬方所聚。¶ 
私釀至多。禁令既不可施。榷利自無所入。徒立課額。殊非¶ 
惠人。其長安萬年兩縣見徵納榷錢一萬五千一十貫八¶ 
百文。若先欠者。並宜放免。其榷酒錢。起今日巳後。亦宜並¶ 
停。比者滄寇干紀。稽誅數年。諸道興師。屢獻戎捷。時方討¶ 
叛。難議釋縲。免死戍邊。巳為恩貸。今滄州一道。久被朝章。¶ 
念其懷土之心。必有向隅之歎。俾之遂性。用洽優恩。其諸¶ 
<pb:KR4h0168_NKFB_0075-02b>
道所送滄州將健配流。及邊鎮營田役使者。共一千三百¶ 
五十九人。並委諸道節度觀察使據現在人放歸本管。如¶ 
有巳效軍職。及自有生業不願去者。亦任便住。董昌齡自¶ 
至邕州。累平溪洞。兵威所向。首惡皆擒。然每念蒼生。無非¶ 
赤子。況在荒徼。尤當撫循。其溪洞如有未歸附者。向後非¶ 
因侵擾。更不用進討。仍加存撫。使各懷安。其所獲黃洞百¶ 
姓。並分配側近州縣。令自營生。不得沒為奴婢。將充賞給。¶ 
如元是奴婢者。即任充賞。南海蕃舶。本以慕化而來。固在¶ 
接以恩仁。使其感悅。如聞比年長吏。多務徵求。嗟怨之聲。¶ 

<pb:KR4h0168_NKFB_0075-03a>
達於殊俗。況朕方寶勤儉。豈愛遐琛。深慮遠人未安。率稅¶ 
猶重。思有矜恤。以示綏懷。其嶺南福建及揚州蕃客。宜委¶ 
節度觀察使常加存問。除舶腳收市進奉外。任其來往通¶ 
流。自為交易。不得重加率稅。天下諸州府。如有冤滯未伸。¶ 
宜委御史臺及出使郎官察訪聞奏。於戲。朕百靈所祐。獲¶ 
遂痊和。虔奉神休。敢忘昭報。其五岳四瀆天下名山大川。¶ 
各委所在長吏致祭。仍加豐潔。以副精誠。朕以寡德。上奉¶ 
丕構。宗社流慶。元穹叶靈。微恙愆和。旋就康復。渥澤思及¶ 
於人瘼。儆戒先自於朕躬。俾我華夷。共歡富壽。中外臣庶。¶ 
<pb:KR4h0168_NKFB_0075-03b>
宜體予懷。主者施行。¶ 

** 曲赦京畿德音¶ 
:PROPERTIES:
:TITID: QTWTIT02539
:PERSID: QTWAUT0014
:END:

王者愛人如身。推己及物。恤其寒燠之苦。適其舒慘之宜。¶ 
俾協太和。用臻至理。朕恭默思道。憂勤在懷。時屬嚴沴。念¶ 
深徽纆。當霜雪之。滯囹圄之中。饋餉為勞。逮捕斯擾。沍¶ 
寒所迫。愁歎必多。惻然疚心。思有矜降。宜布在寬之令。使¶ 
無留獄之嗟。應京百司及畿內諸縣見禁囚徒。應犯死罪。¶ 
特降從流。流巳下者。遞減一等。如欠官錢。情非巨蠹。責保¶ 
填納。不要禁繫。惟故殺人者。及官典犯贓。不在此限。仍委¶ 
<pb:KR4h0168_NKFB_0075-04a>
京兆府及諸司官長。制下日當速䟽決聞奏。朕司牧黎元。¶ 
存誠寰宇。況封甸殷廣。京師浩穰。憫觸法以罹辜。式加恩¶ 
而宥罪。庶亡無告。寧失不經。宣示中外。令知朕意。¶ 

** 賑卹諸道百姓德音¶ 
:PROPERTIES:
:TITID: QTWTIT02540
:PERSID: QTWAUT0014
:END:

朕以寡德。託於兆人之上。雖兢兢業業。思理不怠。而政道¶ 
多闕。和氣用傷。仍歲水旱。黎人艱食。為之父母。斯心鬱陶。¶ 
如聞魏博六州。阻饑尤甚。野無青草。道殣相望。及山南東¶ 
道陳許鄆曹濮淮南浙西等道。皆困於饑疫。慮乏糧餉。其¶ 
魏博宜賜粟五萬石。山南東道陳許鄆曹濮等三道。各賜¶ 
<pb:KR4h0168_NKFB_0075-04b>
糙米三萬石充賑給。委度支逐便支遣。仍各令本道據饑¶ 
乏之處賑給。淮南浙西兩道。委長吏以常平義倉粟賑賜。¶ 
應諸道有饑疫處。除出軍糧積蓄之外。其屬度支戶部斛¶ 
斗。並令減價出糶。以濟貧人。其有牧宰非才。貪殘為害。及¶ 
承前積弊。須有條流。或冤獄留滯。速宜䟽決者。並委觀察¶ 
使糾察詳訪。具狀聞奏。用弭天眚。以副朕焦勞之慮焉。¶ 

** 討鄭注優賞軍士德音¶ 
:PROPERTIES:
:TITID: QTWTIT02541
:PERSID: QTWAUT0014
:END:

門下。王者之御天下也。推至誠以格物。委大信以任人。故¶ 
能邦家用寧。上下交感。所以詔爵祿而不恡。待臣下而無¶ 
<pb:KR4h0168_NKFB_0075-05a>
疑。豈謂變起股肱。患生毗倚。寤寐興歎。難弭於懷。且負德¶ 
背恩。干紀悖戾。古今未有能濟者。蓋人神之所不容。逆賊¶ 
鄭注。氣本兇狂。志懷奸逆。害時蠹政。卜射張皇。行詐而徑¶ 
術多端。黷貨而谿壑難滿。情惟點白。口可鑠金。罔冒包藏。¶ 
為惡滋甚。朕九重之內。不得備聞。擢於妄庸。驟列華貫。入¶ 
司喉舌。出總爪牙。惟務廢忘。不思報國。棄生成之恩義。亂¶ 
君臣之紀綱。稔慝興祆。前古未有。罪同梟獍。法在必誅。況¶ 
詔旨既追。巳離城堞。險謀且敗。中路遽迴。又迤邐使人。迎¶ 
接逆賊李訓。稽之國法。豈逭常刑。其鄭注在身所有官爵。¶ 
<pb:KR4h0168_NKFB_0075-05b>
並宜削奪。將士如有能奮揚義勇。執戮渠魁者。先是六品¶ 
巳下官者。便授三品正員官。其先是五品巳上官者。節級¶ 
超獎。仍賜莊田各一區。錢二萬貫。如有能率所管兵馬。以¶ 
州郡來降者。超三資與官。便正授岳牧。仍賜錢帛。諸道將¶ 
士。雖各守疆土。非為進攻。如被侵掩因事立效者。亦準前¶ 
例節級處分。賊如能知義悔過。束身歸朝。並與洗雪。仍加¶ 
寵獎。幽明可鑑。朕不食言。但有款誠自通。即委諸道與奏。¶ 
若不能悛改。自取誅夷。罪止一身。其餘脅汙。一切不問。其¶ 
有迫於凶威。曾著失節。顧存家族。事出權時。待其平寧。並¶ 
<pb:KR4h0168_NKFB_0075-06a>
從寬宥。將士如有潛謀立功效順。被其屠戮。並優加追贈。¶ 
并賜錢帛。仍與一子官。應州縣百姓。陷在暴虐。莫保性命。¶ 
誠可哀矜。諸軍環境。不得妄加殺戮。并焚毀廬舍。掠奪資¶ 
產。及有拘執。以為俘囚。如有歸投者。委諸道據丁壯老弱。¶ 
量加優卹。仍給與空閒田地。使就生業。事平之後。願歸本¶ 
貫者亦聽。鳳翔一軍。素著忠義。每臨霜雪之際。實見松筠¶ 
之心。凜然義風。在朕志。其大將及軍士。並宜坦懷自處。¶ 
勿以為憂。兵革既平。寵待如故。鄭注初到鎮日。聞有優賞。¶ 
軍將常事。不足為疑。州縣百姓。亦當優給復。勉於自效。以¶ 
<pb:KR4h0168_NKFB_0075-06b>
保令圖。於戲。佳兵者。聖祖之所戒。文德者。前哲之所崇。肆¶ 
予寡昧。敢忘丕教。然以齊四方者號令。立人紀者君臣。斯¶ 
言苟違。大倫安設。今則絕其奔軼。示以申嚴。懷柔誠貴於¶ 
止戈。執惡何慚於用武。布告中外。咸知朕意。¶ 

** 誅王涯鄭注加恩中外德音¶ 
:PROPERTIES:
:TITID: QTWTIT02542
:PERSID: QTWAUT0014
:END:

朕以翼翼之心。孜孜求理。十年之內。庶政未凝。極其焦勞。¶ 
志在博採。聿觀奇士。冀獲長才。取其節焉。不顧發迹。故李¶ 
訓鄭注。咸得進言。望其沃心。每許造膝。邪人奸色。順非而¶ 
澤。信行聽言。深心厚貌。包藏不怍。偽辨無疑。梟獍為心。禍¶ 
<pb:KR4h0168_NKFB_0075-07a>
亂忽作。意欲翦除中外。悉去大臣。志願非常。自謀安泰。賴¶ 
上天垂祐。宗社降靈。同惡雖多。姦謀竟敗。忠臣輸力。保護¶ 
朕躬。是日弭寧。巳嘗布告。尚聞閭里。未悉予心。猶有浮言。¶ 
謬相誑惑。朕君臣之際。疑閒不行。致此妖妄。慚非哲惠。前¶ 
月二十一日。王涯賈餗舒元輿李訓鄭注李孝本韓約羅¶ 
立言王璠郭行餘魏逢等親率金吾兵仗。又郭行餘王璠¶ 
領所部將健。持兵上殿。叶謀不軌。傾覆社稷。謀害中外。凡¶ 
此凶徒。悉巳梟戮。絕其遺類。以謝忠良。內外庶臣。卿士百¶ 
辟。體予前志。宜即自安。無惑浮言。尚相恐怖。式布維新之¶ 
<pb:KR4h0168_NKFB_0075-07b>
慶。宜申在宥之恩。京百司見禁囚徒。死流罪遞減一等。未¶ 
結正者。推問畢日。準此處分。諸色所繇官吏。陷於脅從。雖¶ 
有名籍。涉於詿誤者。一切不用更問。仍付左右神策兩金¶ 
吾京兆府御史臺。並準恩赦處分。休便追捕。其有潛藏迴¶ 
避。限令出三日。各歸本司。逆人親族。巳處置外。其餘周親¶ 
巳上。一切不問。所在更不用繫留聞報。其先有定名捕捉¶ 
者。所在尋追。獲日奏聞。不得漏網。昨者有擅入逆人之家。¶ 
盜掠財物。擁無故之利。生怙亂之心。尚有縱酒聚徒。妖言¶ 
惑衆。志於掠盜。恐嚇居人。假託軍司。輒持兵器。及以前月¶ 
<pb:KR4h0168_NKFB_0075-08a>
二十一日事妄相告訐者。委御史臺京兆府嚴加伺察。擒¶ 
捉奏聞。所在集衆決殺。不在恩赦之限。於戲。齊晉之難。桓¶ 
文是興。注訓之妖。朕志先定。識邪正之路。辨消長之端。覩¶ 
衆臣宣力於急難。見禁旅摧凶於頃刻。當危急之際。識臣¶ 
節之勤。藏於予心。何日可忘。宣示中外。宜體朕懷。¶ 

** 上皇太后冊文¶ 
:PROPERTIES:
:TITID: QTWTIT02543
:PERSID: QTWAUT0014
:END:

嗣皇帝臣昂言。古先哲王之有天下也。必以孝敬奉於上。¶ 
慈惠浹於下。極誠意以厚人倫。思由近以及遠。故自家而¶ 
刑國。以臣奉嚴慈之訓。承教撫之仁。而長樂尚鬱其鴻名。¶ 
<pb:KR4h0168_NKFB_0075-08b>
內朝未崇於正位。則率土臣子。懃懃懇懇。延頸企踵。曷以¶ 
塞其心乎。是用特舉彞章。式遵舊典。稽首再拜。謹上穆宗¶ 
睿聖文惠孝皇帝妃尊號曰皇太后。伏惟與天合德。義申¶ 
錫慶。允釐陰教。祗修內則。廣六宮之教。參十亂之功。頤神¶ 
保和。宏覆萬有。¶ 

** 冊魯王永文¶ 
:PROPERTIES:
:TITID: QTWTIT02544
:PERSID: QTWAUT0014
:END:

維太和四年歲次庚戌二月景午朔十二日丁巳。皇帝若¶ 
曰。咨爾元子。其敬聽朕命。我國家累葉重光。詒休昌運。奄¶ 
有區宇。垂二百年。良以親親無私。建立子弟。克固磐石。作¶ 
<pb:KR4h0168_NKFB_0075-09a>
藩王家。洎予踐位。敢忘丕訓。是用酌於舊典。謀及台臣。撰¶ 
茲吉日。錫以青社。惟爾道扶正性。天假令儀。巳彰岐嶷之¶ 
名。載嘉信厚之器。持大公之道。且不愧於知子。舉守藩之¶ 
命。亦將教於事君。爰擇樂郊。俾王曲阜。環以沂水。遂荒海¶ 
邦。今用命使兵部尚書平章事牛僧孺副使左散騎常侍¶ 
吳士矩持節冊命為魯王。於戲。爾宜守正閑邪。去奢昭儉。¶ 
害於德者不作。逆於耳者必聽。無昵宵人。無違端士。纂東¶ 
平之樂善。師河閒之好古。日慎一日。行之為難。敬爾有國。¶ 
無墜我休命。¶ 
<pb:KR4h0168_NKFB_0075-09b>

** 冊九姓迴鶻愛登里羅汨沒密施合句祿毗伽彰¶ 
信可汗文¶ 
:PROPERTIES:
:TITID: QTWTIT02545
:PERSID: QTWAUT0014
:END:

維太和七年歲次癸丑某月日。皇帝若曰。王者運神功以¶ 
清九有。敷至德以柔四夷。雖萬國建邦。皆有君長。而一時¶ 
縟禮。特厚親隣。用昭絕漠之榮。式示徽章之貴。克膺盛典。¶ 
允屬雄材。咨爾九姓迴鶻愛登里羅汨沒密施合句祿毗¶ 
伽彰信可汗。代濟公忠。時推英毅。剛明有守。信實不渝。總¶ 
北方勁悍之師。慕中華清淨之化。克昭前訓。實懷遠圖。慶¶ 
叶承家。願申永好。彼無侵軼。此務綏安。兩國咸歡。六姻彌¶ 
<pb:KR4h0168_NKFB_0075-10a>
重。事大之義。而合志春秋。相嚮之誠。而皎如日月。使臣旁¶ 
午。贄幣交馳。詞意綢繆。禮貌恭恪。是嘉誠款。宜錫寵光。必¶ 
能虔受新恩。纂乃舊服。今遣使寧遠將軍右金吾衞將軍¶ 
兼御史大夫上柱國賜紫金魚袋唐宏實副使中大夫將¶ 
作少監兼御史中丞賜紫金魚袋嗣澤王容等持節備禮。¶ 
冊為九姓迴鶻愛登里羅汨沒密施合句祿毗伽彰信可¶ 
汗。於戲。海內四極。惟唐舊封。天下一家。與我同軌。舉茲典¶ 
冊。布於神明。爾其慎固封疆。祗守名器。罔墜先烈。載揚令¶ 
猷。欽承禮文。以作來範。¶ 
<pb:KR4h0168_NKFB_0075-10b>

** 冊魯王為皇太子文¶ 
:PROPERTIES:
:TITID: QTWTIT02546
:PERSID: QTWAUT0014
:END:

維太和七年歲次癸丑八月甲申朔七日庚寅。皇帝若曰。¶ 
王者欽若天道。君臨萬方。必崇上嗣。以固邦本。所以尊守¶ 
器而重承祧也。我祖宗受天明命。光宅區夏。元光被於生¶ 
靈。利澤霈於遐荒。逮予寡昧。繼纉鴻緒。虔畏寅懼。不克負¶ 
荷。思崇大典。用建元良。俾膺主鬯之重。式叶奉先之慶。咨¶ 
爾元子魯王永。惟哲淑聰明。溫文粹和。夙表岐嶷。生知孝¶ 
敬。洎苴茅分社。磐石啟藩。蘊東平樂善之心。慕河閒大雅¶ 
之操。天縱宏量。日新令猷。人神協志。蓍龜獻兆。是用命爾¶ 
<pb:KR4h0168_NKFB_0075-11a>
為皇太子。往惟欽哉。修己有度。敬事無違。居必思義。動必¶ 
率禮。講道勵學。親師尚賢。則可以正曜於前星。配德於重¶ 
海。以承列祖。以奉粢盛。恢宏懿圖。無忝丕命。可不慎歟。¶ 

** 冊裴度司空文¶ 
:PROPERTIES:
:TITID: QTWTIT02547
:PERSID: QTWAUT0014
:END:

維年月日甲子。皇帝若曰。三台羅列。以承斗極。皇王取象。¶ 
以建三公。將以調陰陽。乂萬國。論道興化。與天地參。故職¶ 
官物采。不足以昭彰物數。於是有明庭冊拜。清廟謁見之¶ 
禮。以尊異之。咨爾金紫光祿大夫守中書侍郎同中書門¶ 
下平章事兼淮南節度副大使知節度事晉國公裴度。有¶ 
<pb:KR4h0168_NKFB_0075-11b>
文理。有武功。有直聲。有忠節。宏深如大浸。峭拔如喬岳。愛¶ 
人如慈母。宰物如權衡。師儒術於素王。授兵符於黃石。百¶ 
行九德。謺於其躬。先王以上聖之資。啟中興之運。咸有一¶ 
德。時惟汝諧。召雲命呂。翕受交感。翌助神算。厎綏四方。大¶ 
斾東搖。淮夷蕩定。長策獨運。全齊以平。解紛消慝。無小無¶ 
大。去權樹善。或顯或晦。非可以造次詳。非可以一二計。肆¶ 
予小子。昔當守器。休功令問。充溢聽聞。逮此纉承。委重藩¶ 
鎮。達經國之大體。有事君之小心。知無不為。功多不伐。可¶ 
謂社稷之元老。經濟之宏材者也。予嘉乃勳。懿乃德。庸建¶ 
<pb:KR4h0168_NKFB_0075-12a>
爾于上公。爾惟省厥初。念厥終。任天下之安危。為夷夏之¶ 
表式。俾先帝之鴻業休德。不墜於地。俾予一人。實受其福。¶ 
於戲敬哉。¶ 

** 太和改元赦文¶ 
:PROPERTIES:
:TITID: QTWTIT02548
:PERSID: QTWAUT0014
:END:

朕聞古先哲王之為理也。修己以安百姓。恤刑而矜庶獄。¶ 
端立政以謹始。宏厚澤以體仁。推其心以及於物。誠其中¶ 
而化於外。和氣斯洽。休徵以臻。故兵革不試而四海寧。疵¶ 
癘不作而三靈泰。我有唐祖武宗文。光宅天下。列聖承統。¶ 
遂康區中。漸濡丕冒。掩軼前載。宏茲道以騰英聲。煥其文¶ 
<pb:KR4h0168_NKFB_0075-12b>
以耀終古。惟此鴻業。屬予沖人。荷無疆之丕構。託於兆人¶ 
之上。晝惕宵儆。惄焉如疚。仰惟宗社儲休。神祇協力。克靖¶ 
內難。恢復王綱。思布和以立極。爰正風於更始。因體元紀¶ 
號之典。舉肆眚覃恩之命。昭我恤隱。與人維新。可大赦天¶ 
下。改寶歷三年為太和元年。正月十三日昧爽巳前。大辟¶ 
罪巳下。罪無輕重。巳發覺未發覺。巳結正未結正。見繫囚¶ 
徒常赦所不免者。咸赦除之。惟十惡五逆及故殺人。官典¶ 
犯入己贓。不在於免限。左降官量移近處。巳經量移者更¶ 
與量移。其合復資者。五品巳上中書門下速與處分。六品¶ 
<pb:KR4h0168_NKFB_0075-13a>
巳下任從常例選。丁憂去任在憂未赴貶所者。服闋日亦¶ 
與量移。如有親故在上都。任經本司陳狀。不必更待州府¶ 
申請。流貶之中。縱勅不許量移者。及言終身勿齒者。亦與¶ 
依例處分。亡官失爵。各與收敘。痕累禁錮。並從洗滌。其緣¶ 
去年十二月八日坐累流隷者。不在此限。應緣山陵制度¶ 
及喪儀禮物。宜委中書門下及諸司長官。博詢故實。務遵¶ 
禮度。必誠必信。副朕哀懷。所緣山陵造作及橋道置頓所¶ 
資。並以內庫錢物充。用如不足。以度支戶部錢充。京兆府¶ 
今年夏稅青苗。量放一半。太皇太后第二等巳上親。大行¶ 
<pb:KR4h0168_NKFB_0075-13b>
皇帝皇太后第一等親。委中書門下量才敘用。九廟子孫¶ 
陪位者各加兩階。仍據始封。每王後與一人出身。委宗正¶ 
卿檢尋圖譜。取一房最沈翳者充數。具名聞奏。內外文武¶ 
官及諸色人。任上封事。極言得失。無有隱諱。天下諸色人¶ 
中。有賢良方正能直言極諫者。及經學優深可為師法。詳¶ 
閑吏理達於教化。軍謀宏遠堪任將帥者。常參官及方牧¶ 
郡守各舉所知。無人舉者。亦聽自舉。并限來年正月到上¶ 
都。今年正月十四日上皇太后尊號及朕受冊進寶撰即¶ 
位冊文承旨宣制等官。各與一子正員七品官。江王府官¶ 
<pb:KR4h0168_NKFB_0075-14a>
去年十二月巳前在任者並與改進。其去年十二月九日¶ 
立功將士。普恩之外。三品巳上更賜爵一級。四品巳下更¶ 
加一階。其赴難軍使兵馬使都虞將士等仍各與改轉。¶ 
名銜聞奏。¶ 

** 南郊赦文¶ 
:PROPERTIES:
:TITID: QTWTIT02549
:PERSID: QTWAUT0014
:END:

門下。王者祗見宗廟。情極於孝思。肅事郊丘。義崇於嚴配。¶ 
諸侯駿奔以助祭。百靈肹蠁而降祥。感達神明。斯為茂範。¶ 
朕以沖昧。獲嗣丕圖。奉累聖之耿光。承上天之眷命。以簡¶ 
易宏宣政本。以勤儉調順化源。宵旰勵心。思臻至道。兢業¶ 
<pb:KR4h0168_NKFB_0075-14b>
寅畏。於今四年。屬興伐叛之師。未暇燔柴之禮。賴祖宗保¶ 
佑。上帝監臨。氛慝澄清。弓戈櫜戢。今因南至。有事圓丘。薦¶ 
誠敬於二儀。申感慕於九廟。羣祀來享。至誠必通。既陳信¶ 
以告虔。宜覃恩而廣澤。可大赦天下。自太和三年十一月¶ 
十八日昧爽巳前。大辟罪巳下。罪無輕重。巳發覺未發覺。¶ 
巳結正未結正。見繫囚徒常赦所不原者。咸赦除之。惟犯¶ 
惡逆巳上及故殺人。官典犯正入己贓。不在免限。左降官¶ 
量移近處。巳經量移者更與量移。如復資者。五品巳上中¶ 
書門下速與處分。六品巳下即任依常調選。丁憂去任。服¶ 
<pb:KR4h0168_NKFB_0075-15a>
闋日亦與量移。如有親故在上都。任於所司陳狀。便與處¶ 
分。不必更待本州府申請。別勅因責授降資正員官。未經¶ 
改轉者。量與進改。亡官失爵。放歸不齒者。量加收敘。縱元¶ 
勅云終身不齒者。亦量與收敘。流人未到所在及巳到者¶ 
並放還。惟降死從流者。並與移近地。如巳收敘者。量才錄¶ 
用。并僧尼道士移隷者。亦與改還。得罪人巳亡歿。家口未¶ 
許歸者。一切放歸。如有情願留者亦任。諸色得罪人中。如¶ 
先勅云縱逢恩赦不在免限者。并別勅安置者。亦並委中¶ 
書門下量事狀輕重。節級處分。左降官及流人先有官者。¶ 
<pb:KR4h0168_NKFB_0075-15b>
如巳亡歿。各還本官。流貶人及諸色得罪人。所在身亡。任¶ 
其親故收以歸葬。仍仰州縣量給棺櫬。優當發遣。諸色人¶ 
中有痕累禁錮及逃匿者。一切並與洗滌。常參官及諸州¶ 
刺史。有先因停替。及以病解免。并終制未授官者。委中書¶ 
門下量才進擬。勿令稽遲。選才命士。所貴任賢。黷貨鬻官。¶ 
深為貶法。縱思寬宥。亦慮惠姦。其有偽官出身人近巳從¶ 
流者。與移近處。未處分者。減等處分。未發覺者。賣官買官¶ 
人。並仰赦書到後一月內。於所在納官告陳首。得免其罪。¶ 
如不陳首者。巳後事覺。不在免罪限。封畿之內。供億常殷。¶ 

<pb:KR4h0168_NKFB_0075-16a>
既渥恩施。宜加霑給。其京兆府明年夏青苗錢。宜放一半。¶ 
財貨之司。姦屈皆有。切資政理。以遏倖門。應度支鹽鐵戶¶ 
部三司所管諸色官吏所由人戶等。欠負太和元年巳前¶ 
諸色錢物斛斗等。各委本州盡理勘實。如是貿易招狀。入¶ 
己隱欺。即準條處分。如緣收貯年深。盤覆欠折。水火漂爇。¶ 
事實有憑。如此之類。除檢責家產及攤徵元保外。如實無¶ 
可納。空挂簿書。連年囚禁者。宜各具色目聞奏。河南諸鎮。¶ 
仍歲兵荒。百姓困窮。宜有蠲免。其鄆曹濮淄青兗海及滄¶ 
德管內齊州明年夏稅錢。每貫放二百文。其稅子每畝十¶ 
<pb:KR4h0168_NKFB_0075-16b>
分放二分。諸道方鎮。自兵興以來。或緣進奉助軍。或緣本¶ 
道徵發。務求濟辦。多是權宜。今寇賊既平。中外無事。宜申¶ 
典法。以救傷殘。天下除二稅外。不得輒有科配。其擅加雜¶ 
榷率。一切宜停。仍令御史臺及出使郎官御史。并所在巡¶ 
院。嚴加訪察。自滄景用兵。所在逐急。須借諸州常平義倉¶ 
斛斗。權充軍糧。宜令度支勘計。速遣收糴。填數聞奏。邊防¶ 
至重。悉宜有素。器械倉廩。尤須精實。比歲有司。屢以營屯¶ 
奏報。約計諸鎮儲蓄。合支數年。尚恐生主吏欺罔。未加約束。¶ 
宜委度支與本道節度及營田使子細勘會。自營田巳來。¶ 

<pb:KR4h0168_NKFB_0075-17a>
所貯糧見在倉者多少。支得幾年軍糧。具實聞奏。又緣邊¶ 
諸鎮。兵額虛實。器械色目。亦仰聞奏。如涉虛謬。本判官必¶ 
加懲責。有欠闕當議添置。務令摭實。無挂空文。纂組文采。¶ 
貴貨勞人。奇技淫巧。蕩心喪志。將欲導其儉樸。必在抑其¶ 
華飾。率化天下。先自朕躬。應緣乘輿服御宮禁供須。一事¶ 
巳上。當從儉約。自今巳後。四方並不得輒以新樣難得非¶ 
常之物為獻。其機杼織作。有纖麗尤甚。若花絲布繚綾之¶ 
類。及幅尺廣狹不中常度者。並宜禁斷。仍仰天下州府。勅¶ 
到後一月日內。所有此色機杼。一切焚棄訖聞奏。并委觀¶ 
<pb:KR4h0168_NKFB_0075-17b>
察判官嚴加檢察。犯者以故違勅論。縣令政切親人。糾曹¶ 
職當舉轄。命於選部。非不擇才。比者令常參官得各舉縣¶ 
令。所舉不當。雖有明文。法既因循。遂開僥濫。自今後。宜令¶ 
諸州剌史及本道觀察使。各舉管內堪任縣令錄事參軍¶ 
者。仍須資考相近。并據闕申奏。所舉官如才職不稱。刺史¶ 
書下考。如至贓犯(闕)剌史停見任。觀察使據事輕重。臨時¶ 
處分。如政事修舉。課第殊尤。亦當明賞。以勸能者。立法之¶ 
意。使人不移。苟私用之有名。在公費而何害。天下州府兩¶ 
稅占留錢。每年支用。各有定額。其迴殘羨餘。準前後赦文。¶ 

<pb:KR4h0168_NKFB_0075-18a>
許充諸色公用。長慶四年二月三日制亦具言。緣無分明¶ 
條件。可使執守。刺史每被舉按。即以坐贓論。須為立程。俾¶ 
無甚弊。其州府應合公用羨餘物。并因循舊例。與格令不¶ 
同者。並令尚書省御史臺明立條件。散下州府。使知所守。¶ 
永可遵行。緇黃之衆。蠶食生人。規避王徭。凋耗物力。應諸¶ 
州府度僧尼道士。及創造寺觀。累有禁令。尚或因循。自今¶ 
巳後。非別勅處分。妄有奏請者。委憲司彈奏。量加罰責。其¶ 
百姓中。有苟避徭役。冒為僧道。所在長吏。量為科禁。古者¶ 
理戎。皆舉成法。將卒有制。閱有時。所以籍無虛名。軍無¶ 
<pb:KR4h0168_NKFB_0075-18b>
宂食。至於符守。各奉詔條。諸道先發轄屬支郡將士。如聞¶ 
衣糧解補。猶繫使司。詳其事理。頗非便。宜委本使差官¶ 
檢元轄名額及賜糧等第文案。與剌史勘會。除續準詔勅¶ 
抽停外。據所合給錢米。並以當州合送使錢米。依虛實糙¶ 
熟。分數折計。割入留州錢米數。勘會訖。州使各具分數聞¶ 
奏。應緣解補支給。并委本州。其使司更不緣得收管。諸道¶ 
諸州所置將吏。如非原額。周事之外。更隨閒劇。務從省。¶ 
方鎮刺史在京。除官所須。收補隨從人數。有司即為節限。¶ 
他時替罷。仍令隨使停解。其方鎮交代之時。及知留後官。¶ 

<pb:KR4h0168_NKFB_0075-19a>
不得輒有補置。如違。委巡院官具事目申臺司錄奏。其違¶ 
犯官。重加科貶。所補人并本職停解。剌史職在分憂。得以¶ 
專達。事有違法。觀察使寧不糾繩。如聞遠地多未遵守。州¶ 
司常務。巨細取裁。至使官吏移攝。將士解補。占留支用。刑¶ 
獄斷結。動須稟奉。不得自專。雖有政能。無所施設。選置長¶ 
吏。將何責成。宜委御史臺及出使郎官御史嚴加察訪。觀¶ 
察奏聽進止。本判官不能匡正。及刺史不守朝章。並量加¶ 
貶降。若所管州郡。控接蕃夷。軍戎之閒。事資節制。須得使¶ 
司共為條理。即不在此限。邦畿之內。物役殷繁。事苟不均。¶ 
<pb:KR4h0168_NKFB_0075-19b>
人何以濟。如聞近年以來。京城坊市及畿甸百姓等。多屬¶ 
諸軍諸使諸司。占補之時。都無旨勅。差科之際。頓異編氓。¶ 
或一丁有名。則一戶合免。往年制勅。無復遵行。宜委本軍¶ 
本使及京兆府切加提舉。準元和二年八月京兆府所奏¶ 
勅及長慶元年制度節文處分。自先朝以來。累有赦令。防¶ 
姦除弊。條目甚詳。至如閉糴禁錢。橫徵暴賦。兩稅物估之¶ 
虛實。四方進獻之豐省。再三處分。非不丁寧。出令不行。名¶ 
實自爽。從元和二年巳後所有勅令。宜委中書門下及內¶ 
外百司按事施行。勿踵前弊。仍令御史臺嚴加糾察。諸色¶ 
<pb:KR4h0168_NKFB_0075-20a>
出身。三衞最濫。假冒官蔭。妄用優勞。補既過多。亦失實。¶ 
既參選敘。命此理人。積歲倖門。誠宜杜塞。其三衞三二年¶ 
且不得補。待先補人數盡無。如更要補。委有司條䟽。嚴¶ 
為限制。每所補注。挾名替闕。如便可停廢。亦詣實奏聞。禮¶ 
著從人。詩稱下嫁。義當選尚。俾各有行。其六宅十宅諸王¶ 
女縣主。宜令每年於選人中。擇其情願者配尚。授官之日。¶ 
量加優賞。罷秩之後。仍減兩選。其初婚者。更有賜與。使備¶ 
行禮。如非士類。不在選限。其該載未盡處。委中書門下別¶ 
條䟽聞奏。量能授用。允屬於羣材。舉善推賢。是先乎公族。¶ 
<pb:KR4h0168_NKFB_0075-20b>
經學可以宏教本。高尚可以觀時風。宗子中有才行著明。¶ 
文學優異者。委宗正寺具名聞薦。比類加獎。諸色人中。有¶ 
精究經術。洞該今古。求志不期聞達。委所在長吏具以名¶ 
聞。國家與吐蕃。甥舅之好。彼此無虞。自今巳後。邊上不得¶ 
受納投降人。并擒獲生口。締構興運。翼賛昌期。勳鏤鼎彞。¶ 
名光冊。載懷夙烈。何日忘之。武德巳來配享功臣及將¶ 
相。名跡尤著。節義顯聞。而子孫陵替。官閥廢墜。未經甄錄¶ 
者。委中書門下搜訪允嗣。特加優異。故尚父汾陽王贈太¶ 
師晟贈太尉秀實子孫中未經甄獎者。每家與一人正員¶ 
<pb:KR4h0168_NKFB_0075-21a>
官。磐石之親。義資敦敘。穠華之慶。道備肅雍。文武庶僚。中¶ 
外執事。或敬恭厥位。或祗奉嚴禋。爰考舊章。用申慶澤。亞¶ 
獻循王遹終獻恭王通等各賜物一百匹。夾侍正衣進珪捧珪¶ 
各賜物五十匹。亞獻終獻正衣各賜物四十匹。大長¶ 
公主長公主嗣王郡主縣主各賜物有差。內外文武見任¶ 
及致仕官。三品巳上賜爵一級。四品巳下加一階。合入三¶ 
品五品欠考未合敘者。待考足日聽敘。素王設教。崇儒配¶ 
於斯文。虞賓在庭。想遺風於先烈。微言不墜。令德攸彰。文¶ 
宣王之後及二王三恪各與一子官。其祠廟委所在量加¶ 
<pb:KR4h0168_NKFB_0075-21b>
修飾。禮重睦親。化先合族。慈訓克承於椒掖。寵光宜首於¶ 
觀津。太皇太后皇太后二等巳上親。皇后三等巳上親。委¶ 
中書門下各擇有才行者量與改官。無官者各與出身。皇¶ 
五等巳上親。三品巳上賜爵一級。五品巳上加一階。六品¶ 
巳下及前資常選散官。選日優與處分。未有出身陪位¶ 
者。每家放一人出身。應陪位皇五等巳上親。及太皇太后¶ 
皇太后三等巳上親。三品巳上賜爵一級。四品巳上加一¶ 
階。諸親四等五等并諸色陪位官。五品巳上加一階。六品¶ 
巳下及白身人並賜勳兩轉。其前資及有出身者各減一¶ 
<pb:KR4h0168_NKFB_0075-22a>
選。推恩之令。所以申孝愛。襃贈之典。所以極哀華。爰加寵¶ 
章。用舉徽數。常參官及諸道州府長官父母見存有官封¶ 
者。並量與五品致仕官及階并邑號。如巳有者。量與進改。¶ 
如官巳至五品巳上者。即與五品階。父母亡歿未經追贈¶ 
者。量與贈官及邑號。輔弼之臣。鈞衡是屬。既當大慶。爰錫¶ 
殊恩。中書門下及節度使帶平章事者。宜特加一階。如本¶ 
階巳至正三品巳上者。與一子正員八品官。祖父母先亡¶ 
歿。各與追贈。巳追贈者。更與改贈。節度使與一子正員九¶ 
品官。東都留守度支鹽鐵使觀察處置都團練都防禦經¶ 
<pb:KR4h0168_NKFB_0075-22b>
略招討使。及神策金吾六軍將軍上軍統軍威遠鎮國軍¶ 
等使皇城留守。各與一子出身。父母先亡歿未經追贈者。¶ 
各與追贈。禮儀使大禮使京兆尹。各與一子正員九品官。¶ 
大祀有嚴。殷薦尤重。凡在厥職。宜特加恩。應郊廟升殿行¶ 
事官。普恩之外。宜更加一階。如合入三品者。量減三考。入¶ 
五品者。量減兩考。仍待考足日聽敘。其合選人與減一選。¶ 
禮奉郊禋。任親殿省。忠勞既竭。甄錄宜優。內行事官。三品¶ 
巳上更賜爵一級。四品巳下更加一階。內侍省及內坊官。¶ 
四品巳上各賜勳五轉。五品巳下各賜勳三轉。應從駕至¶ 
<pb:KR4h0168_NKFB_0075-23a>
郊廟者。普恩之外。三品巳上賜爵一級。四品巳下各加一¶ 
階。白身賜勳兩轉。陳列威容。肅清警衞。載加寵錫。用示恩¶ 
私。神策六軍威遠營左右金吾及皇城將士。應緣大禮儀¶ 
仗宿衞御樓立仗等。普恩之外。三品巳上賜爵一級。四品¶ 
巳下加一階。仍依舊例。賜物有差。其神策將士應在京畿¶ 
諸縣者。亦各有賜物。應緣大禮職掌行事官。并修撰儀注¶ 
及留守副留守倉庫卿等。普恩之外。三品巳上賜爵一級。¶ 
四品巳下各加一階。要荒地遠。職貢方來。既覩郊禮之盛¶ 
儀。須覃慶賜之殊澤。鴻臚禮賓院應在城內蕃客等。各有¶ 
<pb:KR4h0168_NKFB_0075-23b>
賜物。諸道知上都進奏院在城各賜勳三轉。應緣大禮四¶ 
方進奏䟽及賀官各賜勳三轉。藝術所資。優假宜及。況因¶ 
大賚。當給新恩。翰林待詔供奉并諸色直見任及前資并¶ 
員外試官。三品巳上賜爵一級。四品巳下各加一階。無官¶ 
者賜勳兩轉。爰執豆籩。克恭薦饗。或賛引叶於義矩。或祗¶ 
飾奉其事功。心畢幹勤。理當襃獎。郊廟行事齋郎減二年¶ 
勞。室長掌座禮生賛者。減一年勞。無勞可減者便放出身。¶ 
崇元館行事學生及齋郎禮生。番考巳滿。所司緣大禮部卻¶ 
追入行事。各減一選。國子監學生陪位者賜勳一轉。中書¶ 
<pb:KR4h0168_NKFB_0075-24a>
門下儀制官各加一階。應緣祗供作官直司長上諸州行¶ 
綱考典兩縣耆壽諸色番役當上在城并量留十月番者¶ 
各賜勳兩轉。飛龍閑[:#AS-8D74:⿸广既]宮苑典引掌扇內園總監栽接少¶ 
府將作內作中尚武德軍器內外弓箭庫等諸司諸使下¶ 
白身人及無品直司定額長上雜匠巧兒黃衣長上監門¶ 
直長雜仗三衞七色引駕細引執扇角手弩手彍騎武士¶ 
天文觀生歷生漏生典鼓典鐘工人樂人主衣主膳主酪¶ 
典食胡食手宰手掌閑幕士御士醫工獸醫門僕藥僮御¶ 
書手楷書手典書流外行署等各賜勳兩轉。夫務仁壽莫¶ 
<pb:KR4h0168_NKFB_0075-24b>
若敬耆老。厚風俗莫若勸名節。天下百姓婦人年九十巳¶ 
上。各賜米五石。絹兩匹。綿一屯。羊酒有差。版授下州刺史¶ 
郡君。八十巳上。各賜米三石。絹兩匹。版授上佐縣君。孝子¶ 
順孫。義夫節婦。旌表門閭。終身勿事。先巳旌表者量加優¶ 
卹。並委令長賚米帛就家宣賜訖。具名申本道。一時聞奏。¶ 
極天而峻。既多鎮定之功。赴海不窮。且有朝宗之義。五岳¶ 
四瀆。宜令本州刺史備禮致祭。大報之德。咸秩當行。常祀¶ 
雖定於歲時。徧祭因宜乎柴燎。載慕前王之令德。復想古¶ 
人之義風。名山大川。自古聖帝明王忠臣烈士。各令所在¶ 
<pb:KR4h0168_NKFB_0075-25a>
以禮致祭。亡命山澤。挾藏軍器。百日不首。復罪如初。赦書¶ 
有所不該者。所司具作條例聞奏。敢以赦前事相告言者。¶ 
以其罪罪之。赦書日行五百里。布告天下。咸使聞知。主者¶ 
施行。¶ 

** 開成改元赦文¶ 
:PROPERTIES:
:TITID: QTWTIT02550
:PERSID: QTWAUT0014
:END:

朕以寡昧。祗奉昌圖。兢業為心。不敢自怠。庶乎播祖宗之¶ 
光烈。致區宇之康平。推誠不疑。惟才是用。豈謂凶姦背德。¶ 
宗社將危。中外叶謀。咸加顯戮。知人則哲。實在帝而猶難。¶ 
罪已興懷。誠為君之不易。緬慚古理。良用惕然。是用因元¶ 
<pb:KR4h0168_NKFB_0075-25b>
正御正殿。先明首罪。仍布鴻恩。王守澄累朝獎任。久掌禁¶ 
軍。忠力雖多。愆誤難掩。交通雜類。延進奸邪。專弄威權。蠹¶ 
害時政。鄭注李訓。因緣引見。忝竊恩榮。二三舊臣。誣陷非¶ 
罪。成予寡昧。抑有其由。遂使姦惡搆連。竊起前殿。王涯賈¶ 
餗舒元輿李訓。宰輔股肱。叶謀不軌。王璠郭行餘。節將在¶ 
京。率兵上殿。羅立言李孝本。紀綱臺府。深入領徒。韓約誘¶ 
金吾衞兵。立成嚮背。魏逢驛騎來往。鄭注自出成師。將相¶ 
通謀。情狀咸具。上天降祐。氛祲巳清。討其本因。巳正刑辟。¶ 
王守澄既巳云亡。難議深責。自特進巳下官爵及實封。並¶ 
<pb:KR4h0168_NKFB_0075-26a>
宜削奪。禍巳終於既往。恩宜覃於有截。可大赦天下。宜改¶ 
太和十年為開成元年。自正月一日昧爽巳前。大辟罪巳¶ 
下。罪無輕重。常赦所不原。咸赦除之。其左降官量移。復資¶ 
及才用有足稱者。中書門下處分。貶流人中。元勅不許量¶ 
移。及終身勿齒者。並與量移。其去年應緣朋黨連累。並十¶ 
一月二十一日坐罪流貶者。不在此限。其身亡伏法者。委¶ 
所在州府量給棺殮。任所親收葬制服。其戶部度支鹽鐵。¶ 
應有諸色欠負太和五年巳前者並放免。諸道賀正端午¶ 
降誕賀冬進奉。起今權停三年。其錢充紐放百姓兩稅。所¶ 
<pb:KR4h0168_NKFB_0075-26b>
在除藥物口味茶果外。不得輒有進獻。百司及諸道應宣¶ 
索制造。一物巳上者。並停三年。京畿百姓。兩稅巳下。凡一¶ 
歲之內徵取者。并百官職田。並全放一年。其京兆府一年¶ 
所支用錢物斛斗草等。並勒鹽鐵使以開成元年直進綾¶ 
絹充還。同州河中絳州。去年旱歉。賦斂不登。宜放開成元¶ 
年夏青苗錢。同州賜雜穀六萬石。河中絳州共賜十萬石。¶ 
委度支戶部以見貯粟麥充賜。三省九列御史臺選黜陟¶ 
使十人。視問風俗。進賢退不肖。興行新制。務令通流。天下¶ 
戎鎮文武帶憲官者。解補進退。並須奏聞。其邊州令制譯¶ 
<pb:KR4h0168_NKFB_0075-27a>
語學官。常令教習。以達異意。內外文武官及諸色人。任上¶ 
封事。極言得失。有裨時政者。必加升擢。待以不次。其有藏¶ 
器時。隱身岩穴。奇節獨行。可激風俗者。委常參官及所¶ 
在長吏各以名聞。文武之道。合而兼濟。勳臣子弟。有能修¶ 
詞務學。應進士明經及通諸科者。委有司先加獎引。河朔¶ 
節將以州縣歸國者。有張茂昭田宏正程權。各與一子官。¶ 
子弟堪任使者。委中書門下量加引用。應內外文武官進¶ 
階加爵有差。¶ 

** 華嚴四祖清涼國師像賛¶ 
:PROPERTIES:
:TITID: QTWTIT02551
:PERSID: QTWAUT0014
:END:
<pb:KR4h0168_NKFB_0075-27b>

朕觀法界。曠閴無垠。應緣成事。允用虛根。清涼國師。體象¶ 
啟門。奄有法界。我祖聿尊。教融海嶽。恩廓乾坤。首相二䟽。¶ 
拔擢幽昏。閒氣斯來。拱承佛日。四海光凝。九州慶溢。敞今¶ 
仙門。奪古賢席。大手名曹。橫經請益。仍師巨休。保余遐歷。¶ 
爰抒穎毫。式揚茂實。真空罔盡。機就而駕。白月虛秋。清風¶ 
適夏。妙有不遷。緣息而化。邈爾羽儀。煥乎精舍。¶ 

