#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:KR4h0168_NKFB_0099-16b> 
#+PROPERTY: JUAN 0100
欽定全唐文卷一百¶ 

<pb:KR4h0168_NKFB_0100-01a>

* 滕王湛然¶ 
:PROPERTIES:
:PERSID: QTWAUT0039
:END:

湛然。滕王涉子。嗣爵。官殿中監。貞元五年為太子賓客。充¶ 
回紇使。¶ 

** 太子少傅竇希瑊神道碑¶ 
:PROPERTIES:
:TITID: QTWTIT03025
:PERSID: QTWAUT0039
:END:

若夫懸象著明。保傅繫三台之位。厚德載物。公侯分五嶽¶ 
之尊。環曜魄而布陰陽。佐林蒸而平水土。斯所以寅亮天¶ 
地。寧濟寰區。自匪器稟英靈。藝兼文武。發揮成務之本。模¶ 
楷具寮之德。則何以弼諧邦教。調護元良。粵惟纂懿前修。¶ 
<pb:KR4h0168_NKFB_0100-01b>
追蹤上哲。總淳粹以秀出。偶會昌而挺生。賢戚載彰。寵光¶ 
崇賁者。其在我司空豳國公乎。公諱希瑊。字美玉。扶風平¶ 
陵人也。昭成皇太后之介弟。開元神武皇帝之元舅。即隋¶ 
工部侍郎左右武大將軍納言司空上柱國陳國公抗¶ 
之曾孫。皇朝駙馬都尉工部禮部二尚書右領軍大將軍¶ 
殿中監光祿大夫上柱國莘國公誕之孫。太常卿潤州刺¶ 
史贈太尉荊州大都督上柱國豳國公孝湛之元子也。而¶ 
自祥生石紐。祚啟金刀。盛業與塗山比崇。長發將觀津方¶ 
永。文昭武穆。帝載矢之於典謨。累將重侯。后族布在於方¶ 
<pb:KR4h0168_NKFB_0100-02a>
冊。故得國華人傑。躡振古以騰芳。服冕乘軒。迄昌辰而益¶ 
茂。莫不歌鐘繼響。喧喧連北里之音。邸館相望。藹藹並東¶ 
都之盛。歷代之所推挹。豈可一二談哉。公鼎伷標華。公門¶ 
孕秀。仰庇軒星之曜。傍吞閒氣之英。天生仁智之姿。日用¶ 
溫恭之性。弱齡志尚。卓爾多奇。阮瑀之朗朗無雙。黃憲之¶ 
汪汪不測。豈可同年而語也。年十有五。補修文館學生。鼓¶ 
篋上庠。橫經太學。中年考校。僉我大成。屬穹昊降災。高皇¶ 
厭代。白雲方馭。攀鳳駕而無追。素幘為郎。翊龍輴而暫往。¶ 
既調授潞州參軍。尋遷常州司兵參軍事。上黨關山。毘陵¶ 
<pb:KR4h0168_NKFB_0100-02b>
郡邑。既承君子之命。又參從事之班。夫惟濫觴。蓋茲而始。¶ 
秩滿。入拜安國相王府功曹參軍。久之。遷為屬。時睿宗之¶ 
藩潛。龍德在田。猿岩尚啟。累接曳裾之侶。屢陪飛蓋之遊。¶ 
樂善載歡。承恩莫二。唐景雲元年。睿宗登極。加朝散大夫。¶ 
除殿中尚食奉御。黃金兼錫。朱紱增榮。調九沸於宸羞。薦¶ 
八珍於帝膳。景龍元年。又遷為太府少卿兼知尚食事。司¶ 
帑藏之珍賮。奉雲天之宴樂。幾承恩獎。增峻寵章。二年。加¶ 
銀青光祿大夫殿中監。乘輿服物。御府斯殷。纂慎日宣。爪¶ 
牙尤寄。曾未踰朔。又拜左右千牛衞將軍。而帝謂公曰。朕¶ 
<pb:KR4h0168_NKFB_0100-03a>
昔在藩。嘗居此職。而其宿衞親近。今故授卿。其承寵私。有¶ 
若是也。衞鈎陳於北極。應上將於南蕃。榮冠等夷。地兼勳¶ 
戚。雖古之位踰九卿。班同三府者。亦無以方焉。先天元年。¶ 
遷金紫光祿大夫右散騎常侍兼檢校光祿卿。無何。又正¶ 
除光祿。侍中同掌。即珥貂蟬。郎中改名。攸司殿掖。豈有高¶ 
堂擅青龍之䟽。張湛推白馬之名。兼而有之。不其榮矣。開¶ 
元二年。遷太子少傅。襲爵豳國公。加賜食實封二百戶。以¶ 
六行之姿。翼千鈞之務。琢磨光乎玉裕。輔導整於銅樓。有¶ 
華廙之清。富匡衡之法義。庶常儀刑八座。通籍二宮。福¶ 
<pb:KR4h0168_NKFB_0100-03b>
履有綏。降年惟永。而過隙之影。背閶闔以言旋。但閱川之¶ 
波。辭少海而無返。開元五年歲在丁巳冬十月丁巳朔二¶ 
十日丙子。暴薨於東都章善里之私第。春秋五十有四。嗚¶ 
呼哀哉。慟感宸旒。有切渭陽之念。哀纏士庶。逾深鄭國之¶ 
悲。粵翌日。聖上舉哀於洛城南門。輟朝三日。贈司空荊州¶ 
大都督。賻物八百段。米粟八百石。及東園祕器。凶事葬事¶ 
官給。務令優厚。仍令將作大匠韋湊充使監護。河南少尹¶ 
秦守一為副。鴻臚少卿李禺持節齎璽書弔祭。儀仗送至¶ 
墓所。并為立碑。發引之日。令工部尚書劉知柔祖祭。有司¶ 
<pb:KR4h0168_NKFB_0100-04a>
考行。諡曰某。禮也。渥命優洽。事越彞典。惟公降靈純嘏。稟¶ 
秀中原。風範自高。衣冠甚偉。雖地稱金穴。外家之寵克崇。¶ 
位翊瑤山。儲輔之尊斯在。而謙以約己。德以潤身。九列重¶ 
其章明。百寮仰其忠儉。夫所謂貴而不驕。志明而晦者。無¶ 
迺於公乎。名命雖臨。濛暉莫駐。佳城鬱鬱。遽開京兆之阡。¶ 
詔葬紛紛。即赴畢原之路。旌旐飛翻而笳鼓噎。思容御動¶ 
而行路悲。嗣子朝散大夫行太子典設郎鍊次子太子內¶ 
直郎鋼等。銜恤哀毀。退而不及。粵以開元六年夏四月九¶ 
日癸酉。歸葬於京兆咸陽縣洪瀆川之北原。八水分流。五¶ 
<pb:KR4h0168_NKFB_0100-04b>
陵交對。星辰照爛於東井。煙景密邇於西岳。龜言筮告。此¶ 
地攸安。萬古千春。德音何託。惟披文與相質。恪奉絲綸。冀¶ 
地久而天長。永昭徽範。下才不敏。敢述銘曰。¶ 
昭昭茂族。赫赫崇庸。石紐䟽系。金刀建封。軒星代稟。閒氣¶ 
時鍾。鳴陰必嗣。嘯谷相從。越洎我公。秉心貞吉。肇遊庠序。¶ 
歷登天秩。東郡勞人。西都賦質。龍飛偶運。鵬圖匪日。絲綸¶ 
驟委。章紱增榮。既典六尚。俄昇九卿。鉤陳任切。武衞姿英。¶ 
左右惟允。於斯作程。獻賛嘉猷。載司光祿。琢磨儲範。方調¶ 
鼎餗。懵矣神心。宜哉倚伏。曾不遐壽。奄焉薨覆。帝念元舅。¶ 

<pb:KR4h0168_NKFB_0100-05a>
情深渭陽。輟朝興慟。詔葬哀傷。亟峻典禮。逾崇寵章。鼎門¶ 
南出。畢陌西長。旐引輤軒。笳隨魂輅。容衞哀咽。山川迴互。¶ 
秦塞從指。漢原已暮。紀盛烈於豐碑。庶有旌於武庫。¶ 

* 許王瓘¶ 
:PROPERTIES:
:PERSID: QTWAUT0040
:END:

讙。許王素節子。神龍初襲爵。開元十一年為衞尉卿。下遷¶ 
鄂州別駕。除邠州刺史祕書監。守太子詹事。天寶六載卒。¶ 
贈蜀郡大都督。¶ 

** 樂九成賦¶ 
:PROPERTIES:
:TITID: QTWTIT03026
:PERSID: QTWAUT0040
:END:

唐在六葉。將修封禪。想與靈接。乃冠顥色。佩朝陽。瑱瑤碧¶ 
<pb:KR4h0168_NKFB_0100-05b>
之明潤。屑桂椒之芳香。曰予意夫放勳光明。重華風聲。髣¶ 
髴兮陽靈之宇。嬋娟兮介邱之平。先大樂。緝正聲。更協五¶ 
變。親和九成。均鳴絲於金竹。參雲門與咸英。使子野奪意。¶ 
伶倫喪精。帝於是搖翠竿於東國。翳華芝而遂行。然猶左¶ 
却宓妃。右屏西子。寵罷金屋。歡辭瑤水。豈修蛾之敢迴。匪¶ 
清目[:#AS-FBED:●]盧之能視。飛燕心折。毛嬙色沮。朝雲之姣兮。不能呈其¶ 
妍。絕代之冶兮。無所施其美。況肯選無限。情未央。將與昭¶ 
陽比盛。傾宮相望。仍復斥鄭衞。捐倡優。靡曼無取。淫哇不¶ 
留。淮南兮激楚。荊歌兮趙舞。長袖更進。新聲自許。嬌彩雲¶ 
<pb:KR4h0168_NKFB_0100-06a>
之徘徊。拂錦茵而容與。能使秦帝熒惑。漢皇延佇。度曲東¶ 
城。橫態北渚。莫不卷襞而索無處所。庾(疑)射兕之騁騖。役¶ 
誇胡之豫遊。去翠被與豹舄。戢鳥唬(凝)及驊騮。復想像雲¶ 
夢。彷徨青邱。麋麞熊羆之藪。灌莽陵岡之幽。於中為樂。驕¶ 
矜未休。荒淫震蕩。其誠不修。將穆然儲思粹清高想意援¶ 
招搖兮往若而(疑)至乃建玉旃之光耀。動金根之逶迤。丹¶ 
虯翊輦。白武銜蕤。後舞元鵠。前鳴長離。清壇下蔚。高烟上¶ 
馳。故能決地閫。開天維。降青元兮來斯。登黃靈兮遲遲。江¶ 
畔之茅抽三脊。北里之禾滿芳席。睢上之黃龍兮瑞以多。¶ 
<pb:KR4h0168_NKFB_0100-06b>
願持朱鴈兮薦天歌。明德既享。靈心每和。宜其日炷中峯。¶ 
雲煙上帝。光五色。聲萬歲。氣非煙。風若蕙。勳侔成山碣石。¶ 
澤比漲海洪波。茲所以庶高宗之美。豈七十二君之足多。¶ 
孰與雄奢驕貴。逞欲矜意。貪靈好奇。恃力誇資。惑方士之¶ 
說。邀羨門之朞。果為風雨所中。神仙見期。歷琅邪兮徒遠。¶ 
望蓬萊兮幾時者哉。¶ 

* 信安郡王禕¶ 
:PROPERTIES:
:PERSID: QTWAUT0041
:END:

禕。吳王恪孫。嗣江王囂封嗣江王。為太子僕兼徐州別駕。¶ 
加銀青光祿大夫。歷蔡衢等州刺史。開元後累轉蜀濮等¶ 
<pb:KR4h0168_NKFB_0100-07a>
州刺史。入為光祿卿。遷將作大匠。十二年改封信安郡王。¶ 
拜左金吾衞大將軍。遷禮部尚書。充朔方節度使。拔吐蕃¶ 
石堡城。拓地千里。元宗喜。更號其城曰振武軍。契丹衙官¶ 
可突干叛。勅禕副忠王為河北道行軍元帥。王不行。褘率¶ 
諸將分道出范陽北。大破多蕃。擒酋長以還。加開府儀同¶ 
三司兼關內支度營田採訪處置等使。久之。擢兵部尚書。¶ 
為朔方節度大使。坐事下除衢州刺史。歷滑懷二州。天寶¶ 
初以太子少師致仕。二年遷太師。未拜薨。年八十餘。¶ 

** 請宣示御製華岳碑文表¶ 
:PROPERTIES:
:TITID: QTWTIT03027
:PERSID: QTWAUT0041
:END:
<pb:KR4h0168_NKFB_0100-07b>

臣伏見御製西嶽碑文。來從上元。光照下土。羣臣捧載。遊¶ 
聖難名。臣聞天作高山。氣雄茲嶽。壓洪河而傑起。淩蒼昊¶ 
而孤標。近當國門。用固京邑。自巨靈開拓。往帝巡遊。精意¶ 
嘗聞。頌聲則未。非勝賞難就。蓋詞翰無能。不遇非常之君。¶ 
孰覩非常之事。陛下知其若此。金聲而玉振之。乃發揮睿¶ 
詞。幽賛神化。廣大極天地。光明融日月。至理動清微。至功¶ 
含造化。合而成體。散而成章。巍乎煥乎。不可得而稱也。又¶ 
復親紆彩筆。寫在香牋。隨手生姿。入神變態。勢如飛動。妙¶ 
絕古今。諒得之自然。豈因之外物。對揚天休。臣子之常也。¶ 

<pb:KR4h0168_NKFB_0100-08a>
美而無述。過莫大焉。請以御製碑文頒示四海。使伊昔之¶ 
后。自愧不才。率土之臣。咸知所謂。則雖死之日。猶生之年。¶ 

* 彭王志暕¶ 
:PROPERTIES:
:PERSID: QTWAUT0042
:END:

志暕。彭思王元則曾孫。嗣爵。開元中官宗正卿。加上柱國。¶ 
歷左千牛衞上將軍。¶ 

** 興聖寺主尼法澄塔銘(并序)¶ 

:PROPERTIES:
:TITID: QTWTIT03028
:PERSID: QTWAUT0042
:END:

法師諱法澄。字無所得。俗姓孫氏。樂安人也。吳帝權之後。¶ 
祖榮。涪州刺史。父同。同州馮翊縣令。法師第二女。降精粹¶ 
之氣。含宏量之誠。大惠宿持。靈心早啟。鑒浮生不住。知常¶ 
<pb:KR4h0168_NKFB_0100-08b>
樂可依。託事蔣王。求為離俗。遂於上元二年出家。威儀戒¶ 
行。覺觀禪思。跡履真如。空用恒捨。遂持瓶鉢。一十八事。頭¶ 
陁山林。有豹隨行。逢神擁護。於至相寺康藏師處聽法。探¶ 
微洞悟。同彼善才。調伏堅持。寧殊海意。康藏師每指法師¶ 
謂師徒曰。住持佛法者。即此師也。如意之歲。淫刑肆逞。誣¶ 
及法師。將扶汝南。謀其義舉。坐入宮掖故。法師於是大開¶ 
聖教。宣揚正法。歸投者如羽翮趨林藪。若鱗介赴江海。昔¶ 
菩薩化為女身。於王後宮說法。今古雖殊。利久一也。中宗¶ 
和帝。知名放出。中使供承。朝夕不絕。景龍二年。大德三藏¶ 
<pb:KR4h0168_NKFB_0100-09a>
等奏請法師為紹唐寺主。勅依所請。今上在春宮。幸興聖¶ 
寺。施錢一千貫。充修理寺。以法師德望崇高。勅補為興聖¶ 
寺法師。修緝畢功。不逾旬月。又於寺內畫華嚴海藏。變造¶ 
八角浮圖。馬頭空起舍利塔。皆法師指授規模及造。自餘¶ 
功德。不可稱數。融心濟物。遍法界以馳神。廣運冥功。滿虛¶ 
空而遇化。不能祗理事塗。請解寺主。遂抄華嚴䟽義三卷。¶ 
及翻盂蘭盆經溫室經等。專精博思日起異聞。疲厭不生。¶ 
誦經行道。視同居士。風疾現身。乃臥經二旬。飲食絕口。起¶ 
謂弟子曰。我欲捨壽。不知死亦大難。為當因緣未盡。後月¶ 
<pb:KR4h0168_NKFB_0100-09b>
餘。儼然坐繩牀七日不動。惟聞齋時鐘聲即喫水。忽謂弟¶ 
子曰。扶我臥。我不能坐死。臥訖遷神。春秋九十。開元十七¶ 
年十一月三日也。以其月廿三日。安神於龍首山馬頭空¶ 
塔所。門人師徒弟子等未登證果。豈知鶴林非永滅之場。¶ 
鷲嶺是安禪之所。號慕之情。有如雙樹。法師仁孝幼懷。容¶ 
儀美麗。講經論義。應對如流。王公等所施。悉為功德。弟子¶ 
嗣彭王女尼彌多羅等。恐人事隨化。陵谷遷移。紀德鐫功。¶ 
乃為不朽。銘曰。¶ 
易高惟一。道尊自然。大法雄振。豈曰同年。優陁花色。曇彌¶ 
<pb:KR4h0168_NKFB_0100-10a>
稱賢。錯落倫次。師在其閒。濟彼愛河。拯斯苦海。導引羣類。¶ 
將離纏葢。不虛不溢。常住三昧。是相無定。隨現去來。雙林¶ 
言滅。金棺復開。有緣既盡。歸向蓮臺。衆生戀慕。今古同哀。¶ 

* 皇太子瑛¶ 
:PROPERTIES:
:PERSID: QTWAUT0043
:END:

瑛。元宗第二子。本名嗣謙。景雲元年九月封真定郡王。先¶ 
天元年八月進封郢。開元三年正月立為皇太子。十年加¶ 
元服。十三年改名鴻。二十五年改今名。武惠妃有寵。螫瑛。¶ 
楊洄希旨。譖瑛將為亂。惠妃證成之。廢為庶人。俄賜死城¶ 
東驛。¶ 
<pb:KR4h0168_NKFB_0100-10b>

** 請宣付耕耕祥瑞奏¶ 
:PROPERTIES:
:TITID: QTWTIT03029
:PERSID: QTWAUT0043
:END:

一昨正月二十七日。伏見陛下於興慶宮親耕三百餘步。¶ 
既而青光紫氣覆地。臣等聞舜在歷山之下。人微之事也。¶ 
漢有鉤盾之閒。兒童戲之。猶正經所尚。良史稱多。況陛下¶ 
運德協靈。聖情逮物。上為宗廟。下預黔黎。躬耕耤田。天下¶ 
幸甚。較其盛禮。百倍於三推。考其嘉瑞。獨高於千古。而九¶ 
霄四遠。中外阻絕。冢司莫繇見。直筆所未聞。使帝跡不激¶ 
揚。聖美不昭晰。皆臣子之過也。是以臣等冒昧上陳。伏乞¶ 
恩慈令宣示朝廷。錄付史館。則罄天率土。殊情同幸。¶ 

<pb:KR4h0168_NKFB_0100-11a>

* 潁王璬¶ 
:PROPERTIES:
:PERSID: QTWAUT0044
:END:

璬。元宗第十三子。初名澐。開元十三年封潁王。遙領安東¶ 
都護平盧軍節度大使。加開府儀同三司。改今名。安祿山¶ 
反。除蜀郡大都督劒南節度大使。歸京師。建中四年薨。年¶ 
六十六。¶ 

** 請改修龍池聖德頌表¶ 
:PROPERTIES:
:TITID: QTWTIT03030
:PERSID: QTWAUT0044
:END:

臣等伏以龍池肇慶。寶祚攸章。聖德動天。禎符薦至。臣等¶ 
憤深家國。志願光揚。去開元二十二年。於東京朝堂上表。¶ 
請建龍池聖德頌。曲蒙天睠。俯遂微誠。其時修營已就。刻¶ 
<pb:KR4h0168_NKFB_0100-11b>
石所為。頌文未備。敘事多遺。述聖談天。萬不舉一。既乖士¶ 
庶之望。莫展宗臣之心。尋請改修。冀昭聖德。斐然雖竭於¶ 
愚思。翰墨未絕於貞石。今屬靈符降祉。景命維新。天寶之¶ 
號再加。郊廟之儀式展。誠合書其寶錄。光闡徽猷。綴集前¶ 
文。以存不朽。特望天恩。更許編錄。則聖德鴻業。紀而無遺。¶ 
聖美形容。於茲允備。無任勤懇之至。謹奉表陳情以聞。¶ 

* 永王璘¶ 
:PROPERTIES:
:PERSID: QTWAUT0045
:END:

璘。元宗第十六子。開元十三年封永王。遙領荊州大都督。¶ 
加開府儀同三司。安祿山反。詔璘赴鎮。又領山南江西嶺¶ 
<pb:KR4h0168_NKFB_0100-12a>
南黔中四道節度使。璘至江陵。募士得數萬。遂有窺江左¶ 
意。會吳郡採訪使李希言平牒璘。璘怒。乃襲希言。肅宗遣¶ 
宦者啖廷瑤等招諭之。璘懼。奔嶺外。至大庾嶺。為江西採¶ 
訪使皇甫侁所殺。¶ 

** 報吳郡採訪使李希言牒¶ 
:PROPERTIES:
:TITID: QTWTIT03031
:PERSID: QTWAUT0045
:END:

寡人上皇天屬。皇帝友于。地尊侯王。禮絕寮品。而書來¶ 
往。應有常儀。今乃平牒抗威。落筆署字。漢儀隳紊。一至於¶ 
斯。¶ 

* 澤王潓¶ 
:PROPERTIES:
:PERSID: QTWAUT0046
:END:
<pb:KR4h0168_NKFB_0100-12b>

潓。澤王上金孫。嗣爵。大歷中官祕書監。遷光祿卿。¶ 

** 光祿卿王公墓誌銘(并序)¶ 

:PROPERTIES:
:TITID: QTWTIT03032
:PERSID: QTWAUT0046
:END:

公諱訓。字訓。瑯琊臨沂人也。永穆大長公主之中子。昔周¶ 
文授圖。靈王纂膺。誕我太子晉。晉有儀鳳之瑞。瑞流子孫。¶ 
粵王氏焉。為異姓首。曾祖知道。皇贈魏州刺史。祖同晈。皇¶ 
光祿卿駙馬都尉。贈太子少保。尚定安長公主。父繇。皇特¶ 
進太子詹事駙馬都尉。贈太傅。尚永穆長公主。龍種鳳雛。¶ 
長淮積潤。文武閒出。衣冠實繁。譜牒稱之。豪族鐘鼎。傳於¶ 
不朽。公文備四教。學通六藝。博聞雅量。厚德高明。三歲尚¶ 
<pb:KR4h0168_NKFB_0100-13a>
輦奉御。四轉至光祿卿。早年娶嗣紀王鐵城之季女也。夫¶ 
人尋逝。有女方笄。生人之哀。孤遺之極。後尚博平郡主。癸¶ 
卯歲居鄧州別業。因中風疾。遂還京師。公主罄茲上藥。竭¶ 
以秦醫。千禳萬療。月衰日羸。若使經方有徵。公亦保合於¶ 
永年矣。嗚呼。春秋卌一。大歷二年己月癸巳。奄終鳳樓之¶ 
右。中使弔賵。度僧尼以追福。公主崩心震悼。哀過禮經。孝¶ 
子。柴毀骨立。古今未聞。其年八月七日。遷厝萬年縣滻¶ 
川鄉滻川之原。禮也。嗚呼。生涯畢矣。龜兆始安。青門始啟。¶ 
朱輅方引。返哺之聲絕矣。倚門之望休焉。銘曰。¶ 
<pb:KR4h0168_NKFB_0100-13b>
龍渠之右。鳳城之東。岡原夾輔。卜宅叶同。山開黃壤。地列¶ 
青松。萬古已矣。千年實封。多才多藝。惟聰惟惠。如松之盛。¶ 
如川之逝。陵谷將平。石記爰旌。長懷令德。永頌英聲。¶ 

* 建寧郡王倓¶ 
:PROPERTIES:
:PERSID: QTWAUT0047
:END:

倓。肅宗第三子。天寶中封建寧郡王。授太常卿同正員。元¶ 
宗幸蜀。百姓遮留太子。倓因勸趣河西。收河朔軍謀興復。¶ 
遂從肅宗北上。渡渭日數十戰。常身先。三軍屬目。至靈武。¶ 
肅宗即位。議以倓為天下兵馬元帥。左右固請廣平王。乃¶ 
更詔倓典親兵。張良娣與李輔國交構。圖危皇嗣。倓忠謇。¶ 

<pb:KR4h0168_NKFB_0100-14a>
數言之。反譖其有異志。遂賜死。代宗立。追贈齊王。大歷三¶ 
年。詔以倓當艱難。首創大謀。中興有功。進諡承天皇帝。¶ 

** 請收兵討賊啟¶ 
:PROPERTIES:
:TITID: QTWTIT03033
:PERSID: QTWAUT0047
:END:

逆胡犯闕。四海分崩。不因人情。何以興復。今殿下從至尊¶ 
入蜀。若賊兵燒絕棧道。則中原之地。拱手授賊矣。人情既¶ 
離。不可復合。雖欲復至此。其可得乎。不如收西北守邊之¶ 
兵。召郭李於河北。與之併力。東討逆賊。克復兩京。削平四¶ 
海。使社稷危而復安。宗廟毀而更存。掃除宮禁。以迎至尊。¶ 
豈非孝之大者乎。何必區區溫凊。為兒女之戀乎。¶ 
<pb:KR4h0168_NKFB_0100-14b>

* 金城公主¶ 
:PROPERTIES:
:PERSID: QTWAUT0048
:END:

公主。邠王守禮女。出降吐蕃棄緒縮賛。太和中歸國。薨。¶ 

** 謝恩賜錦帛器物表¶ 
:PROPERTIES:
:TITID: QTWTIT03034
:PERSID: QTWAUT0048
:END:

金城公主奴奴言。仲夏盛熱。伏惟皇帝兄起居萬福。御膳¶ 
勝常。奴奴奉見舅甥平章書。云還依舊日。重為和好。既奉¶ 
如此進止。奴奴還同再生。下情不勝喜躍。伏蒙皇帝兄所¶ 
賜信物。並依數奉領。謹獻金盞羚羊衫段青長毛氈各一。¶ 
奉表以聞。¶ 

** 乞許賛普請和表¶ 
:PROPERTIES:
:TITID: QTWTIT03035
:PERSID: QTWAUT0048
:END:

<pb:KR4h0168_NKFB_0100-15a>

金城公主奴奴言。季夏極熱。伏惟皇帝兄御膳勝常。奴奴¶ 
甚平安。願皇帝兄勿憂。此閒宰相向奴奴道。賛普甚欲得¶ 
和好。亦宜親署誓文。往者皇帝兄不許親署誓文。奴奴降¶ 
番。事緣和好。今乃騷動。實將不安和。矜憐奴奴遠在他國。¶ 
皇帝兄親署誓文。亦非常事。即得兩國久長安穩。伏惟念¶ 
之。¶ 

** 請置府表¶ 
:PROPERTIES:
:TITID: QTWTIT03036
:PERSID: QTWAUT0048
:END:

妹奴奴言。李行禕至。奉皇帝兄正月勅書。伏承皇帝萬福。¶ 
奴惟加喜躍。今得舅甥和好。永無改張。天下黔庶。並加安¶ 
<pb:KR4h0168_NKFB_0100-15b>
樂。然去年崔琳迴日。請置府。李行禕至。及尚他辟迴。其府¶ 
事不蒙進止。望皇帝兄商量。矜奴所請。¶ 

