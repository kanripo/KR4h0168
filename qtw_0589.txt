#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0588-22a> 
#+PROPERTY: JUAN 0589
欽定全唐文卷五百八十九¶ 

<pb:NFKB_QTW_p0589-01a>
　柳宗元(二十一)¶ 

** 尚書戶部侍郎王君先太夫人河間劉氏誌文¶ 
:PROPERTIES:
:TITID: QTWTIT11642
:PERSID: QTWAUT1456
:END:

夫人姓劉。其先漢河間王。王有明德。世紹顯懿。至於唐。有¶
文昭者。為[:#AS-92F9:⿰帛⿱丿糸]州刺史。號良二千石。其嗣慎言。為仙居令光¶
州長史。克荷於前人。光州。夫人之父也。夫人既笄五年。從¶
於北海王府君諱某。府君舉明經。授任城尉左金吾衞兵¶
曹。修經術以求聖人之道。通古今以推一王之典。會世多¶
難。不克如志。卒以隱終。夫人生二子。長曰彞倫。舉五經。早¶
夭。少曰叔文。堅明直亮。有文武之用。貞元中待詔禁中。以¶
<pb:NFKB_QTW_p0589-01b>
道合於儲后。凡十有八載。獻可替否。有匡弼調護之勤。先¶
帝棄萬姓。嗣皇承大位。公居禁中。訏謨定命。有扶翼經緯¶
之績。由蘇州司功參軍為起居舍人翰林學士。將明出納。¶
有彌綸通變之勞。副經邦阜財之職。加戶部侍郎。賜紫金¶
魚袋。重輕開塞。有和鈞肅給之效。內贊謨畫。不廢其位。凡¶
執事十四旬有六日。利安之道。將施於人。而夫人卒於堂。¶
蓋貞元之二十一年六月二十日也。知道之士。為蒼生惜¶
焉。天子使中謁者臨問其家。賻以布帛。嗚呼。夫人之在女¶ 
<pb:NFKB_QTW_p0589-02a>
氏也。貞順以自處。孝謹以有奉。其在夫族也。祗敬以承上。¶
嚴肅以莅下。事良人四十有九年。而勤勞不懈。生戶部五¶
十有三年。而教誡無闕。年七十有九。而戶部之道聞於天¶
下。為大僚。垂紫綬。以就奉養。公卿侯王。咸造於門。既壽而¶
昌。世用羨慕。然而天子有詔。俾定封邑。有司稽於論次。終¶
以不及。時有痛焉。是年八月某日。祔於兵曹府君之墓。銘¶
曰。¶ 

夫人之德。溫柔敬直。承於陰教。式是嬪則。克生良子。用揚¶
懿美。有其文武。宏我化理。天子是毗。邦人是望。若若紫綬。¶
<pb:NFKB_QTW_p0589-02b>
榮於高堂。惟昔孟氏。號為母師。在漢稱賢。有雋不疑。懿懿¶
夫人。惟其似之。山北之里。神禾之原。問於靈龜。閟此顯魂。¶
勒石垂休。永永萬年。¶ 

** 朗州員外司戶薛君妻崔氏墓誌¶ 
:PROPERTIES:
:TITID: QTWTIT11643
:PERSID: QTWAUT1456
:END:

唐永州刺史博陵崔簡女諱媛。嫁為朗州員外司戶河東¶
薛巽妻。三歲知讓。五歲知戒。七歲能女事。善筆札。讀書通¶
古今。其暇則鳴絃桐諷詩騷以為娛。始簡以文雅清秀重¶
於當世。其後病惑得罪。投驩州。諸女蓬垢涕號。柳氏出也。¶
以叔舅命歸於薛。惟恭柔專勤。以為婦妻。恩其故他姬子。¶ 

<pb:NFKB_QTW_p0589-03a>

雜己子。造次莫能辨。無忮忌之行。無犯迕之氣。一畝之宅。¶
言笑不聞於鄰。元和十二年五月二十八日。既乳。病肝氣¶
逆肺。牽拘左腋。巫醫不能已。期月之日。潔服飭容而終。年¶
若干。某月日。遷柩於洛。某月日。祔於墓。在北邙山南洛水¶
東。巽始佐河北軍食。有勞未及錄。會其長以罪聞。因從貶。¶
更大赦。方北遷。而其室巳禍。巽之考曰大理司直仲卿。祖¶
曰太子右贊善大夫環。曾祖曰平舒令煜。高祖曰工部尚¶
書真藏。簡之父曰大理司直煜。祖曰某官鯢。唐興。中書令¶
<pb:NFKB_QTW_p0589-03b>
仁師議刑不孥。其二世大父也。巽之他姬子丈夫子曰老。¶
女子曰張婆。妻之子女子曰陀羅尼。丈夫子曰某。實後子。¶
銘曰。¶ 

翼翼仁師。惟仁之碩。一言刑輕。[:#AS-92F9:⿰帛⿱丿糸]載二百。其慶中缺。曾元¶
不績。簡之溫文。卒昏以易。七男三女。八我之出。仍禍六稔。¶
數存如歿。宜福而災。伊誰云恤。惟薛之婦。德良才全。鄰無¶
言聞。臧獲以虔。推仁撫庶。孩不異憐。兄公是怙。夫屬忻然。¶
髲髢峨峨。籩豆惟嘉。蒸嘗賓燕。其羞孔多。有苾有嚴。神饗¶
斯何。奚仲仲虺。胡祐不遐。高曾祖考。胡嘏之訛。淑人不居。¶
誰任於家。書銘告哀。以寘巖阿。¶ 

<pb:NFKB_QTW_p0589-04a>

** 馬氏女雷五葬誌¶ 
:PROPERTIES:
:TITID: QTWTIT11644
:PERSID: QTWAUT1456
:END:

馬室女雷五。父曰師儒。業進士。雷五生巧慧異甚。凡事絲¶
纊文繡。不類人所為者。余覩之甚駭。家貧。歲不易衣。而天¶
姿潔清修嚴。恆若簪珠璣。衣紈縠。寥然不易為塵垢雜。年¶
十五。病死。後二日。葬永州東郭東里。以其姨母為嫂於余¶
也。將死曰。吾聞柳公嘗巧我慧我。今不幸死矣。安得公之¶
文志我於墓。其父母不敢以云。葬之日。余乃聞焉。既而閔¶
焉。以攻石之後也。遂為砂書元磚。追而納諸墓。¶ 
¶
<pb:NFKB_QTW_p0589-04b>

** 唐故尚書戶部郎中魏府君墓誌¶ 
:PROPERTIES:
:TITID: QTWTIT11645
:PERSID: QTWAUT1456
:END:

魏氏世墓於某縣某原。唐興。有聞士諱之逷者。與子及孫。¶
咸舉進士。嗣為儒。家[:#AS-92F9:⿰帛⿱丿糸]州。涪城尉諱全珤。魏州臨黃主簿¶
諱欽慈。太常主簿諱緄。尚書膳部員外郎兼江陵少尹諱¶
萬成。凡五代。名高而不浮於行。才具而不得其祿。江陵府¶
君益之以閎達之量。經緯之謀。故豪士賢大夫痛慕加厚。¶
生郎中府君諱宏簡。字曰裕之。以文行知名。既冠而德禮¶
聞於鄉黨。既仕而法制立於官政。溫柔發乎外。見而人莫¶
不親。直方存乎內。久而人莫不敬。由進士策賢良。連居科¶
首。授太子校書。歷桂管江西福建宣歙四府為判官副使。¶ 

<pb:NFKB_QTW_p0589-05a>

累授協律郎大理評事。三為御史。賜緋魚袋。在州六年。而¶
人樂之。廉使崔衍曰。吾敢專天下之士。獨惠茲人乎。遂獻¶
於天子。拜度支員外郎。轉戶部郎中。邦賦克舉。人望逾重。¶
年四十七。貞元二十年九月三十日。不疾而歿。震悼之聲。¶
遐邇一辭。且曰。斯人也。而不得為善之利。中人其怠乎。君¶
嘗三娶。而卒無主婦。庭無倚廬。堂無抱孤。有令兄弟以主¶
其喪。有孝女以守其祀。故哭於客位。弔於殯東者。咸加哀¶
焉。凡為部從事。府喪而當其位者三。州缺而居其守者二。¶
<pb:NFKB_QTW_p0589-05b>
皆得其理。君之先再世貧不得葬。故以祿仕遊於諸侯。薄¶
衣食。損車馬。凡十有餘祀。卒獲於厥心。其族屬之無主後¶
者。皆位於墓。娣姪之無歸從者。咸會於家。由是處約以終¶
其世。既斂。家宰庀其政。視廩惟釜鍾。視藏惟束帛。無餘積¶
焉。十有一月。遣車歸於洛師。某日。祔於墓。監察御史柳宗¶
元。聞其道而翫其文也久。居又同閈。故哀而銘之。其辭曰。¶ 

郎中之道。惟直是保。淳泊坦厚。溫恭孝友。郎中之文。惟孝¶
是宣。溥暢周流。炳蔚紛綸。為周賢能。為漢賢良。始仕讐校。¶
篇籍有光。仍授使檄。訏謨用揚。二居郎位。征賦以理。休聲¶
載起。顯命伊始。生而不壽。孰知其止。歿而不嗣。孰濟其美。¶ 

<pb:NFKB_QTW_p0589-06a>

有翩其旗。爰舉裳帷。行道遲遲。望墓而歸。象物是宜。卜筮¶
孔時。里人作銘。不愧於辭。¶ 

** 唐故朝散大夫永州刺史崔公墓誌¶ 
:PROPERTIES:
:TITID: QTWTIT11646
:PERSID: QTWAUT1456
:END:

維元和五年九月十五日壬子。永州刺史崔公薨於位。享¶
年六十八。己未。殯於路寢。景寅。遷神於舟。以某年某月日。¶
歸葬於某縣某原。祔於皇考吏部侍郎贈戶部尚書府君¶
之墓。尚書諱漪。元宗南巡。內禪聖嗣。府君以謀畫定命。起¶
一旅以復天下。厥功載焉。尚書之先曰貴鄉丞贈太常少¶
<pb:NFKB_QTW_p0589-06b>
卿府君諱子美。太常之先曰揚州江都丞府君諱道禎。行¶
高位卑。華冠士族。公諱某。字某。承世德之清源。浚之以蠲¶
潔。以端其志。采㣥言之枝葉。植之以茂實。以修其能。始由¶
右千牛備身佐環衞。更盩厔三原藍田尉。仍有大故。三徙¶
同位。繼授許州臨潁汝州龍興令。推以直道。二邑齊風。哥¶
舒曜尹河南。鯨寇猾驁。黎人播越。表公尉河南。糗糧芻茭。¶
戎備畢給。版圖田洫。民事時乂。遷揚州錄事參軍。實吳楚¶
之大都會也。政令煩拏。貢奉叢沓。一日不葺。鐫譙四至。公¶
為之優游有裕。長史司徒杜公與之揖讓。異於賓僚。入為¶
太子司議郎。拜歸州刺史。巖險湍悍。人類鳥獸。古號難理。¶ 

<pb:NFKB_QTW_p0589-07a>

公克有聲。遷永州刺史朝散大夫。惟是南楚。風浮俗鬼。戶¶
為胥徒。家有禳⺭[:#AS-FBED:●]更。大者虐鰥孤以盜邦賦。毆愚蒙以¶
神訛言。悖於政經。莫有禁禦。公於是修整部吏。黜侵凌牟¶
漁者數百人。以付信於下。而征貢用集。擒戮妖師。毀焄蒿¶
淫昏者千餘室。以舉正㣥枉。而田閭克和。寬以容物。直以¶
率下。邦人方安其理。縉紳猶鬱其望。體魄遽降。哀何有窮。¶
嗚呼。公前夫人徐州參軍滎陽鄭鉅女。有子曰義和。早夭。¶
後夫人萬年尉范陽盧彤女。嘉淑之德。繼聞宗族。有子曰¶
<pb:NFKB_QTW_p0589-07b>
貽哲貽儉。克承於家。洎公之兄子曰勵曰禮。誠願志於墓。¶
無忘公之德。銘曰。¶ 

孰為德門。清河濬源。遠哉沄沄。自葉而根。世有顯懿。揚其¶
清芬。煥炳增華。昭於後昆。惟魴與鯉。舊史是尊。孰為茂功。¶
尚書清風。藹其有融。勃焉而興。披草從龍。布令諸夏。敷和¶
六戎。赫矣太陽。克昇於中。孰為惠政。公嗣餘慶。形於謠咏。¶
小程其功。大遂其性。黠吏是省。妖風以正。於邑於邦。克揚¶
休命。孰為遺愛。公去昭代。邦人斯痗。始焉是賴。今也何戴。¶
孰葬我公。於洛之會。何以銘之。徽音不昧。¶ 

** 故永州刺史崔君流配驩州權厝誌¶ 
:PROPERTIES:
:TITID: QTWTIT11647
:PERSID: QTWAUT1456
:END:

<pb:NFKB_QTW_p0589-08a>

博陵崔君。由進士入山南西道節度府。始掌書記。至府留¶
後。凡五徙職。六增官。至刑部員外郎。出刺連永兩州。未至¶
永。而連之人愬君。御史桉章具獄。坐流驩州。幼弟訟諸朝。¶
天子黜連帥。罷御史。小吏咸死。投之荒外。而君不克復。元¶
和七年正月二十六日卒。孤處道洎守訥。奉君之喪踰海¶
水。不幸遇暴風。二孤溺死。七月某日。柩至於永州。八月甲¶
子。藳葬於社壝之北四百步。崔氏世嗣文章。君又益工。博¶
知古今事。給數敏辨。善謀畫。南敗蜀虜。西遏戎師。其慮皆¶
<pb:NFKB_QTW_p0589-08b>
君之自出。後餌五石。病瘍且亂。故不承於初。今尚有五丈¶
夫子。夫人河東柳氏。德碩行淑。先崔君十年卒。其葬在長¶
安東南少陵北。君以竄沒家。又有海禍。力不克祔。三年。將¶
復故葬也。徒誌其一二大者云。¶ 

鯢為祖。煜為父。世文儒。積彌厚。簡其名。子敬字。年五十。增¶
以二。葬湘澨。非其地。後三年。辭當備。¶ 

** 唐故中散大夫檢校國子祭酒兼安南都護御史中丞充安南本管經略招討處置等使上柱國武城縣開國男食邑三百戶張公墓誌銘(并序)¶ 

:PROPERTIES:
:TITID: QTWTIT11648
:PERSID: QTWAUT1456
:END:

漢光中興。馬援雄絕域之志。晉武一統。陶璜布殊俗之恩。¶ 

<pb:NFKB_QTW_p0589-09a>

理隨德成。功與時並。今皇帝載新景命。丕冒海隅。時惟張¶
公。祗復厥績。交趾之理。續於前人。公諱某。字某。某郡人也。¶
曾祖彥師。朝散大夫尚書駕部郎中。祖瑾。懷州武德縣令。¶
考清。朝議郎試大理寺丞。贈右贊善大夫。咸有懿美。積為¶
餘慶。公以忠肅循其中。以文術昭於外。推經旨以飾吏事。¶
本法理以平人心。始命蘄州蘄春主簿。句會敏給。厥聲顯¶
揚。仍以左領軍衞兵曹為安南經略巡官。申固扞衞。有聞¶
彰徹。轉金吾衞判官。三歷御史。績用宏大。揚於天庭。加檢¶
<pb:NFKB_QTW_p0589-09b>
校尚書禮部員外郎。換山南東道節度判官。復轉郎中。為¶
安南副都護。賜紫金魚袋。充經略副使。遷檢校太子右庶¶
子。兼安南都護御史中丞。充本管經略招討處置等使。公¶
自為吏。習於海邦。凡其比較勤勞。利澤長久。去之則夷獠¶
復亂。復至而寇攘順化。及受命專征。得陳嘉謨。誓拔禍本。¶
納於夷軌。乃命一其貢奉。平其斂施。牧人盡區處之方。制¶
國備刑體之法。道阻而通百貨。地偏而具五人。儲偫委積。¶
師旅無庚癸之呼。繕完板榦。控帶兼戊己之位。文單環王。¶
怙力背義。公於是陸聯長轂。海合艨艟。再舉而克殄其徒。¶
廓地數圻。以歸於我理。烏蠻酋帥。負險蔑德。公於是外申¶ 
<pb:NFKB_QTW_p0589-10a>
皇威。旁達明信。一動而悉朝其長。取州二十。以被於華風。¶
易皮弁以冠帶。化姦宄為誠敬。皆用周禮。率由漢儀。公患¶
浮海之役。可濟可覆。而無所恃。乃刳連烏。以闢坦途。鬼工¶
來并。人力罕用。沃日之大。束成通溝。摩霄之阻。硩為高岸。¶
而終古蒙利。公患疆埸之制。一彼一此。而不可常。乃復銅¶
柱。為正古制。鼓鑄既施。精堅是立。固圉之下。明若白黑。易¶
野之守。險逾邱陵。而萬世無虞。奇琛良貨。溢於玉府。殊俗¶
異類。盈於藳街。優詔累旌其忠良。太史嗣書其功烈。就加¶
國子祭酒。封武城男。食邑三百戶。凡再策勳至上柱國。三¶
<pb:NFKB_QTW_p0589-10b>
增秩至中散大夫。某年月。薨於位。年若干。天子震悼。傷辭¶
有加。明年。其孤某官與宗人號奉裳帷。率其家老。咨於叔¶
父延唐令某。卜宅於潭州某原。葬用某月某日。人謀皆從。¶
龜兆襲吉。乃刻茲石。著公之閥。以志於邱竁。告於幽明。銘¶
曰。¶ 

周限荊衡。秦開百粵。交州之治。炎劉是設。德大來服。道消¶
自絕。伏波南征。漢威載烈。宛陵北附。晉政爰發。我唐流澤。¶
光於有截。皇帝中興。武城授鉞。肅肅武城。惟夫之哲。更歷¶
毗贊。顯揚彰徹。既受休命。秉茲峻節。度其謀猷。守以廉潔。¶ 

<pb:NFKB_QTW_p0589-11a>

厚農薄征。匪貊匪桀。通商平貨。有來胥悅。踐山跨海。堅其¶
鶴列。制器足兵。潰茲蟻結。烏蠻屈服。文單翦滅。柔遠開疆。¶
會朝天闕。銅柱乃復。環山以硩。海無遘迕。賊罔踰越。琛賮¶
之獻。周於窮髮。帝嘉成德。載旌茂閥。增秩策勳。土封斯裂。¶
位厄元侯。年虧大耋。邦人號呼。夷裔悽咽。卜葬長沙。連岡¶
啟穴。書銘薦辭。德音罔缺。¶ 

** 唐故邕管經略招討等使朝散大夫持節都督邕州諸軍事守邕州刺史兼御史中丞賜紫金魚袋李公墓誌銘(并序)¶ 

:PROPERTIES:
:TITID: QTWTIT11649
:PERSID: QTWAUT1456
:END:
¶
<pb:NFKB_QTW_p0589-11b>

公諱某。字某。實惟文皇帝之元孫。別子曰承乾。為皇太子。¶
以藩愛逼奪。危慄致禍。後封恆山為愍王。贈荊州大都督。¶
繼別曰象。蘄春郡太守。贈越州大都督。封郇國公。大宗曰¶
玭。太子詹事。贈秘書監。生廙。尚書左丞。凡四代有土田。居¶
貴仕。公丕承之。以率南服。克荷天庥。繼有功德。公始以通¶
經入崇文館。登有司第。選同州參軍。入佐金吾衞。進太僕¶
主簿。參引大駕。府移為左右神策行營兵馬節度。以為推¶
官。拜監察御史。賜緋魚袋。凡二使。其率皆范司空希朝。進¶
殿中侍御史湖南都團練判官。以寬通簡大。輔治得中道。¶ 

<pb:NFKB_QTW_p0589-12a>

府遷主後事。師人愛慕。欲以貞元故事為請。公恐懼抑留。¶
復從浙東為都團練副使。轉侍御史。又徙浙西。如其職。加¶
著作郎。凡三使。其率皆薛大夫苹。刺岳信二州。得劉向秘¶
書。以能卒化黃白。日召徒試術。為仇家上變。就鞫無事。敕¶
笞殺告者。猶降建州司馬。陟刺泉州。會烏⺨[:#AS-FBED:●]許夷刺殺¶
郡吏。毆縛農民。詔以公都督邕州。兼御史中丞。賜紫金魚¶
袋。為經略招討使。既至。則弢弓[:#AS-8867:⿳士冖䂞]甲。去斥候。禁部內無敢¶
以賊名。使得自澣濯。諸酋長咸頓首送款。放虜獲輸稅奉¶
<pb:NFKB_QTW_p0589-12b>
貢。願比內郡人。遣子吏都督所。人復耕稼。無有威刑。居五¶
月頃。有黑螭鼓江流。壞北岸直城南門。覆船殺人然後去。¶
父老泣曰。吾公其殆矣。嘗合汞流黃丹砂為紫丹。能入火¶
不動。以為神。服之且十年。然卒以是病。暴下赤黑。數日薨。¶
實元和十三年六月十五日。年五十七。僚宰庀事。有緹五¶
兩。無金銀泉貝。幾不克斂。夷人號呼致幣。歸以明年月日¶
葬。祔其穆長安西南高陽原上。夫人陳氏。先公十五年歿。¶
父曇。亦都督邕州終。孤孟輿。愿且文。亞曰仲權。次曰季謀。¶
年自九歲以下。有兩壻。博陵崔行儉。勁峭有立志。滎陽鄭¶
師貞。敏捷能㣥。皆聞名。銘曰。¶ 

<pb:NFKB_QTW_p0589-13a>

文濬維祥。實亘實延。冢讒不嗣。宗以支傳。郇公克庸。詹事¶
繼賢。湜湜左丞。惟道之宣。公寬且惠。以教則順。五參戎政。¶
二佩郡印。師歡民愛。克懷以信。詖辭告訕。卒白其訊。烏⺨[:#AS-FBED:●¶
]許猖狂。盜海剽山。帝命平南。逖彼㣥蠻。虎龍煌煌。英蕩¶
是將。舟之金玉。以為公服。公既莅止。告以文理。推義赴仁。¶
弢弓服矢。闢是垣壘。完其父子。復我邦賦。弛予卒士。貌不¶
功矜。情不伐喜。蠻人涕懷。投刃以俟。方底成績。蟲孼告妖。¶
悍石構災。升屋而號。椎䯰卉裳。來賻來觀。膴膴鱗原。祔之¶
<pb:NFKB_QTW_p0589-13b>
顯魂。松柏芊芊。封域安安。代有高墳。堯文之孫。¶ 

** 唐故邕管招討副使試大理司直兼貴州刺史鄧君墓誌銘(并序)¶ 

:PROPERTIES:
:TITID: QTWTIT11650
:PERSID: QTWAUT1456
:END:

君諱某。字某。南陽人。漢司徒禹之後也。曾祖倚。皇建州浦¶
城令。祖少立。皇滄州司馬。考邕。皇左武衞兵曹參軍。惟君¶
敏給以御下。廉忠以承上。幹蠱之稱。洽於諸侯。信謹之跡。¶
彰於所莅。故自始仕以至沒世。未嘗無聞焉。初以試太常¶
寺奉禮郎。更職於劍南湖南江西。前後連帥。咸器其能。以¶
柄於事。於劍南則亭擬閱實。以循官刑。盡哀敬之情。致淑¶
問之頌。寬猛之適。克合於中。於湖南則外桉屬城。內專平¶ 
<pb:NFKB_QTW_p0589-14a>
準。莅丱人錫石之地。參鳬氏鼓鑄之功。溢山告祥。國用益¶
贍。吏無並緣以巧法。人無怨讟以苦役。凡處斯職。莫能加¶
焉。於江西則旁緝傳置。下繩支郡。俾無有異政。以一於詔¶
條。財賦之重。待君而理。無何。邕州經略使路公恕奏署試¶
大理評事兼貴州刺史。參帷幕之任。董龜虎之威。夷俗敬¶
愛。革面受事。朝廷將以武定南服。命安南大校御史中丞¶
趙良金為邕州。復以君兼招討判官。錄其異能。奏加司直。¶
升招討副使兼統橫廉貴三州事。厖茸之下。直道有立。獷¶
悍之內。義威必行。賦增而不擾。法一而無憾。然以憂慄間¶
<pb:NFKB_QTW_p0589-14b>
於多虞。卒成耳目之塞。遂致齒牙之猾。元和五年五月二¶
十一日。疾卒於公館。年五十五。明年某月日。返葬於潭州¶
某原。夫人隴西李氏。大理評事練之女。年三十三。貞元十¶
六年。終於郴州。有子四人。曰贄曰某。贄十三年矣。哀禮具¶
焉。京兆尹宏農公始由湖南為江西。再以君為從事。知之¶
最厚。痛君之能不施於劇任。惜君之志見屈於㣥疑。且以¶
誌授宗元。使備其缺。古者觀其所使。而知在上之德。今也¶
觀其所使。而知在下之誠。嗚呼。可無辭乎。銘曰。¶ 

曼姓之裔。司徒隆漢。惟君是承。有植其幹。始屬奉常。出參¶ 
<pb:NFKB_QTW_p0589-15a>
藩翰。議讞西蜀。平其狴犴。巡視南楚。總茲條貫。貿遷化居。¶
貨殖攸贊。改煎鎔範。貢輸增筭。既飭財賦。亦專傳館。去牧¶
荒陬。肅其聽斷。敓襄[:#AS-FBED:●]攵以息。暴戾斯逭。行非選事。進不¶
避難。始賴其寧。終聞見憚。疾與憂積。志隨魄散。年極中身。¶
葬茲高岸。才耶命耶。君子興歎。¶ 

** 呂侍御恭墓銘(并序)¶ 

:PROPERTIES:
:TITID: QTWTIT11651
:PERSID: QTWAUT1456
:END:

呂氏世居河東。至延之始大。以御史大夫為浙東道節度¶
大使。延之生渭。為中書舍人尚書禮部侍郎。刺湖南七州。¶
<pb:NFKB_QTW_p0589-15b>
生四子。溫恭儉讓。以溫為尚書郎。再贈至右僕射。恭字敬¶
叔。他名曰宗禮。或以為字。實惟呂氏宗子。尚氣節。有勇略。¶
不事小謹。讀從橫書。理陰符握機孫子之術。曰。我師尚父¶
冑也。大父洎先人。咸統方岳。今天下將理。平蔡兗冀幽。洎¶
戎猶負命。早夜呼憤。以為宜得任爪牙。畢力通天子命。作¶
文章咸道其志云。又曰。由吾兄而上三世。世為進士。吾為¶
文不墜教誡。獨武事未克纘厥緒。因棄去。從山南西道節¶
度府掌書記。預謀畫不甚合。以試守軍衞佐加協律郎。入¶
薦為長安主簿。復出以監察御史參江南西道都團練軍¶
事。府表進殿中侍御史。為桂管都防禦副使。元和八年去¶ 
<pb:NFKB_QTW_p0589-16a>
桂州。相國尚書鄭公遮留。假嶺南道節度判官。至廣州。病¶
痞瘧加[:#AS-FE5D:●]¶ 
[:#AS-FBEE:●]帶。六月二十八日卒。妻¶
裴氏。戶部尚書延齡女。有丈夫子三人。曰爽曰[:#AS-9061:⿰王褱]曰特。女¶
子三人。曰環曰鸞曰倩。皆幼。行於道而倩又死。遂以柩如¶
洛陽。祔葬於大墓。款志呂氏世仕至大官。皆有道。宜興於¶
世。溫洎恭名為豪傑。知者以為是必立王功活生人。不幸¶
溫刺衡州。年四十卒。恭未及理人。年三十七又卒。世固有¶
有其具而不及其用若溫恭者耶。恭貌奇壯。有大志。信善¶
容物。宜壽考碩大。而又不克。呂氏之道惡乎興。銘曰。¶ 
¶
<pb:NFKB_QTW_p0589-16b>

渢渢之風兮不可追。有志之大乎今安歸。呂君去我死乎¶
吾誰依。¶ 

** 唐故嶺南經略副使御史馬君墓誌¶ 
:PROPERTIES:
:TITID: QTWTIT11652
:PERSID: QTWAUT1456
:END:

元和九年月日。扶風馬君卒。命於守龜祔於先君食。卜葬¶
明年某月庚寅亦食。其孤使來以狀謁銘。宗元刪取其辭¶
曰。君凡受署。往來桂州嶺南江西荊南道。皆大府。凡命官。¶
更佐軍衞錄王府事番禺令江陵戶曹錄府事監察御史。¶
皆為顯官。凡佐治。由巡官判官至押番舶使經略副使。皆¶
所謂右職。凡所嚴事。御史中丞良司徒佑嗣曹王臯尚書¶ 
<pb:NFKB_QTW_p0589-17a>
冑尚書伯儀尚書昌。皆賢有勞諸侯。其善事。凡管嶺南五¶
府儲跱。出卒致穀。以謀畫平哥舒晃。假守州邑。民以便安。¶
殄火訛。殺吏威。海鹽增筭。邦賦大減。所至皆用是理。年七¶
十。不肯仕。曰。吾為吏逾四十年。卒不見大者。今年至慮耗。¶
終不能以筋力為人贏縮。因罷休。以經書教子弟。不問外¶
事。加七年卒。君始以長者重許與聞。凡交大官皆見禮。司¶
徒佑嘗以國事徵。顧謂君曰。願以老母為累。受託奉視優¶
崇。至忘其子之去。君諱某。字某。曾祖某。某官。祖某。某官。父¶
某。某官。嗣子隴西李氏出曰徵。由進士為右衞冑曹。早歿。¶
<pb:NFKB_QTW_p0589-17b>
次四子。皆京兆韋氏出。曰儆曰倣曰敏曰庭。女一人。嫁柳¶
氏。壻曰宗一。其銘曰。¶ 

不懈於位。不替於謀。慮寇以平。撫民以蘇。僭火不孼。悍吏¶
不侔。惟寶於鹽。亦贏其籌。公以忠施。私以義躋。既至於年。¶
乃靜於懷。衣柔膳甘。子侍孫攜。觀經考古。教導斯齊。克壽¶
克樂。嗚呼終哉。於陰之原。爰位其墓。千萬子孫。來拜來祔。¶ 

** 唐故安州刺史兼侍御史貶柳州司馬孟公墓誌銘¶ 
:PROPERTIES:
:TITID: QTWTIT11653
:PERSID: QTWAUT1456
:END:

孟氏之孤曰遵慶。奉其父命書九篇為善狀一篇。來告曰。¶ 

<pb:NFKB_QTW_p0589-18a>

月日君薨。月日將葬於某。敢請刻辭。嗚呼。公自假左贊善¶
大夫桓王司馬太常少卿為義成軍中軍兵馬使。其帥魏¶
國公躭為宰相。命公左領軍衞將軍。事德宗順宗今上。立¶
朝九年。加朝議大夫。居喪。會用兵於趙。起復居故官。為左¶
神策行營先鋒兵馬使。知牙而趙兵罷。不受祿。去金革服¶
喪終期。命安州刺史。仍加侍御史安州防遏兵馬使。貶柳¶
州司馬。公嘗佐魏公平襄陽。靖梁州。立義成軍。魏公宏大¶
恢奇。公能以任軍政。是以又為衞將軍。虔恭潔廉。動得禮¶
<pb:NFKB_QTW_p0589-18b>
節。伐趙之役。堅立堡壘。誓死麾下。法制明具。權力無能移。¶
進不避患。退不敗禮。安州迫寇攘。多戎事。政出一切。吏以¶
文持之。故貶。明年。用兵於蔡。朝廷諸公洎外諸侯咸以公¶
為請。未及徵。氣乘肺溢為水。浮膚而卒。年六十。惟公志專¶
於中。貌嚴於外。嘗立廷中毅然。望之若圖形刻像。聞國難。¶
輒不寢食。謀度憤吒。以故病不可治。曾祖某官諱某。祖某¶
官諱某。父某官諱某。公之諱曰常謙。子遵慶。弟曰某。銘曰。¶ 

魯仲孫氏。其世為孟。賁勇光武。軻儒紹聖。公傳師法。以訓¶
戎政。執稽以庸。咸致厥命。濟濟於朝。冕服以光。墨非從利。¶
終役復喪。忠孝孔明。君子攸彰。昔者雲中。六級下吏。公刺¶ 
<pb:NFKB_QTW_p0589-19a>
於安。法亦可議。黜伏南荒。豪士歔欷。聞難以激。去食廢寐。¶
神乖氣離。支膈莫遂。廷臣進言。侯伯拜章。帝命將施。俄仆¶
於京。代山丸丸。植柏與松。其名維何。忠孝孟公。¶ 

** 故連州員外司馬淩君權厝志¶ 
:PROPERTIES:
:TITID: QTWTIT11654
:PERSID: QTWAUT1456
:END:

年月日。尚書都官員外郎和州刺史連州司馬富春淩君¶
諱準卒於桂陽佛寺。先是六月。告於州刺史博陵崔君曰。¶
余嘗學黃帝書。切脈視病。今余肝伏以濇。腎浮以代。將不¶
臘而死審矣。凡予之學孔氏為忠孝禮信。而事固大謬。卒¶
不能有立乎世者。命也。臣道無以明乎國。子道無以成乎¶
<pb:NFKB_QTW_p0589-19b>
家。下之得罪於人。以謫徙醜地。上之得罰於天。以降被罪¶
疾。余無以禦也。敢以鬼事為累。又告為老氏者某曰。余生¶
於辰。今而寓乎戌。辰戌衝也。吾命與脈叶。其死矣乎。吾罪¶
大。懼不克歸柩於吾鄉。是州之南。有大岡不食。吾甚樂焉。¶
子其以是葬吾。及是。咸如其言云。孤夷仲求仲。以其先人¶
之善余也。勤以誌為請。嗚呼。君字宗一。以孝悌聞於其鄉。¶
杭州刺史。常召君以訓於下。讀書為文章。著漢後春秋二¶
十餘萬言。又著六經解圍又文集未就。有謀略。尚氣節。賙¶
人之急。出貨力猶棄粃稗。年二十。以書干丞相。丞相以聞。¶ 

<pb:NFKB_QTW_p0589-20a>

試其文。日萬言。擢為崇文館校書郎。又以金吾兵曹為邠¶
寧節度掌書記。泚涇之亂。以謀畫佐元戎。常有大功。累加¶
大理評事御史。賜緋魚袋。換節度判官。轉殿中侍御史。府¶
喪罷職。後遷侍御史。為浙東廉使判官。撫循罷人。桉騐汙¶
吏。吏人敬愛。厥績以懋。粹然而光。聲聞於上。召以為翰林¶
學士。德宗崩。邇臣議祕三日乃下遺詔。君獨抗危詞以語¶
同列王伾。畫其不可者十六七。乃以旦日發喪。六師萬姓¶
安其分。遂入為尚書郎。仍以文章侍從。由本官參度支。調¶
<pb:NFKB_QTW_p0589-20b>
發出納。姦吏衰止。以連累出和州。降連州。居母喪不得歸。¶
而二弟繼死。不食哭泣。遂喪其明以沒。蓋君之行事如此。¶
其報應如此。夫人高氏。在越。孤四人。南仲殷仲在夫人所。¶
未至。執友河東柳宗元哀君有道。而不明白於天下。離愍¶
逢尤夭其生。且又同過。故哭以為志。其辭哀焉。銘曰。¶ 

噫淩君。生不淑。學孔氏。揚芬郁。好謀謨。富天祿。讐禁書。贊¶
推轂。觀靈龜。獲貞卜。徙東越。翊明牧。罷人蘇。汚吏覆。升侍¶
從。躬啟沃。匡危疑。興大福。吏尚書。徒隸肅。佐經邦。財用足。¶
道之躓。身則辱。烏江垂。九疑麓。仍禍凶。遘茲酷。能知命。無¶
怨毒。罪不泯。死猶僇。何以葬。南嶺曲。魂有靈。故鄉復。封茲¶ 
<pb:NFKB_QTW_p0589-21a>
壤。歸骨肉。為之銘。誌陵谷。¶ 

** 故連州員外司馬淩君墓後誌¶ 
:PROPERTIES:
:TITID: QTWTIT11655
:PERSID: QTWAUT1456
:END:

元和某年月日。立太子。赦下。嘗有非其罪。柩得返葬。淩氏¶
孤夷仲求仲。自連桂陽舉其先人之柩。龜筮吉利。某年月。¶
歸於杭之新城。祔於其墓。刻前志志其行。益以後志志其¶
時。立碣於墳東南隅。申志於外。噫亦勤矣。以其先人之行。¶
宜克大於後。以其孤之志。宜克承於初。艱其躬以延於無¶
窮。承而大。宜哉。¶ 

¶
<pb:NFKB_QTW_p0589-21b>
