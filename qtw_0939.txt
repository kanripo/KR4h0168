#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0938-17a> ¶¶
#+PROPERTY: JUAN 0939
欽定全唐文卷九百三十九¶ 

<pb:NFKB_QTW_p0939-01a>
　杜光庭(十一)¶ 

** 李仇中丞本命醮詞¶ 
:PROPERTIES:
:TITID: QTWTIT18576
:PERSID: QTWAUT2732
:END:

伏以二氣陶融。三元生化。裁成品物。亭育㣥方。受命稟形。¶
上繫天府。至於壽算遐促。祿祚短長。立身有罪福之因。行¶
運有吉凶之數。天司地。主宰無私。臣伏恐三命五行。或逢¶
災咎。九星七曜。或值照臨。陰陽有刑剋之期。祿算有凶衰¶
之會。又恐積生所犯。冤債未除。積世所行。過尢旋結。常情¶
罔測。神道難知。非託醮祈。無由解釋。輒因本命之日。虔備¶
香燈。仰元象以披心。對星壇而瀝懇。敢希至聖。俯鑒丹誠。¶
<pb:NFKB_QTW_p0939-01b>
三官落罪之文。五帝削災妨之籍。臣宿瑕蕩滌。積釁銷平。¶
輟死北宮。上生南極。天曹增祿。司命延年。眷屬和寧。公私¶
清泰。即荷眾聖之恩。不任。¶ 

** 張道衡常侍還願醮詞¶ 
:PROPERTIES:
:TITID: QTWTIT18577
:PERSID: QTWAUT2732
:END:

伏聞垂象九天。流光萬有。帝車周運。聖力遐通。裁四海以¶
無私。福㣥生而不宰。惟祈必應。有願克從。臣頃以大順二¶
年。遭逢危厄。憂逾蹈火。危甚履冰。既難保於朝昏。敢望全¶
於形命。元元丹懇。啟愬無門。惟注念蒼穹。冥祈元斗。潛興¶ 
<pb:NFKB_QTW_p0939-02a>
大願。冀贖深災。果蒙大道鑒臨。至真通感。垂好生之澤。開¶
罔極之恩。獲洗罪尢。盡消冤戾。仰天慈而積感。報元造以¶
無階。旋屬公役所拘。道途無暇。嵗華累改。誠願未申。况復¶
水陸經過。江山往復。幾逢俶擾。頻值艱危。幸脫鋒鉦。免罹¶
凶橫。皆承廕護。倍切兢榮。今以本命之辰。於玉局靈化。詣¶
北斗七元之殿。當元卿大帝之前。虔備醮壇。恭酬往願。昔¶
所許奏錢若干貫。請至今年八月五度奏納取畢。伏惟斗¶
中眾聖。元府上司。鑒顧丹誠。曲迴鴻造。使宿願周備。賜靈¶
澤遐霑。赦過除災。延祥介福。年祿增益。危厄銷平。眷屬乂¶
<pb:NFKB_QTW_p0939-02b>
安。公私貞吉。即永荷斗極眾真覆祐之恩。不任。¶ 

** 周庠員外為母轉經設醮詞¶ 
:PROPERTIES:
:TITID: QTWTIT18578
:PERSID: QTWAUT2732
:END:

伏聞三洞寶經。九天真訣。虛無凝㤅。混合成文。龍篆鳳章。¶
發舒杳冥之始。瓊編玉檢。敷宣天地之先。大則制御乾坤。¶
保鎮劫運。安寧祚歷。昭祐帝王。次則和輯五行。調平六氣。¶
蠲邪度厄。濟物利人。遵修則災咎可銷。諷誦則禎祥可降。¶
臣等以母行年衰厄。疾苦所嬰。憂懼但深。告祈無所。敢憑。¶
元聖。披瀝丹心。伏願勅三寶威神。命侍經寮屬。解五行刑¶
剋。却三命凶衰。增祿南天。延生司契。六府調理。百病痊平。¶ 

<pb:NFKB_QTW_p0939-03a>

永垂覆祐之恩。克享遐長之福。謹以玉局化轉經設醮。冥¶
叩至真。不任。¶ 

** 莫庭乂為張副使本命甲子醮詞¶ 
:PROPERTIES:
:TITID: QTWTIT18579
:PERSID: QTWAUT2732
:END:

臣聞天道無親。輔茲有德。功或及物。福必無涯。當川安撫¶
副使張琳。奉主無私。酬知盡節。初終一致。雖風雨而不渝。¶
籌畫萬端。越嵗寒而彌勁。頃以四郊多壘。兩鎮稱兵。物力¶
將虛。經費逾廣。厚斂則生靈必困。薄賦則供億不充。出自¶
良謀。豐其軍食。糗糧山積。戈甲雲屯。人不告勞。物無失所。¶
<pb:NFKB_QTW_p0939-03b>
益振貔貅之勢。佇成弔伐之功。但以張某三命之中。猶逢¶
災厄。二運之內。甲祿氣微。天符臨本命之宮。土星逆愁煩¶
之位。慮為災咎。輒罄誠祈。爰託皇壇。旁希元祐。伏願十華¶
降福。三聖迴光。錫善貺於諸天。災殃自息。蕩過尢於九府。¶
祿算增延。永俾安寧。共康藩屏。臣情誠迫切。冒瀆高明。不¶
任。¶ 

** 駱將軍醮詞¶ 
:PROPERTIES:
:TITID: QTWTIT18580
:PERSID: QTWAUT2732
:END:

伏以二氣清寧。表天地亨貞之道。五材倚伏。荷乾坤成育¶
之恩。至於命籍短長。祿祚豐薄。立身罪福。行運吉凶。莫不¶
上自天司。旁資元命。主張考校。巨細無遺。臣竊恐列宿五¶ 
<pb:NFKB_QTW_p0939-04a>
行。躔次有照臨之咎。九宮三命。陰陽有厄會之期。以此憂¶
兢。恐成災厄。今以立冬令節。祈福良辰。虔罄丹誠。精陳醮¶
禮。仰天闕而瀝懇。瞻地府以冥心。佇降恩慈。曲流洪福。使¶
災凶殄息。過咎蠲銷。錫以嘉祥。增其壽祿。落罪書於北府。¶
紀生籍於南昌。眷屬安寧。幽明康乂。回翔天路。長親日月¶
之光。棲息人寰。永沐真靈之祐。不任。¶ 

** 馬尚書醮詞¶ 
:PROPERTIES:
:TITID: QTWTIT18581
:PERSID: QTWAUT2732
:END:

伏聞歷象推移。運三元而成嵗。陰陽變化。資大道以宣功。¶
澤霈幽明。事均今古。其有宏仁秉義。體順和光。則天錫禎¶
<pb:NFKB_QTW_p0939-04b>
符。神彰吉貺。或動乖守慎。志協回邪。乃蹈彼艱虞。兆茲否¶
塞。影響之報。理實昭然。臣猥以庸虛。早塵職祿。雖肅恭自¶
立。畏慎推誠。常懷聚鷸之譏。每懼維鵜之誚。况復訓齊戎¶
伍。祇奉藩垣。鋒鏑猶施。鉦鞞未息。摧堅挫銳。徒申擒討之¶
謀。故殺誤傷。慮搆幽冤之咎。以茲屬念。深用寘懷。今則秋¶
帝考功。地官校籍。罪福咸舉。毫末無遺。或臣有塵忝之非。¶
有殺傷之故。有六情之罪。有三業之辜。有注訟未除。有冤¶
讎未釋。事題黑簿。名挂陰曹。乞垂悔謝之緣。竝降蠲消之¶
澤。俾其克勵。得以自新。至於宿曜垂災。行年值厄。亦希超¶ 
<pb:NFKB_QTW_p0939-05a>
度。獲保乂安。上祈九祖生天。三塗離苦。飛沈遂性。生植無¶
傷。四方之戈甲早寧。萬戶之農桑畢就。俗聞謠詠。野息氛¶
埃。咸歸清淨之風。大洽希夷之道。虔修醮酌。懇薦章詞。遙¶
祝仙壇。仰望真祐。不任。¶ 

** 馬尚書本命醮詞¶ 
:PROPERTIES:
:TITID: QTWTIT18582
:PERSID: QTWAUT2732
:END:

臣以庸微。叨承宿運。謬參職秩。繼忝官榮。統御戎車。襲行¶
條令。或剋收境邑。除蕩奸兇。外禦寇讎。內綏疲瘵。而宴賓¶
犒士。須有宰傷。去弊誅邪。必資刑律。誠非徇已。務切安人。¶
竊慮斬決之間。重輕有失。傷殺之際。故誤難明。以此憂惶。¶
<pb:NFKB_QTW_p0939-05b>
恐貽譴責。又慮臣行年三命。或值凶衰。宿曜五星。或逢臨¶
照。因其厄會。遂履凶危。又恐九祖幽儀。未蒙遷拔。六親滯¶
識。猶有拘留。緬長夜以魂驚。念陰關而心懼。思罄歸依之¶
懇。仰申薦奉之誠。輒憑本命之辰。式備資薰之力。冥心靈¶
化。遐想寶壇。陳醮禮以肅恭。貢章詞而精禱。伏冀元元錫¶
祐。大道流慈。光開泉曲之庭。詔下酆都之府。使九元超度。¶
眾苦蠲消。生神碧落之天。蛻影朱陵之洞。福延後嗣。惠被¶
宗親。其有往世愆瑕。無窮冤對。咸承懺滌。竝使和平。乞臣¶
罪落書。生宮注籍。災凶弭息。祿算遐長。兼祈福介川源。¶ 

<pb:NFKB_QTW_p0939-06a>

澤覃遠近。戈鋋早戢。疵癘不生。野復耕桑。人歸富壽。洎乎¶
沈潛異質。冥漠殊庭。同沐元風。咸昇道域。誓虔丹懇。永奉¶
鴻慈。不任。¶ 

** 司徒青城山醮詞¶ 
:PROPERTIES:
:TITID: QTWTIT18583
:PERSID: QTWAUT2732
:END:

伏以灝氣漸凝。㣥山挺秀。高扶宸極。厚鎮坤輿。惟彼西南。¶
上通參井。結靈積瑞。含藏日月之華。謺翠推嵐。包括神仙¶
之宅。位崇眾嶽。秩亞三山。為天下之福庭。冠域中之勝概。¶
崇臺比立。黃軒之祕跡猶存。巨浸旁分。大禹之神功可覩。¶
<pb:NFKB_QTW_p0939-06b>
每彰符應。以祐生靈。頃屬雨澤踰旬。泉源坌涌。丹崖翠巘。¶
雖傳隕圯之聲。紺殿彤軒。靡有震驚之變。緬茲㣥異。益驗¶
光靈。臣叨荷殊恩。膺茲重寄。綏撫之能未著。兢憂之懇常¶
深。恐臣過咎所招。仙嶽降異常之兆。災蒙所襲。神峯垂警¶
告之祥。夙夜省循。若據冰炭。莫展披陳之路。惟虔禱謝之¶
誠。輒按明科。恭申大醮。庶蒙鑒祐。以贖愆違。不任。¶ 

** 馬尚書本命醮詞¶ 
:PROPERTIES:
:TITID: QTWTIT18584
:PERSID: QTWAUT2732
:END:

伏聞元化運行。三才資始。體乾坤而成象。感陶煦以凝神。¶
由是懸命籍於天關。繫生死於斗極。其有行藏巨細。舉措¶
纖微。八靈伺察以無遺。十值考讎而畢至。善功潛著。則名¶ 
<pb:NFKB_QTW_p0939-07a>
列仙曹。過目所彰。則書編鬼錄。用茲懲勸。以導於人。其惟¶
本命尊神。主張校錄。緬思元旨。實切稟修。臣猥以凡微。曾¶
無機畧。唯奉公克己。效命為時。未展勞能。累驚塵忝。揣循¶
增懼。委任益深。况封畿戈甲之餘。壠畝榛蕪之後。疲羸未¶
復。瘡痏未平。撫之則濡沫纔通。撓之則溝湟甫及。而驟司¶
六邑。務彼三農。暑耨寒耕。雖勤劬於人力。有秋望嵗。殊仰¶
俟於天時。但罄丹心。禺祈元祐。敢因本命之日。虔申醮謝¶
之儀。所祈真聖鑒臨。福祥臻萃。赦臣叨據之苦。奬臣肅奉¶
之誠。使鋒鏑早寧。京坻有積。人無疵癘之苦。年祛水旱之¶
<pb:NFKB_QTW_p0939-07b>
虞。俾臣九祖超昇。三塗清宴。其或宿曜運行之厄。嵗年刑¶
剋之災。淫刑濫賞之非。故誤殺傷之咎。竝希昭祐。暜錫蠲¶
消。永誓歸依。以酬真貺。不任。¶ 

** 莫庭乂青城本命醮詞¶ 
:PROPERTIES:
:TITID: QTWTIT18585
:PERSID: QTWAUT2732
:END:

伏以稟氣分形。上資元化。主算定祿。仰繫真曹。臣伏恐履¶
行之間。或貽愆咎。年運之內。或遇災凶。非仗神功。難申懺¶
滌。輒干真鑒。虔備醮儀。頃以此山嶽瀆。上司神仙福地。洞¶
裏之玉樓金闕。塵俗難窺。人間之古殿荒臺。蹤基易變。梁¶
摧螮蝀。瓦落鴛鴦。若無營葺之興。已雜蒿萊之徑。某叨居¶ 
<pb:NFKB_QTW_p0939-08a>
宰宇。竊備繕修。既俾功庸。仍申藻繢。圖五嶽九江之像。貌¶
河侯溪女之真。肅穆冕旒。駢羅珠翠。如登貝闕。似挹驪宮。¶
既輝煥於素垣。益深嚴於元德。所冀少城天府。永賴休禎。¶
秋報春祈。克承嘉祐。敢因元命之日。虔修讚祝之筵。伏惟¶
應念迴軒。分靈降澤。錫臣以增延祿算。助臣以消解災凶。¶
兩地之骨月安寧。一境之生靈蘇泰。誓傾丹悃。上副元慈。¶
不任。¶ 

** 莫庭乂青城甲申本命周天醮詞¶ 
:PROPERTIES:
:TITID: QTWTIT18586
:PERSID: QTWAUT2732
:END:

伏聞妙本應期。元精啟運。三光分照。萬有陶形。圓清方濁¶
<pb:NFKB_QTW_p0939-08b>
之間。遞為主宰。日域星躔之內。各備職寮。大則司劫歷弛¶
張。小則察人倫善惡。有逾衡鏡。無隱鋒毫。竊惟九室洞天。¶
㣥真會府。丹崖蕩日。翠谷呀雲。鸞旗之所往還。霓節之所¶
遊集。叨膺宰宇。獲詣仙山。雖食蘖苦心。飲冰潔己。功應無¶
補。過必彰聞。况於咫尺之中。敢罔真仙之鑒。更慮九辰行¶
運。三命推移。福善不常。災凶靡測。拳拳素懇。若履顛危。輒¶
因本命之辰。載申祈醮之禮。天衢地壤。水府星宮。咸罄血¶
誠。仰祈明祐。伏乞解災釋過。延貺垂祥。壽祿惟增。凶危自¶
息。已往則九天開度。見存則兩地安寧。一境生靈。同承福¶ 
<pb:NFKB_QTW_p0939-09a>
廕。兵車休駕。封部無虞。長欣靜謐之期。永荷靈真之澤。不¶
任。¶ 

** 莫庭乂九曜醮詞¶ 
:PROPERTIES:
:TITID: QTWTIT18587
:PERSID: QTWAUT2732
:END:

伏以二象分華。三元列曜。司悔吝吉凶之契。操死生罪福¶
之權。主宰無遺。幽明咸繫。臣自惟凡昧。夙奉正真。叨荷寵¶
章。獲忝位祿。循涯省分。常懼於曠官。恤物安人。敢忘於勵¶
已。尚慮動違恭慎。日積愆瑕。上瀆真靈。潛貽厄會。又恐五¶
星進退。四曜運行。或居身命之宮。或臨惡弱之位。况臣今¶
年天符臨於命卦。木星未出身宮。第二十宿中。蝕神所歷。¶
<pb:NFKB_QTW_p0939-09b>
小運行直。又值天羅。竊憂福過災生。命衰祿薄。按河圖內¶
品。太元祕文。瀝懇貢詞。披心備禮。仰華蓋儀璘之闕。若對¶
九芒。瞻星辰日月之宮。盡傾丹款。伏冀宸光下燭。開昏晦¶
而洗沈冥。靈景延暉。碎禍車而焚罪網。使年齡克保。品秩¶
攸昇。一境之士庶康寧。兩地之親緣安泰。仙山表貺。人無¶
瘥疫之傷。靈府垂禎。嵗有京坻之望。唯虔素悃。上答元功。¶
不任。¶ 

** 川主相公北帝醮詞¶ 
:PROPERTIES:
:TITID: QTWTIT18588
:PERSID: QTWAUT2732
:END:

伏以七政上尊。五靈元老。位司北極。部制中天。至於地分¶ 
<pb:NFKB_QTW_p0939-10a>
吉凶。天文災福。五行六氣。三命九宮。萬彙慘舒。咸歸考校。¶
臣以兵戈既久。殘瘁逾年。念彼生靈。痛深肌骨。敢因醮謁。¶
載罄祝祈。瀝懇紫微。叩心元象。實希憫鑒。俯降禎祥。消沴¶
氣於郊原。退災星於井絡。一川康泰。萬有昭蘇。永戢戈矛。¶
惟新祿算。九天霧卷。重披日月之光。三蜀烟清。再播雲雷¶
之澤。即仰荷帝君憫護之恩。不任。¶ 

** 川主相公周天后土諸神醮詞¶ 
:PROPERTIES:
:TITID: QTWTIT18589
:PERSID: QTWAUT2732
:END:

伏以天府名區。少城奧壤。龍神福地。天帝雄藩。豈以凡微。¶
叨茲臨鎮。而謬分朝寄。總此封疆。十載於茲。日深兢懼。但¶
<pb:NFKB_QTW_p0939-10b>
以粵初莅任。便屬艱難。黃巾犯秦。翠輿幸蜀。行朝萬眾。駐¶
蹕五年。力盡扶天。誠深報國。功宣匡復。以及迴鑾。其間有¶
跋扈稱兵。盱睢竊發。秀昇擁師於下瀨。郭琪奮臂於中軍。¶
咫尺乘輿。震驚輦轂。上資睿武。旁假神威。相繼克平。以安¶
大駕。感茲靈祐。常貯血誠。今則時未底寧。人方肆亂。帝車¶
順動。又幸陳倉。中原有焚燎之災。六合靡晏寧之所。雖誠¶
深憂國。志切匡君。難申嵇紹之忠。山川杳隔。空抆袁安之¶
淚。扈衞無由。緬想神功。必垂濟助。爰申醮禮。仰冀靈通。希¶
迴助順之恩。共安天步。少借害盈之力。遠掃兇渠。復黃屋¶ 
<pb:NFKB_QTW_p0939-11a>
於上京。延寶圖於萬葉。椒漿之奠。永答明慈。臣不任瀝懇¶
披心虔請之至。¶ 

** 葛仙山化醮詞¶ 
:PROPERTIES:
:TITID: QTWTIT18590
:PERSID: QTWAUT2732
:END:

惟彼仙山。鎮茲坤壤。八十一洞。分日月於地中。二十四峯。¶
繚烟霞於天際。潛司罪福。以統生靈。臣夙慕元徽。早崇清¶
靜。躬逢聖日。既叨輔贊之榮。夢想靈山。常貯逍遙之志。尚¶
縈多事。徒鬱素懷。今節及仲秋。禮當望秩。遐瞻翠巘。杳隔¶
紅塵。虔備醮壇。用申誠祝。伏冀虎旗龍斾。遠辭八極之宮。¶
鶴馭鴻驂。聊降二仙之駕。歆茲薄禮。錫以殊休。俾稼穡有¶
<pb:NFKB_QTW_p0939-11b>
年。凶災不起。幽明共福。家國咸安。比帝祚於崇岡。續唐年¶
於劫歷。必期修潔。以奉靈光。不任。¶ 

** 川主九星醮詞¶ 
:PROPERTIES:
:TITID: QTWTIT18591
:PERSID: QTWAUT2732
:END:

臣聞九元御極。綜列宿於紫微。七政垂光。統眾星於黃道。¶
指攝提而臨萬象。運招搖而主百靈。生死吉凶。咸繫司牧。¶
臣以受年之時。此月火星及暗曜罡星。皆臨本命。以茲戰¶
悚。恐蹈災危。敢以丹誠。上祈元祐。虔修大醮。備瀝微衷。伏¶
惟九聖延慈。乘帝車而降福。七真垂貺。迴杓建以祛災。二¶
十八宿行藏。皆資祥慶。一十二宮分度。永息屯蒙。誓勤忠¶ 
<pb:NFKB_QTW_p0939-12a>
赤之心。以答靈真之念。不任。¶ 

** 中和周天醮詞¶ 
:PROPERTIES:
:TITID: QTWTIT18592
:PERSID: QTWAUT2732
:END:

臣以庸虛。猥當大任。極台衡之秩。居藩屏之崇。雖傾捧日¶
之心。莫著匡君之績。頃以四郊多壘。中國不寧。戎馬載馳。¶
兵車尚駕。或近臣肆逆。或遠鎮辜恩。纔滅梟巢。初迴鑾輅。¶
又聞薄伐。再致省巡。凡在人臣。豈勝憤惋。惟炷香冥想。望¶
聖祖之貽休。拜表祈真。待陰兵之助役。果見偽王孽相。連¶
頸殲夷。兇帥朱玫。繼蹤斬馘。緬維幽讚。更切明誠。近又太¶
乙運行。已照蜀分。五星移度。或在身宮。慮薄德所招。即凶¶
<pb:NFKB_QTW_p0939-12b>
災洊至。常加惕勵。罔敢遑寧。遂有鄭君雄韓球。兩地結連。¶
遽興兵甲。隔絕恩信。淩犯關防。殘掠生靈。焚燒郡邑。數州¶
塗炭。千里傷夷。憫此幽冤。痛深骨髓。臣所以上祈至道。明¶
禱真靈。志先憂國憂人。誠匪為家為已。由是上天悔禍。大¶
道降靈。包藏者尋就誅鋤。黨附者皆從剪撲。封疆繼靜。凋¶
瘵旋蘇。韓球敗亡。君雄梟戮。漸通道路。將雪冤沈。尚以芟¶
刈之時。殺傷非一。仰體好生之旨。震悼何安。俯嗟遊岱之¶
魂。凄凉莫已。是用凝神叩寂。拜手歸心。陳謝恩謝過之儀。¶
瀝祝地祝天之懇。庶祈元聖。曲鑒丹誠。輝映清壇。降流洪¶ 
<pb:NFKB_QTW_p0939-13a>
澤。蠲除愆咎。弭息災凶。使生者乂寧。幽途開泰。臣又聞眾¶
星拱極。百谷朝宗。蠢彼不庭。敢違天道。更鄰近境。綿亘數¶
州。山寨相望。久為兇逆。欲恃其蜂合蟻聚之勢。仗鋤耰白¶
挺之徒。垂二十年。不賓睿化。擬因揭瓴之便。將申破竹之¶
功。為國除奸。為人除害。重希神力。克震軍聲。酆都以三十¶
萬兵。常祛沴氣。洞泉有二十五將。潛制妖徒。正道殛邪。神¶
明助順。敢緣斯旨。再罄赤心。伏惟俯鑒奏陳。克迴明祐。使¶
昌瀘梓遂。永無蛇豕之災。草木藂林。盡化鋒鋋之狀。咸知¶
帝力。主復王謠。然後論賞龜城。拜章鳳闕。弢弓解甲。歸馬¶
<pb:NFKB_QTW_p0939-13b>
休牛。長諧魚水之歡。克暢君臣之道。明明血懇。大道鑒之。¶
不任歸命祈祈恩屏營憤切之至。謹詞。¶ 

** 程德柔醮水府修堰詞¶ 
:PROPERTIES:
:TITID: QTWTIT18593
:PERSID: QTWAUT2732
:END:

伏聞大道垂功。裁成品物。真靈設位。主宰㣥生。至於水府¶
明神。山林正職。各司罪福。以庇烝黎。當縣地控上游。素名¶
劇邑。賦輿重大。耕稼茲繁。堤堰所防。安危是繫。某所修堰¶
分。當彼濬流。自汎溢以來。累有摧壞。雖俾夜作晝。竭力焦¶
心。旋有葺完。尋聞傾陷。豈水脈所注。不可備防。豈龍神所¶
為。未容障塞。憂惶迫切。無所告祈。且食乃民天。人為邦本。¶ 

<pb:NFKB_QTW_p0939-14a>

或虧秋稔。必致年凶。况天府膏腴。勢連下瀨。少城戶口。旁¶
接通波。若為侵軼之災。必有泥沙之變。救茲墊溺。須仗元¶
威。伏惟大道開恩。明神流鑒。愍其農畝。念彼生靈。迴不測¶
之神功。借無私之聖力。特垂濟護。俾獲安全。使黍稷永豐。¶
京坻有望。息襄陵懷山之禍。叶年豐俗富之期。蘋藻効誠。¶
敢負靈貺。不任。¶ 

** 川主醮五符石文詞¶ 
:PROPERTIES:
:TITID: QTWTIT18594
:PERSID: QTWAUT2732
:END:

三寶開光。五文孕化。凝水火木金之氣。成雲霞龍鳳之書。¶
<pb:NFKB_QTW_p0939-14b>
保制乾坤。鎮寧天地。洎乎降傳下土。濟護㣥生。夏禹得之¶
以成功。仲尼奉之而興詠。有家有國。罔不遵修。所以服御¶
神祗。鎮安川嶽。禳除氛沴。清肅宮城。至於居宅之興。亦在¶
鎮禳之例。臣頃於所部。特創新居。既畢巨功。爰申大醮。按¶
河圖品格。依靈寶文儀。篆刻真符。清修香火。所冀解銷犯¶
觸。安集正神。召彼靈官。永垂擁衞。伏惟元元鑒祐。眾聖流¶
慈。勅勤職司。錫其禎貺。居止寧泰。眷屬康安。分近天皇。大¶
火之鄉。况屬身宮。或鄰對照。捫心震惕。循已驚虞。是用瞻¶
本命福山。仰列仙靈化。歷三元而禱祝。遍九曜以虔祈。伏¶
冀洞府神真。披香奉御。元元尊聖。垂澤降臨。賜臣以景貺¶ 
<pb:NFKB_QTW_p0939-15a>
禎符。解臣以災期厄會。克承祐護。允洽康寧。上願皇業天¶
齊。聖圖嶽鎮。伊川洛汭。運叶中興。八水三山。俗諧昭泰。戢¶
鋒鋋於九野。共文軌於萬方。臣得勵忠貞。永扶英睿。不任。¶ 

** 蜀王為月虧身宮於玉局化醮詞¶ 
:PROPERTIES:
:TITID: QTWTIT18595
:PERSID: QTWAUT2732
:END:

伏聞大道縱靈。元和肇化。燭三光而上列。運六氣於中天。¶
播裁成字育之功。物無不遂。持寒暑暄凉之柄。政無不均。¶
所以五星秉大帝之符。司明罪福。十神行太乙之令。統御¶
吉凶。律歷難欺。古今所秉。臣遭逢聖運。塵忝殊榮。山河控¶
井絡之雄。封壤握坤維之重。常虞福過。實懼災躔。今則涼¶
<pb:NFKB_QTW_p0939-15b>
德靡修。太穹垂戒。月朔則太陽薄蝕。當對照之方。既朢則¶
太陰變虧。在身宮之位。飛天火曜。臨於命辰。干祿納音。仍¶
逢衰氣。恐成災咎。彌切憂惶。是用遵按元科。勵精丹懇。奉¶
香羞於玉局。陳醮禮於瑤壇。仰三景以希恩。暜周天而禱¶
福。伏冀昭彰俯鑒。[:#AS-9C74:⿰月⿱人丁]蠁垂休。錫禎貺於三命五行。解災期¶
於身宮分野。至有故傷誤殺。往債宿冤。咸賜蠲除。永俾貞¶
吉。上願皇圖悠久。聖壽延長。還秦符大漢之隆。宅洛契宗¶
周之盛。干戈偃戢。夷夏昭蘇。得傾報國之心。克叶自天之¶
祐。不任激切虔祈之至。謹詞。¶ 

<pb:NFKB_QTW_p0939-16a>

** 安宅醮詞¶ 
:PROPERTIES:
:TITID: QTWTIT18596
:PERSID: QTWAUT2732
:END:

伏聞道氣流布。三才乃分。陰陽陳變化之機。水木肇相生¶
之象。巢穴之風既替。宅宇之作遂興。順二氣以營修。體五¶
行而制度。實資神化。大庇生靈。臣以庸愚。不明元理。因時¶
改作。隨力興修。土木之功。曾無避忌。穿鑿之處。深有驚喧。¶
或抵犯王方。或背違天道。致使龍神未守。居止非宜。恐迫¶
凶衰。更延災厄。謹歸心大道。稽首三尊。按靈寶明科。修五¶
帝大醮。虔恭懺謝。拜請符文。懺已往犯觸之非。祈將來安¶
<pb:NFKB_QTW_p0939-16b>
寧之福。伏冀二儀介瑞。五帝垂祥。凶惡蠲除。龍神鎮守。人¶
口清泰。動靜康寧。營造興工。常蒙利祐。公私和暢。眷屬乂¶
安。即永荷太上眾尊五帝祐護之恩。不任。¶ 

** 八節醮詞¶ 
:PROPERTIES:
:TITID: QTWTIT18597
:PERSID: QTWAUT2732
:END:

伏以大道垂化。元氣流形。鼓鑄㣥生。有清濁剛柔之異。舒¶
張八節。定春秋冬夏之方。所以考校吉凶。司明罪福。惠既¶
周於家國。恩亦暜於存亡。臣等獲值昌期。早欽道化。資神¶
功而生育。荷聖力以裁成。竊慮處俗立身。寧無過咎。前生¶
今世。必有[:#AS-8FBB:●]瑕。或五行三命之中。遭逢厄會。或暗曜明星¶
之卜。因值照臨。以此兢憂。輒思祈醮。爰逢令節。同竭丹誠。¶ 

<pb:NFKB_QTW_p0939-17a>

是天元啟候之期。當大聖延慈之日。翹心靈化。稽首瑤壇。¶
精潔香花。虔恭醮祝。伏冀高尊鑒祐。眾聖哀憐。垂罔極之¶
慈。賜無疆之澤。使積生罪惱。累世冤讎。已往[:#AS-8FBB:●]非。將來厄¶
運。乘八節自新之力。降三宮肆赦之恩。竝賜蕩除。永錫貞¶
吉。使臣九元七祖。受福祉於南宮。眷屬親緣。落死名於北¶
府。公私和洽。壽祿遐長。即永荷眾聖祐護之恩。不任。¶ 

** 都監將軍周天醮詞¶ 
:PROPERTIES:
:TITID: QTWTIT18598
:PERSID: QTWAUT2732
:END:

伏聞大道混融。㣥材昭著。陰陽昇降。吉凶之理肇分。善惡¶
<pb:NFKB_QTW_p0939-17b>
循環。罪福之文是啟。玉虛大帝。金闕元皇。申命真靈。俾其¶
主宰。三官五帝。爰居勸沮之司。南斗北元。以統死生之錄。¶
洪纖備舉。億劫無差。所以丹元經。有修禳之祕訣。祈天悔¶
過。有懺滌之明科。竊仰宏慈。敢陳微願。臣獲膺宿會。運偶¶
昌期。猥以凡庸。遭逢異寵。伏念戴清履濁。寓世立身。事主¶
奉親。自家刑國。雖忠貞勵節。勤瘁在公。而休祉難臻。愆違¶
易集。况臣頃因扈衞。時屬艱憂。豺豕欺天。氛霾蔽日。層巖¶
瑞氣。但布護於帝車。九陌妖塵。正昏蒙於輦道。乃忠義奮¶
身之際。是人臣效命之期。得以手捧天樞。身排鯨浪。克寧¶
皇極。以罄丹心。遂叨非次之恩。遽荷重難之寄。連營貔¶ 
<pb:NFKB_QTW_p0939-18a>
虎。千里提封。慚無監撫之能。但切兢憂之懇。竊恐臣前生¶
今代。歷劫以來。未達正真。動成罪戾。或上虧天理。下犯地¶
宜。中忤人情。旁違物性。十躔外積。三業內興。或助順除奸。¶
誅邪佐命。或故傷誤殺。秉法持綱。或星曜運行。時逢臨照。¶
或三命經歷。因值衰危。八卦九宮。有刑妨之數。冤讎債訟。¶
有考對之文。幽晦常情。眇然難測。惟資修奉。上叩元虛。冀¶
獲感通。克承覆祐。是用按河圖真格。披正一靈科。溥海嶽¶
以貢誠。遍乾坤而瀝懇。恭陳醮禮。以展肅虔。伏惟三寶迴¶
光。眾聖流鑒。赦其宿過。錫以殊休。罪蠲消。生名列品。和平¶
<pb:NFKB_QTW_p0939-18b>
冤債。清蕩災凶。九元七祖。同霑洪澤。六姻九族。咸沐元慈。¶
俾川境安寧。生靈輯睦。俗無疵癘。野有謳謌。幽府冥司。神¶
輝朗徹。飛行蠢類。惠渥滋濡。上願國步夷平。聖躬和暢。五¶
兵弢偃。萬㝢乂康。鑾旗早復於秦京。象法重懸於魏闕。瞻¶
天望日。言發心馳。不任。¶ 

¶
