#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0761-22a> ¶¶¶¶
#+PROPERTY: JUAN 0762
欽定全唐文卷七百六十二¶ 

<pb:NFKB_QTW_p0762-01a>

* 石貫¶ 
:PROPERTIES:
:PERSID: QTWAUT1929
:END:

貫字總之。會昌三年進士。¶ 

** 藉田賦(以復收墜典以期農祥為韻)¶ 

:PROPERTIES:
:TITID: QTWTIT15341
:PERSID: QTWAUT1929
:END:

大皡御辰。勾芒定位。天子率躬耕之禮。有司謹親載之事。¶
以為帝籍斯闕。皇猷久墜。不修耒耜之功。是墮粢盛之義。¶
於是擇元日。戒農期。本千畝而敬矣。齋三日以告之。然後¶
內外清謐。上下肅祇。文物之儀備列。戈鋋之衞在茲。猶窺¶
<pb:NFKB_QTW_p0762-01b>
紫禁。共仰丹墀。儼南面凝旒之所。當東方欲曉之時。漏水¶
聲盡。爐香上遲。俄而閶闔開。羽儀展。揚青旗以肅事。備朱¶
紘而戒典。上乃望靈壇。御玉輦。蒼龍整駕以前導。蔥犗遵¶
途而右轉。六轡齊舉。八鸞啟行。向綠野公田之所。至青郊¶
展禮之方。紺轅塞路。青輅巡場。叶農經而授事。指農正而¶
告祥。由是別土宜。分彊理。入滌場而肆目。撫御耦而舉趾。¶
遂乃執紅紖。親黛耜。四顧而溝塍砥平。三推而土膏脈起。¶
發生有在。播殖茲始。諸公諸侯而次進。或五或九而皆止。¶
見京坻之流衍可期。覩稼穡之艱難有以。禮樂既備。人神¶
告休。事雖兆於東作。稔以見其秋收。豈獨親耕於甸內。實¶ 
<pb:NFKB_QTW_p0762-02a>
亦種德於道周。㣥臣乃伏輦而進曰。臣聞歷代務農。百王¶
重穀。陛下興古典之巳墜。紹前修之不復。故得人勤稼穡。¶
天降景福。帝曰。予上事天地。次奉祖宗。惟舊章是率。惟古¶
典是恭。今將返鑾輅而宴於太寢。又欲展禮而勞農。¶ 

** 千畝望幸賦(以將興墜典允屬聖期為韻)¶ 

:PROPERTIES:
:TITID: QTWTIT15342
:PERSID: QTWAUT1929
:END:

國重農事。帝遵時令。惟千畝之可親。望三推而闡盛。田畯¶
方勤於稟法。甸師巳切於承命。陽和初布。庶平東作以勸¶
人。逕術既端。終俟南郊而見聖。當其融風式協。韶景方遲。¶
<pb:NFKB_QTW_p0762-02b>
金根為順動之馭。菖葉表親耕之期。度以地狹難容。足列¶
公車之數。顧其土膏潛動。可陳農器於茲。修隴惟直。遐阡¶
甚夷。是宜率諸侯大夫以行乎周禮。不可使四年正月獨¶
稱於晉時。言瞻耒耜。志惜墳衍。謂畇畇而足得天臨。想澤¶
澤而正宜春淺。空為散地。尚鬱新典。載芟未及。勾萌之出¶
何因。一墢為期。螻蟻之誠願展。翠幕猶閟。朱紘未至。當人¶
力可借而成功。使農祥失正而奚利。染場之屨。期剡剡以¶
輕移。撫籍之衣。想襜襜而如墜。且夫事尊禮動。法貴聖興。¶
顧井田之君。是可出而偕作。懿初耕之帝。宜其德以相成。¶
不然。則無以知土宜。慰人欲。使其穜稑克備。粢盛乃足。庶¶ 
<pb:NFKB_QTW_p0762-03a>
見其耘之耦。一一具陳。必報乃求之倉。纍纍交屬。况以近¶
甸堪樂。元辰以良。借百步之疇。冀停雲䍐。修三班之令。期¶
在月將。如此則樹德咸滋。訓農惟允。畢力克符於地事。致¶
誠不昧於畦畛。儻禮備而必行。實以表乎仁之至義之盡。¶ 

** 觀農賦¶ 
:PROPERTIES:
:TITID: QTWTIT15343
:PERSID: QTWAUT1929
:END:

歲起於東。丁壯就功。則知富民必資於廪實。彊國亦在於¶
年豐。是時也。杏花疏樹。蒲葉抽叢。曉出鳳城。疲道路之攸¶
徃。迴瞻鶉野。知耕鑿之斯崇。美夫原隰底績。溝塍刻鏤。耒¶
耜交橫。煙雲輻凑。人沮溺而為伴。水鄭白以分溜。一稃二¶
<pb:NFKB_QTW_p0762-03b>
米。禾同北里之禾。苗盛草稀。豆異南山之豆。觀夫田畯至¶
喜。室家相歡。揮鎡去莠。築堰澆蘭。野餉曉持於斜徑。畚插¶
暮荷於層巒。鄰近山之樹密。悅臨流之地寬。葵腰鐮而乍¶
采。黍策杖而時看。且人生在勤。勤則不匱。欲抑末以敦本。¶
在用天而分地。思文后稷。濟時敷播殖之功。惟彼陶唐。申¶
命掌嵎夷之事。八政之中食居一。四人之裏農為二。倬彼¶
甫田。習無不利。故土爰稼穡。含靈是資。歲稔則家知禮讓。¶
食足則國贊邕熙。無辭艱難。服先疇之畎畝。皆當儲峙。救¶
黎人之阻飢。九年殷憂於堯日。萬箱發詠於周詩。迹忝門¶ 
<pb:NFKB_QTW_p0762-04a>
人。得承規於孔父。心將請學。恐貽責於樊遲。¶ 

* 宋言¶ 
:PROPERTIES:
:PERSID: QTWAUT1930
:END:

言字表文。初名嶽。屢舉不售。改今名。大中十二年及第。¶ 

** 漁父辭劍賦(以濟人之急取利誠非為韻)¶ 

:PROPERTIES:
:TITID: QTWTIT15344
:PERSID: QTWAUT1930
:END:

彼子胥兮亡命江湄。賴漁父兮停橈在茲。既橫流而濟矣。¶
因解劍以酬之。厚意殷勤。何惜千金之器。高情特達。竟陳¶
三讓之辭。稽其去國無途。迷津獨立。前臨積水之阻。後有¶
追兵之急。躊蹰而鶴髮相哀。顧盼而漁舟可入。憂心盡展。¶
<pb:NFKB_QTW_p0762-04b>
憑刳木以何虞。渡口雖遙。挂輕帆而巳及。繇是拂拭青萍。¶
披陳素誠。念險難以知我。顧提攜而賜卿。拔三尺之熒熒。¶
波間電落。橫七星之凜凜。掌上風生。叟乃莞爾興言。搘頤¶
話志。本期浩淼以排難。詎可愴惶而徇利。酬仁報惠。誠多¶
公子之心。害義傷廉。且異老夫之意。况乎楚令方急。嚴刑¶
且陳。盡索奔亡之黨。先誅隱匿之人。若以爵祿為念。榮華¶
是親。則械爾躬而赴國。持爾劍以防身。整棹西歸。自受執¶
珪之賞。論功北面。寧亡切玉之珍。蓋由惻隱為心。艱危是¶
濟。方圖散髮之樂。豈假吹毛之銳。情高而俗慮難量。語罷¶
而鳴桹忽逝。連環吐月。空臨玉匣之間。一葉乘風。漸入寒¶ 
<pb:NFKB_QTW_p0762-05a>
煙之際。豈不以識達精微。言窮是非。棄霜刃以長徃。弄雲¶
濤而不歸。寂寞巖煙。沉東流之渺渺。凄凉浦樹。含落日以¶
依依。異乎義立一朝。名超萬古。决雲之異狀徒逞。皎日之¶
深誠不取。則知美范蠡而述魯連。信斯人之可伍。¶ 

** 斆雞鳴度關賦¶ 
:PROPERTIES:
:TITID: QTWTIT15345
:PERSID: QTWAUT1930
:END:

雞司晨而風雨不渝。人懷詐而關防可圖。效長鳴於頃刻。¶
排大難於斯須。近取諸身。俾㣥情而莫測。出於余口。將五¶
德以無殊。昔者田文。久為秦質。東歸齊國之日。夜及函關¶
之際。顧追騎以將臨。念國門之尚閉。君臣相視。方懷累卵¶
<pb:NFKB_QTW_p0762-05b>
之危。豪俠同謀。未有脫身之計。下客無名。潛來獻誠。君禍¶
方垂於虎口。臣愚請斆於雞鳴。於是鷹揚負氣。鶚立含情。¶
迥夜遙天。未變沈沈之色。攢眉鼓臂。因為喔喔之聲。審聽¶
真如。遙聞酷似。高穿紫塞之上。深入黃河之裏。一鳴而守¶
吏先驚。三唱而行人盡起。迴瞻滿座。皆默默以無言。散入¶
荒村。漸膠膠而不巳。想夫計即成欺。人皆不疑。重門似洞¶
以俱闢。駟馬如龍而莫追。雖師曠之聰。誠難辨矣。縱冶長¶
之慧。未必知之。於是考智謀。察能否。君於士兮誠重。士於¶
君兮亦厚。念秦關之百二。難逞狼心。笑齊客之三千。不如¶ 
<pb:NFKB_QTW_p0762-06a>
雞口。既而美播彊隣。名聞上賓。暫解咽喉之急。永為心膂¶
之臣。想季路之危冠。相侔未可。任秦皇之利觜。欲斆無因。¶
豈非志在酬恩。居然造響。清濁如一。高低不爽。迷翰音之¶
類。應若同聲。闢反拒之門。易於覆掌。始知戰國之多才。是¶
招賢之道廣。¶ 

** 鶴歸華表賦(以去家千歲今始歸為韻)¶ 

:PROPERTIES:
:TITID: QTWTIT15346
:PERSID: QTWAUT1930
:END:

昔丁令威。登仙紫微。念故鄉之久別。化靈禽之一歸。翻瑤¶
臺而遂下。見華表而堪依。凄凉而舊跡猶存。徘徊有戀。寂¶
<pb:NFKB_QTW_p0762-06b>
寞而故人誰在。悵望難飛。原夫託玉羽以潛遊。歷丹霄而¶
暫憩。閟聞天之逸響。駐凌雲之遠勢。凝思慮於木末。俯閭¶
閻於煙際。光陰可惜。歡娛肯誤於當年。邱壟相望。凋落徒¶
悲於晚歲。既而人事難尋。俄成古今。野逕榛亂。烟墟草深。¶
歧路之黃埃不巳。桑榆之白日空沈。眷戀無窮。誰識孤高¶
之貌。悲傷莫測。空聞嘹唳之音。至若似帶烟霞。情深恨賒。¶
遲迴而脩趾不動。眄睞而圓吭暫斜。松檟蕭蕭。徧是幽魂¶
之宅。蓬茅歷歷。今為誰氏之家。少別層城。長思故里。似有¶
求而不見。若將飛而未起。住仙界之長日。痛人寰之逝水。¶
念當時之親識。安問存亡。窮累代之子孫。莫言終始。極目¶ 
<pb:NFKB_QTW_p0762-07a>
晴煙。凝思悄然。別離而塵事不一。倏忽而芳春且千。那求¶
飲啄。自惡腥膻。歸處而雲空慘澹。望中而封樹連延。笑彼¶
乘軒。不離乎金闕。喜茲警露。迥降於遼天。巳而卓爾無㣥。¶
超然將翥。思杳杳之空際。戀亭亭之高處。迴朱頂以長望。¶
疊霜毛而永慮。蓄恨無窮。忽矯身而飛去。¶ 

* 左牢¶ 
:PROPERTIES:
:PERSID: QTWAUT1931
:END:

牢字惪膠。會昌三年進士。¶ 

** 蟬蛻賦(以一體區分雙形酷似為韻)¶ 

:PROPERTIES:
:TITID: QTWTIT15347
:PERSID: QTWAUT1931
:END:
¶
<pb:NFKB_QTW_p0762-07b>

物之化兮則多。蟬之類兮惟一。棄捐無用之甲。振奮有聲¶
之質。彼則曲拳擎[:#AS-856A:⿰⻊⿱巳心]。附麗脩條。此則遠害全身。飛鳴永日。¶
當其閒園向久。輕吹無聞。衝孔之異狀初出。寓物之雙形¶
欲分。暗入幽叢。上纎莖而繚繞。時搖殘萼。散芳氣之氤氳。¶
於以警素秋。於以戒炎酷。進退如懼。攀援欲速。兢兢而恐¶
墜微躬。步步而竟升高木。來能應候。禍豈避於刳膓。去乃¶
乘時。智終期於剖腹。烟月思寡。懸垂勢孤。以抱膏肓之疾。¶
待成胡越之區。拳跼而投足既定。蹙縮而脫身是圖。漸呀¶
然而甲折。俄豁爾而形殊。前程而遠寄園林。如矜得路。下¶
視而若遺枯朽。孰肯守株。由是乍舉輕躬。初留具體。薄翼¶ 
<pb:NFKB_QTW_p0762-08a>
而朝陽始照。元緌而宿露新洗。纔發響於林下。巳傳聲於¶
澗底。騐形有二。責實無雙。啾啾而送恨蓬戶。嘒嘒而添愁¶
瑣窗。吟遠樹於荒郊。思盈秋野。噪寒花於別浦。韻繞晴江。¶
則知造化之旨。難窮其理。何末異而本同。何一生而一死。¶
其死信不自以為辱。其生信不自以為美。能彼我而兩忘。¶
則榮枯而相似。別有甘穴居於聖代。期羽化於天庭。久羡¶
出身之術。多慙負贅之形。高枝尚遠。短景難停。儻遭逢於¶
此夜。冀音響之堪聽。¶ 

* 任疇¶ 
:PROPERTIES:
:PERSID: QTWAUT1932
:END:
¶
<pb:NFKB_QTW_p0762-08b>

疇。會昌六年官太常博士。¶ 

** 正獻懿二祖昭穆疏¶ 
:PROPERTIES:
:TITID: QTWTIT15348
:PERSID: QTWAUT1932
:END:

去月十七日。饗德明興聖廟。德廟直候論狀稱。懿祖室在¶
獻祖室之上。當時雖以為然。便依行事。猶牒報監察使及¶
宗正寺請過察。詳窺玉牒。如有不同。即相知聞奏。爾後伏¶
檢高祖神堯皇帝本紀。伏審獻祖為懿祖之昭。懿祖為獻¶
祖之穆。昭穆之位。天地極殊。今廟室奪倫。不即陳奏。然尚¶
為苟且。罪不容誅。仍勅修撰朱儔檢討王皡研精詳覆。得¶
報稱。天寶二年制。追尊咎繇為德明皇帝。涼武昭王為興¶ 
<pb:NFKB_QTW_p0762-09a>
聖皇帝。十載立廟。至貞元十九年制。從給事中陳京右僕¶
射姚南仲等一百五十人之議。以為禘祫是祖宗以序之¶
祭。凡有國者必尊太祖。今國家以景皇帝為太祖。太祖之¶
上。施於禘祫。不可為位。請按德明興聖廟共成四室。祔遷¶
獻懿二祖。謹尋儔等所報。即當時表奏。並獻居懿上。伏以¶
德尊諡為孝。君臣嚴敬。有司慎恪。是歲以還。不當失序四¶
十餘載。理難尋詰。伏祈聖鑒。即垂詔勅。具禮遷正。¶ 

** 第二疏¶ 
:PROPERTIES:
:TITID: QTWTIT15349
:PERSID: QTWAUT1932
:END:

伏聞今月十三日勅。以臣所奏獻懿祖二室倒置事。宜令¶
<pb:NFKB_QTW_p0762-09b>
禮官集議聞奏者。臣去月十七日。緣遇太廟祫饗太祖景¶
皇帝巳下㣥主。準貞元十九年所祔獻懿祖於德明廟。共¶
為四室。準元勅各於本室行享禮。審知獻祖合居懿祖之¶
上。昭穆方正。其時親見獻祖之室。倒居懿祖之下。於後遍¶
校圖籍。實見差殊。遂敢聞奏。今奉勅。宜令禮官集議聞奏¶
者。臣得奉禮郎李岡太祝柳仲年協律郎諸葛畋李潼檢¶
討官王皡修撰朱儔博士閔慶之等七人狀稱。謹按高祖¶
神堯皇帝本紀及皇室圖譜。并武德貞觀永徽開元巳來¶
諸禮著在甲令者。並云獻祖宣皇帝是神堯之高祖。懿祖¶ 
<pb:NFKB_QTW_p0762-10a>
光皇帝是神堯皇帝之曾祖。以高曾辨之。則獻祖是懿祖¶
之父。懿祖是獻祖之子。即博士任疇所奏。倒祀不虛。臣等¶
伏乞即垂詔勅。具禮遷正。¶ 

* 孫玉汝¶ 
:PROPERTIES:
:PERSID: QTWAUT1933
:END:

玉汝。會昌四年進士。官御史。咸通中出為衢州剌史。¶ 

** 金柅賦(以貞而能一斯可制動為韻)¶ 

:PROPERTIES:
:TITID: QTWTIT15350
:PERSID: QTWAUT1933
:END:

聖人患人情多遷。物象不一。爰指道樞之要。因明金柅之¶
質。蓋以金則持堅而有常。柅則制動而無匹。當全模於大¶
<pb:NFKB_QTW_p0762-10b>
冶。曾因鼓鑄之功。及入用於生民。克保安貞之吉。原易道¶
之所施。得器度之攸宜。任重而難勝者。非剛莫能致其定。¶
利轉而不息者。非一無以止其隨。所以適其所適。斯焉取¶
斯。在如輊如軒之時。自能勁挺。處無輗無軏之地。物莫稱¶
推。美其叶範選而見辭。取鍛鍊而興制。雖成形於橐籥。不¶
假飾於磨礪。常無銷鑠。懷可以明。確禀安排之理。端居退¶
止之旌。首於萬化之內。而乃百度惟貞。然以上經之旨難¶
分。先儒之見無果。一以節驅馳而為事。一以當徑路而待¶
我。苟在鎔而備物。固察其所由。如持重以知名。則用無不¶
可。是則寓質之時。惟工所資。將永平於軌轍。亦致理於麻¶ 
<pb:NFKB_QTW_p0762-11a>
絲。不為事遷。可類仁之方也。終然靜勝。固知道豈遠而。夫¶
如是。觀六爻之所總。皆遵乎不動。驗一德之可稱。莫與彼¶
爭能。我皇由是立心堅固。引義依憑。躁競者息之於靜域。¶
回邪者制之於直繩。然則金柅之為器也。於今而其道益¶
宏。¶ 

* 金厚載¶ 
:PROPERTIES:
:PERSID: QTWAUT1934
:END:

厚載字光化。會昌三年進士。¶ 

** 昆吾切玉劍賦(以利刃無儔堅鋼必截為韻)¶ 

:PROPERTIES:
:TITID: QTWTIT15351
:PERSID: QTWAUT1934
:END:
¶
<pb:NFKB_QTW_p0762-11b>

劍者金之利器。玉者寶之至堅。韜百鍊之形。迥倚天而入¶
用。斷十德之質。信如泥而莫全。蓋以淬礪呈彩。磨礱發鮮。¶
開寶匣之炯爾。切連城而爛然。原其周穆西征。戎王獻至。¶
刃決雲以增價。鍔開蓮以逾利。明星耀色。固巳直於千金。¶
白玉雖堅。纔可當於一試。於是搜韞匵。示精鋼。謀剸割。輝¶
鋒鋩。舉連環而動月。掌盈尺以凝霜。投刃皆虛。無騞然之¶
異響。應機立斷。俄凜若以分光。暎日惟明。搖容轉潔。乍毀¶
方以旁達。忽離堅而中絕。仰鋒亂起。初每謂如花飛。應手¶
全開。終有疑於冰裂。固可以鄙牛斗之氣衝。陋蛟螭之精¶
截。應用無敵。清貞莫儔。銷白虹以影碎。耀青蛇而色秋。黯¶ 
<pb:NFKB_QTW_p0762-12a>
黯文開。獨庭中而電轉。熒熒屑落。類掌下以星流。素彩交¶
光。清文耀質。既衞身之可保。豈化龍而無必。色離溫潤。光¶
開縝密。形錯落以膚寒。彩璘玢而皆溢。是知器有異而神¶
符。物至精而用殊。向若鍛非良冶。質匪昆吾。則安能充遠¶
戎之獻。斷抵鵲之徒。儻遇英雄。必提攜而可以。時逢琬玉。¶
固翦截之如無。嘉乎資礪乃之功。剖溫其之潤。剸犀莫比¶
其銛鍔。斬馬難齊於利刃。夫如是。知鍛鍊之至精。切璠璵¶
而可信。¶ 

** 都盧尋橦賦(以勢極高空罔思顛墜為韻)¶ 
¶
<pb:NFKB_QTW_p0762-12b>

:PROPERTIES:
:TITID: QTWTIT15352
:PERSID: QTWAUT1934
:END:

彼修竿兮迥立天中。有都盧兮身輕若風。始發地以直上。¶
漸陵煙而轉崇。敏捷無儔。恣飛翻於白日。孤高可尚。任迴¶
環於碧空。初其委質員來。當塲獻藝。耀百戲於君所。仰千¶
尋於天際。干霄迥出。將為悅目之娛。舉步俄升。自有翻雲¶
之勢。孤標上聳。兆庶同嬉。信超騰而自若。罔危懼以凝思。¶
質勁挺以無倫。人皆見也。衣簾襜而不定。風以動之。挺影¶
難儔。乘高罔墜。臨廣街以堪望。騁趫材而自異。拂雲端之¶
縹緲。似欲升天。跨橦末之敧危。若有餘地。徒觀其遠望翩¶
翩。輕如列仙。形翻碧落。足動晴煙。杳杳難分。宛在長天之¶ 
<pb:NFKB_QTW_p0762-13a>
外。亭亭迥映。全高衆木之顛。其態可喜。其功不測。既穹崇¶
以獨立。每緣循而至極。將以騁輕趫。恣登陟。旁臨既分乎¶
遠近。上達必資乎孤直。仰而望也。始似出於煙霄。逼而察¶
焉。又若生乎翅翼。事契鴻漸。情非教猱。既翻身而自下。漸¶
託質以彌高。迥匝花場。見干夫而共憙。間臨紫陌。瞰萬井¶
以無逃。故得衆目咸窺。㣥心是仰。若丹梯之巳踐。類遷喬¶
之可上。每所以恣攀援。助觀賞。誠哉平子之言。先賢之勿¶
罔。¶ 

* 張良器¶ 
:PROPERTIES:
:PERSID: QTWAUT1935
:END:
¶
<pb:NFKB_QTW_p0762-13b>

良器。會昌中擢進士第。¶ 

** 集靈臺賦(以聖君宏道景福會昌為韻)¶ 

:PROPERTIES:
:TITID: QTWTIT15353
:PERSID: QTWAUT1935
:END:

希夷乎人皇。居明堂。闢陰開陽。冠通天兮蔭華蓋。發大號¶
兮流耿光。將樂瑤池之宴集。由喜玉京於壽昌。降清問於¶
宣室。討真經於柏梁。乃因高為臺。順時謀築。披翳薈。翦林¶
麓。鏟重岡。移峻谷。量其遠近。以議夫土功。命彼般倕。再度¶
乎山木。使人以悅。無告於勞。均力取材。不遠而復。屹九重¶
以初超。馮一簣而始覆。其為勢也。峨峨皚皚。粉壁光兮朱¶
門開。若方丈與蓬萊。其為麗也。崢嶸郁煜。星柱浮兮雲楣¶ 
<pb:NFKB_QTW_p0762-14a>
肅。狀靈光與景福。有時鳴猿告曉。貞松歛靄。千峯轉日。迎¶
秀色於瓊樓。萬歲傳聲。和幽音於地籟。磅礡壓乎人境。赩¶
屴聳乎天外。王喬飛舄。見鳬影之翩翩。神女窺牕。聽鸞歌¶
之噦噦。俯衆山兮如束。縈八川兮如帶。上方向晦宴息。齋¶
心防戒。乘金根。肆玉[:#AS-89DD:●]。夸父秉鉞。蚩尤揚斾。鐵衣沸渭以¶
焜煌。寶馬騰驤而沛艾。環鈎陳而列武士。震砰訇兮軼埃¶
壒。登夫集靈之臺。謂天帝而為會。奏無聲之樂。寂寞而難¶
分。展無體之禮。質素而無文。晬容綽約。元化氤氳。聖主湛¶
恩。散作八方之雨。清都喜氣。凝為五色之雲。彼昇龍鑄鼎¶
<pb:NFKB_QTW_p0762-14b>
之後。捧盤承露之君。徒髣象於前載。孰能成乎此勳。然大¶
造之德曰生。大君之位曰寶。未有離於兆庶。而復謂之至¶
道。願獻華封之壽。上祝唐堯之盛。股肱為良。元首作聖。用¶
壯辟雍之美。乃經靈臺之政。豈必沐咸池。陵倒景。脫屣乎¶
㝢縣。棲真乎絕嶺。屆中天之峻極。從化人兮習靜。然後居¶
無何之鄉。去有為之境者也。於是情冥其欲。德貴惟恒。可¶
大可久。不騫不崩。動植風靡。雍熙日宏。宜其四溟式宴。而¶
人和年登。¶ 

** 素絲賦(以貞素持實功濟為韻)¶ 

:PROPERTIES:
:TITID: QTWTIT15354
:PERSID: QTWAUT1935
:END:

<pb:NFKB_QTW_p0762-15a>

羽雖白。賁然而輕。玉雖白。堅然而貞。未若素絲之為用。以¶
轉化而為名。匪剛克以居禮。實柔立而有成。其正也可以¶
如繩之直。其順也可以繞指而縈。故能紛以隨時。浩然養¶
素。揮流水則轉增其妍。染繪色則不吝其汚。動必隨人。寸¶
無恒度。其來也何所。自園客而出茲。厥賦也何地。由岱畎¶
而貢之。俯乎列井。將稽㡛氏之練。實乎澤器。徒為墨子之¶
悲。信干旄之望美。非庶士之可持。不願充嫠婦之緯。不願¶
託寒女之絲。因弄杼以成績。庶補衮而為期。代若好五采。¶
<pb:NFKB_QTW_p0762-15b>
我則大白以受質。代若厭㣥居。我則衆縷以為匹。非異俗¶
而招累。將矯世而摭實。夫其公孫命駕。長倩趨風。贈以生¶
芻之束。勗以素絲之緫。蓋取諸自微之著。積小成功。君無¶
謂我微。君無謂我細。若綦之可織。則假手以成勞。如裳之¶
可縫。則因緣而善繫。功無不給。物無不濟。彼服卉佩蘭。衣¶
荷帶蕙。念牽絲之無日。傷考槃之失計。今將侔潔白以修¶
身。詠羔羊而取媲。儻黃絹之可比。希菅蒯而無替。¶ 

** 海人獻氷蠶賦(以四夷即敘海不藏珍為韻)¶ 

:PROPERTIES:
:TITID: QTWTIT15355
:PERSID: QTWAUT1935
:END:

圓嶠之人兮。迴踴遐壤。旁臨窮海。嘉氷蠶之底貢。彰遠人¶
之無怠。原其禀氣斯異。含靈有特。鱗角是帶。育七寸之殊¶ 
<pb:NFKB_QTW_p0762-16a>
形。雪霜載加。發五彩之異色。資纎縷以成績。弄杼攸勤。美¶
重錦之可持。女工能即。施勞且異於三盆。為用寧同於五¶
緎。致美之厚。罔差其妍不。入獻之先。必資於善良。驚楫云¶
邁。懿(一作承)筐是將。涉三山之重阻。辭萬里之遐荒。越溟漲。¶
屆帝鄉。昇玉殿。薦明堂。示彼有誠。則申屈膝之贄。樂我無¶
事。願充垂拱之裳。蓋威靈之有及。故珍物之不藏。懿乎生¶
乃因地。育乃非時。四氣平分。屆嚴冬而成止。五方異俗。在¶
中國之莫為。自堯年而效美。暨今日而來思。足以彰德風¶
之普洽。表王道之清夷。不然。則修路崎嶇。洪漣濧濞。較道¶
<pb:NFKB_QTW_p0762-16b>
里而累億。罹寒暑而數四。匪化理而無虞。曷員來之可致。¶
彼躬桑載育。獻繭為均。浴濯龍之水。漲川館之春。而後羅¶
紈是緝。筐筥攸陳。固在常而可悅。殊自遠而為珍。是知化¶
之所被。物無不臻。德之所加。人無或阻。託茲賦以極思。臻¶
皇猷之焯敘。¶ 

** 烏臺賦¶ 
:PROPERTIES:
:TITID: QTWTIT15356
:PERSID: QTWAUT1935
:END:

士有利於鴻漸者。觀乎憲臺。降太液。邇蓬萊。風威四警。霜¶
氣旁催。地疏曹而獨秀。居對禁而分開。提綱必理。舉職惟¶
才。門凌晨而豸出。樹夕陽而烏來。旌良表正。癉惡繩回。乍¶ 
<pb:NFKB_QTW_p0762-17a>
以飛騫。凄其嶷矣。時為搏擊。吁可畏哉。嚴城岑寂。靈臺蹇¶
嵼。直狀臨而逾明。偽迹投而遽剗。故座有彝法。門無濫板。¶
理從擾而庭幽。事雖繁而人簡。及夫貪吏無厭。豪宗不戒。¶
酷奮黔俗。洪威桎械。致中典之淪否。令下人之凋瘵。百城¶
相師而自若。五兵乂安而不恠。是司也。故以矜遠聲。哇長¶
喟。(苦恠切)奉絲綸以遐察。騰錦車而遙屆。則跋扈顏沮。強梁¶
志憊。望驄馬而跼蹐。仰繡衣而下拜。是知上能贊聖。下足¶
安凡。顧眄而朝班巳肅。推彈而邦度增嚴。庶究厥能。請循¶
其始。官則秦置。臺從漢起。或掌方書。或稱柱史。朱何以忠¶
<pb:NFKB_QTW_p0762-17b>
雅標懿。桓陳以剛直著美。上封則起於鄭均。埋輪則遠聞¶
張紀。虞詡之人方側目。暴勝之名兼直指。皆玉秀珠明。鷹¶
瞵鶚視。既斡時而助化。亦圖國而遠恥。莫不才挾主以成¶
功。主因才而共理。唐纘玉葉。藎臣惟哲。法省嬴劉。臺兼貢¶
薛。昂凉階宇。奮迅霜雪。耿獨坐而情雄。邈㣥司而位絕。稠¶
人廣衆。望影而魂褫。暴黨奸雄。覩形而膽折。豈徒以聳動¶
僚寀。逡巡朝列。儻吾道之將行。庶從茲而振節。¶ 

* 賈嵩¶ 
:PROPERTIES:
:PERSID: QTWAUT1936
:END:

嵩著有賦三卷。見藝文志。¶ 

<pb:NFKB_QTW_p0762-18a>

** 夏日可畏賦(以昔聞宣子之於政也為韻)¶ 

:PROPERTIES:
:TITID: QTWTIT15357
:PERSID: QTWAUT1936
:END:

赫爾陽精。當朱仲兮。厥狀難明。杲杲而威棱四序。炎炎而¶
火烈㣥生。九野飛塵。破氛昏而下燭。六龍銜耀。亘天地而¶
橫行。其初也。陰魄落彼。大明生矣。踆烏洶洶以飛來。蒼龍¶
黯黯而光死。輾煙霞而炎駕旁轉。洞寰海而紅輪徐起。煙¶
勃乎扶桑之津。鼎沸乎咸池之水。八紘疑火井之內。六合¶
若炎邱之裏。路歧難處。傷哉行役之人。稼穡堪憂。嗟爾耕¶
<pb:NFKB_QTW_p0762-18b>
耘之子。始驚出地。漸見摩天。曈曨逾盛。翕赩彌宣。赫曦而¶
光碎波濤。血殷江海。蓬勃而氣蒸林麓。燄起山川。然則居¶
上克明。當中益熾。想羲氏於執熱。當亢龍之用事。照邱陵¶
而恐是焦原。蒸壟畝而皆成赤地。仰之者目眩精眊。處之¶
者神昏體悸。草木為之生煙。峯巒以之減翠。千里無雲。炎¶
風不聞。木而棲者翕其翼。泉而躍者伏其㣥。不黨黎甿。有¶
異恩覃之士。無私蠻貊。終同炎德之君。可流金而爍石。可¶
焦頭而爛額。浩浩兮坌紅埃。融融兮過虛碧。遂使無生禪¶
子。愛其孤鶴片雲。休影逸人。戀此幽松古柏。斯則晉卿執¶
法於前代。魯史立言於徃昔。於戲。猛以濟威。剛以馭下。牧¶
於外而寇亂咸戢。升於朝而謟諛斯寡。如夏日之赫焉。孰¶ 
<pb:NFKB_QTW_p0762-19a>
云不足畏也。¶ 

** 華陽陶隱居傳序¶ 
:PROPERTIES:
:TITID: QTWTIT15358
:PERSID: QTWAUT1936
:END:

或曰。貞白先生在梁書高士傳。今而為傳何謂。曰。梁書之¶
傳先生。猶史記之述老氏也。其敘事頗刪畧。俾仙聖行業。¶
不得昭著。而紛綸其間。夫先生識洞古今。事炳山世。神棲¶
寂泊。精騖元樞。定三品以黜浮偽。分五域以鏡區貫。著隱¶
訣以析綱目。述真誥以旌降口[:#AS-FBED:●]受。激揚隱微之外。馳騁¶
清虛之際。乃元中之董狐。道家之尼父也。况發揮墳典。游¶
泳百家。窮天地星辰之文。究陰陽龜筮之術。至於鯨死彗¶
<pb:NFKB_QTW_p0762-19b>
出。麟鬬月蝕。銅山崩而鐘鐸響。蠶珥絲而商絃絕。龍吟雲¶
起。虎嘯風生。此性理冥濛。僉謂之感。先生商[:#AS-81EB:⿰⺘⿱宀隹]其微。非感¶
非應。夫然。將叔向子產京房郭璞擬先生以為博乎。齊永¶
明十年。謝詹事瀹自吳興聞先生棄官隱華陽。乃於道中¶
作傳。傳疎畧不用。陶翊乃作本起錄。至齊末遂巳。亦事多¶
遺闕。其後潘泉文復踵其作。始天監元年至七年夏四月。¶
於時先生改名氏。潛訪遐嶽。旁無知覺。於是泉文又絕筆¶
於此。於戲。前二傳既太簡。門人編錄。復無條貫。俾君子辟¶
世之道。清真養翮之跡。其幾乎磨滅歟。乃於登真隱訣及¶
真誥¶ 
<pb:NFKB_QTW_p0762-20a>
泰清經先生文集。揣摩事迹。作三卷焉。¶ 

* 鄭還古¶ 
:PROPERTIES:
:PERSID: QTWAUT1937
:END:

還古號谷神子。會昌時人。(謹按博異記晁公武讀書志以¶
為馮廓撰胡應麟二酉綴遺以為詩人鄭還古撰今据舊¶
本博異記原題谷神子還古撰還古所著殷七七傳又與¶
此記相類當即博異記之逸篇故定從應麟說)¶ 

** 博異記序¶ 
:PROPERTIES:
:TITID: QTWTIT15359
:PERSID: QTWAUT1937
:END:

夫習纎譚妖。其來久矣。非博聞強識。何以知之。然須抄錄。¶
且知雌黃事類。語其虛則源流具在。定其實則姓氏罔差。¶
<pb:NFKB_QTW_p0762-20b>
既悟英彥之討論。亦是賓朋之節奏。若纂集克備。即應對¶
如流。余放志西齋。從宦北闕。因尋徃事。輙議編題。類成一¶
卷。非徒但資笑語。抑亦粗顯箴規。或冀逆耳之辭。稍獲周¶
身之誡。祇求同巳。何必標名。是稱谷神子。¶ 

¶
