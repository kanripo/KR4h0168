#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0970-20a> ¶¶
#+PROPERTY: JUAN 0971
欽定全唐文卷九百七十一¶ 

<pb:NFKB_QTW_p0971-01a>
　闕名(十二)¶ 

** 申明土貢奏(長興二年正月戶部)¶ 

:PROPERTIES:
:TITID: QTWTIT19362
:PERSID: qtw-d1e259397
:END:

當司所管天下合貢方物法。長興元年三月定。到七十餘¶
州。舊例冬至齊到。正仗前點檢。至元日於殿前排列。當司¶
引進。昨點檢今年正仗前七十州所貢方物。內六十七州¶
正仗前至。其餘二十州。自正月至三月方到京師。其江陵¶
府所貢胎白魚。臣勘本道進奏官狀稱。每年臘月裛造。至¶
正仗未堪貢進。固難及限。猶慮其餘州未曾嚴加告諭。不¶
<pb:NFKB_QTW_p0971-01b>
可便議刑名。請行勅命約束。如來年正仗前貢物不齊。其¶
本州錄事參軍及勾押官典。量定殿罰。又棣州合進蘿藦¶
子。本州稱無本色。折進價錢絹一匹。伏以任土作貢。必須¶
產在封疆。本色不供。價錢何取。兼恐顧茲名目。廣有科求。¶
其價絹請停。¶ 

** 請賜東丹王等姓名奏(長興二年三月中書門下)¶ 

:PROPERTIES:
:TITID: QTWTIT19363
:PERSID: qtw-d1e259397
:END:

東丹王突欲。遠泛滄波。來歸皇化。既服冠帶。難無姓名。兼¶
惕隱等頃以力助王都。罪同禿餒。爰從必死。并獲再生。每¶
預入朝。各宜授氏。庶使族編姓譜。世荷聖恩。允符前代之¶ 
<pb:NFKB_QTW_p0971-02a>
規。永慰遠人之款。自突欲以下。請別賜姓名。仍准本朝蕃¶
官入朝例安排。¶ 

** 請編錄奏對公事奏(長興二年三月史館)¶ 

:PROPERTIES:
:TITID: QTWTIT19364
:PERSID: qtw-d1e259397
:END:

當館應諸處及諸司關送到合編錄公事外。伏准舊制。國¶
朝有時政記并起居注。並合送館。以備纂修。近代已來。闕¶
行此事。只以每遇入閣。兼內殿起居。朝臣待制。轉對公事。¶
逐人抄送當館。如有顯具頒行。逐司關報到者。旋據逐件¶
一一於日歷收記。其有直下所司并行之事。當館無由得¶
<pb:NFKB_QTW_p0971-02b>
知。若只憑本官供到所奏狀本。未免簡編不備。本末難窮。¶
已後待制轉對公事等。除顯具頒行關送到館外。應有直¶
下所司及不行未行之事。伏乞宣付當館。旋依次第編錄。¶
其時政記起居注。并內庭逐日合書日歷。亦乞相次逐旋。¶ 

** 朝臣丁憂乞頒賚布帛奏(長興二年四月中書門下)¶ 

:PROPERTIES:
:TITID: QTWTIT19365
:PERSID: qtw-d1e259397
:END:

尚書都官員外郎知制誥張昭遠丁母憂。伏以大臣枕。有¶
弔祭之恩。㣥寮寢苫。無慰問之例。高下之位有間。君臣之¶
事無偏。況卿士甚多。有父母者極少。固於孝道。上軫聖懷。¶
張昭遠望量與恩賜。自此朝臣或有丁憂。亦乞頒賚。其狀¶
尋已印出。今具官員等第支給數目如後。文班左右常¶ 
<pb:NFKB_QTW_p0971-03a>
侍諫議給事舍人諸部尚書太子賓客諸寺六卿監察御¶
史中丞國子祭酒詹事左右丞諸部侍郎。絹三十匹。布二¶
十匹。粟麥各二十五石。起居補闕拾遺侍御史殿中監察¶
御史左右庶子諸寺少卿國子監司業河南少尹左右諭¶
德諸部郎中員外郎太常博士。絹二十匹。布一十五匹。粟¶
麥各一十五石。國子博士五經博士兩縣令著作郎太常¶
宗正殿中丞諸局奉御大理寺太子中允洗馬左右贊善¶
太子中舍司天五官正。絹布各一十五匹。粟麥各一十石。¶
左右諸司大將軍左右諸衞將軍。絹二十匹。布一十五匹。¶
<pb:NFKB_QTW_p0971-03b>
粟麥各一十五石。左右率府副帥。絹布各一十五匹。粟麥¶
一十石。¶ 

** 議覆收買京城坊戶菜園條例奏(長興二年六月河南府)¶ 

:PROPERTIES:
:TITID: QTWTIT19366
:PERSID: qtw-d1e259397
:END:

准勅。京城坊市人戶菜園。許人收買。竊慮本主占佃年多。¶
以鬻蔬為業。固多貧窶。豈辦蓋造。恐資有力。轉傷貧民。¶ 

** 請申定官民喪葬儀制奏(長興二年十二月御史臺)¶ 

:PROPERTIES:
:TITID: QTWTIT19367
:PERSID: qtw-d1e259397
:END:

先奉勅前守亳州譙縣主簿盧茂謙進策內已事。竊見京¶
城內偶遭凶喪者。身不居於爵祿。葬有碍於條流。頃使鼈¶
甲車殯送者。事雖該於往制。勅已著於前文。或值炎鬱所¶ 
<pb:NFKB_QTW_p0971-04a>
拘。偶緣畱駐。利便須期於時日。貧窮旋俟於告投。停日既¶
多。塋園又遠。伏乞特付所司。別令詳定。權免鼈甲車送葬¶
者。奉勅。送葬之儀。雖防越制。令文之設。亦許便時。其或候¶
歷炎天。事從遠日。停畱既久。遷送有期。車中便苦於撼搖。¶
陌上可量於凶穢。人情所病。物議僉同。宜在酌中。應成惻¶
隱。應喪葬自五品已下至庶人。自春夏秋。宜並許第等置¶
轝。其餘儀式。一切仍舊。兼喪車亦不全廢。如要令陳於靈¶
輿之前。其轝大小制度。及結絡遮蔽。所使匹帛顏色。并擎¶
舁人數次第。仍令御史臺詳核。據品秩等級。士庶高低。各¶
<pb:NFKB_QTW_p0971-04b>
定規制施行。兼空城內舊制比無居人。近日許人戶逐便¶
居止。或有喪死。旋須遷送。其出時並舁遣次第。亦可穩便¶
制置。務在得宜者。今臺司准勅。追到兩市葬作行人白望¶
李溫等四十七人。責得狀稱。一件。於梁開平年中。應京城¶
海例不以高例。及庶人使錦繡車轝。並是行人自將狀於¶
臺巡判押。一件。至同光三年中。有勅著斷錦繡。祇使常式¶
素車轝。其轝稍有力百姓之家。十二人至八人。魂車虛喪¶
車小轝子不定人數。或是貧下。四人至兩人。迴使素紫白¶
絹帶額遮幃。轝上使白粉掃木珠節子。上使白絲。其引魂¶ 
<pb:NFKB_QTW_p0971-05a>
車小轝子。使結麻網幕。後至天成三年中。有勅條流庶人¶
斷使轝。祇令別制造鼈甲車載。亦是紫油素物。至今行內¶
見使者。今臺司按葬作行人李溫等通到狀。并於令內及¶
天成四年六月勅內詳穩便喪置定制。五品至八品升朝¶
官六品至九品不升朝官等及庶人喪葬儀制。謹具逐件¶
如後。五品至六品升朝官。使二十人舁轝。車竿高七尺。長¶
一丈三尺。五尺。以白絹全幅為帶額。婦人以紫絹為帶額。¶
並畫雲氣。周迴遮蔽。上安白粉掃木珠節子二十道。魂車¶
一。小香轝子一。並使結麻網幕。魌頭車一。挽歌八人。練布¶
<pb:NFKB_QTW_p0971-05b>
深衣披引鐸翣各一。不得著錦繡。明器三十事。四神十二¶
時在內。四神不得過一尺。餘不得過七寸。園宅一方三尺。¶
其明器物不得以金銀毛髮裝飾。共置八轝。內許兩箇[:#AS-FEEB:●]¶ 
[:#AS-FBED:●]戶羅。已上並不得使結¶
絡錦繡裝飾。如事力不辦。任自取便。七品至八品升朝官。¶
使一十六人舁轝。車竿高七尺。長一丈三尺。五尺。以白絹¶
全幅為帶額。婦人以紫絹全幅為帶額。周迴遮蔽。上安白¶
粉掃木珠節子二十道。魂車香轝子各一。並使結麻網幕。¶
魌頭車一。明器二十事。以木為之。四神十二時在內。四神¶
不得過一尺。餘不得過七寸。不¶ 
<pb:NFKB_QTW_p0971-06a>
得使金銀雕鏤帖毛髮裝飾。園宅一方二尺五寸。共置六¶
轝。挽歌一十六人。練布深衣披引鐸翣各一。已上並不得¶
著錦繡結絡裝飾。如事力不辦。任從所便。六品至九品不¶
升朝官。使一十二人舁轝。車竿高六尺。長一丈一尺。四尺。¶
以白絹全幅為帶額。婦人以紫絹為帶額。周迴遮蔽。上安¶
白粉掃木珠節子一十六道。魂車一。香轝子一。並使結麻¶
網幕。明器一十五事。並不得過七寸。以木為之。不得使金¶
銀雕鏤帖毛髮裝飾。共置五轝。挽歌四人。練布深衣鐸翣¶
各一。不得著錦繡及別有結絡裝飾。如事力不辦。任自取¶
<pb:NFKB_QTW_p0971-06b>
便。檢校兼試官並依此例。庶人使八人舁轝。車竿高五尺¶
五寸。長一丈。四尺。男子以白絹半幅為帶額。婦人以紫絹¶
半幅為帶額。周迴遮蔽。魂車一。香轝子一。使結麻網幕。明¶
器一十四事。以木為之。不得過五寸。共置五轝。不得使紗¶
籠金銀帖毛髮裝飾。除此外。已上不得使結絡錦繡等物¶
色。如人戶事力不辦。八人已下。任自取便。其喪轝車已准¶
勅不全廢。任陳靈轝之前者。已上每有喪葬。行人具所供¶
行李單狀。申知臺巡。不使別給判狀。如所供賃不依狀內。¶
及踰制度。仍委兩巡御史勒驅使官與金吾司并門¶ 
<pb:NFKB_QTW_p0971-07a>
司所由。同加覺察。如有違犯。追勘行人。請依天成二年六¶
月三十日勅文。行人徒二年。喪葬之家即不問罪者。皇城¶
內近已降勅命指揮。每有喪葬。以色服蓋身。出城外任自¶
逐便。如迴來不得立引魂旛子。却著孝衣入皇城內者。今¶
請再降旨命指揮。皇城內此後每有人戶喪葬。令至晚淨¶
後取便出門。不得取內外諸色趨朝官右。謹具定到五品¶
至八品升朝官六品至九品不升朝官及檢校兼試官并¶
庶人喪葬儀制如右。¶ 

** 定衣服制度奏(長興三年正月太常禮院)¶ 
¶
<pb:NFKB_QTW_p0971-07b>

:PROPERTIES:
:TITID: QTWTIT19368
:PERSID: qtw-d1e259397
:END:

衣服制度。准貞觀四年八月十四日詔曰。冠冕制度。已備¶
令丈。彞常服飾。未為差節。於是三品已上服紫。四品五品¶
已上服緋。六品七品以綠。八品九品以青。婦人從夫之色。¶
仍通服黃。至五年七月一日勅。七品以上服龜甲雙巨十¶
花綾。其色綠。九品以上服絲布及雜小綾。其色青。又咸通¶
五年五月十日勅。如聞在外軍人百姓。有不依令式。遂於¶
袍衫之內。著朱紫青綠等色短衫襖子。或在閭野。公然露¶
服。貴賤莫辨。有蠧彞倫。自今已後。衣服上下。各依品秩。上¶
得通下。下不得僭上。仍令所司。嚴加禁斷。又武德四年七¶ 
<pb:NFKB_QTW_p0971-08a>
月十六日制。三品已上服大料細綾及羅。其色紫。五品已¶
上服小料細綾及羅。其色朱。六品已上服絲布雜小綾交¶
梭。其色黃。七品八品九品流外庶人服細綾絁布。其色黃¶
白者。又永徽三年八月十四日詔。魚袋之制。恩榮所加。本¶
緣品命。帶魚之法。事章要重者。臣今詳酌。本非朝命。不得¶
輒懸魚袋。內外臣僚所衣朱紫服飾。降於近代。不越時宜。¶
將健衣裝。各立軍號。當司從來無例檢詳。其經商百姓等。¶
則不得著色樣綾羅及紫皂雜色衣服金色帶。亦不載短¶
長制度。¶ 
¶
<pb:NFKB_QTW_p0971-08b>

** 定使相班位奏(長興三年正月中書門下)¶ 

:PROPERTIES:
:TITID: QTWTIT19369
:PERSID: qtw-d1e259397
:END:

見任宰臣四員外。其餘諸使兼侍中中書令平章事。並是¶
使相。向來班序。皆在見任宰臣之下。今緣秦王從榮是親¶
王。新加兼中書令。與諸使相不同。每遇排班及到中書位¶
次。今特商議。伏以政事之權。雖崇四輔。周行之列。亦長諸¶
王。宜顯奉於本枝。固不同於異姓。今後望請親王官至兼¶
侍中中書令。則與見任宰臣分班定位。宰臣居左。諸王兼¶
侍中中書令居右。如親王及諸使守侍中中書令。亦並是¶
使相。既不知印不署勅。亦分行居右。其餘使相。請依舊規。¶ 

<pb:NFKB_QTW_p0971-09a>

** 重定三京諸道州府地望次第奏(長興三年四月中書門下)¶ 

:PROPERTIES:
:TITID: QTWTIT19370
:PERSID: qtw-d1e259397
:END:

奉勅重定三京諸道州府地望次第者。據十道圖舊制。以¶
王者所都之地為上。本朝都長安。遂以關內道為上。今宗¶
廟宮闕現都洛陽。請以河南道為上。關內道第二。河東道¶
第三。餘依舊制。又本朝都長安。以京兆府為上。今都洛陽。¶
請以河南府為上。其五府按十道圖。以關內道為上。遂以¶
鳳翔府為首。河中成都江陵興元為次。中興初升魏博為¶
<pb:NFKB_QTW_p0971-09b>
興唐府。鎮州為真定府。皆是創業興王之地。不與諸府雷¶
同。今望以興唐真定二府升在五府之上。合為七府。餘依¶
舊制。¶ 

** 請更定諸州貢人朝拜儀制奏(長興三年十二月禮部貢院)¶ 

:PROPERTIES:
:TITID: QTWTIT19371
:PERSID: qtw-d1e259397
:END:

准會要。長壽二年七月十日。左拾遺劉承慶上疏曰。伏見¶
比年以來。天下諸州所貢方物。至元日皆陳在御前。惟貢¶
人獨於朝堂列拜。伏請貢人至元日列在方物之前。以備¶
充庭之禮。制曰可。近年直至臨鏁院前。赴應天門外朝見。¶
今後請令舉人復赴正仗。仍緣今歲已晚。貢士未齊。欲且¶
據見到人點引。牒送四方館。至元日請令通事舍人一員。¶
引押朝賀。列在貢物之前。或以人數不少。即請祇令諸科¶ 
<pb:NFKB_QTW_p0971-10a>
解頭一人就列。其餘續到者。候齊日別令朝見。如蒙允許。¶
當司即於都省點別習儀。¶ 

** 請下兩浙荊湖購募野史奏(長興三年十二月史館)¶ 

:PROPERTIES:
:TITID: QTWTIT19372
:PERSID: qtw-d1e259397
:END:

當館昨為大中以來迄於天祐。四朝實錄。尚未纂脩。尋具¶
奏聞。謹行購募。勅命雖頒於數月。圖書未貢於一編。蓋以¶
北土州城。久罹兵火。遂成滅絕。難可訪求。竊恐歲月漸深。¶
耳目不接。長為闕典。過在攸司。伏念江表列藩。湖南奧壤。¶
至於閩越。方屬勳賢。戈鋋自擾於中原。屏翰悉全於外府。¶
<pb:NFKB_QTW_p0971-10b>
固多奇士。富有㣥書。其兩浙福建湖廣。伏乞詔旨委各於¶
本道采訪宣宗懿宗僖宗昭宗以上四朝野史。及逐朝日¶
歷。銀臺事宜。內外制詞。百司沿革簿籍。不限卷數。據有者¶
抄錄上進。若民間收得。或隱士撰成。即令各列姓名。請議¶
爵賞。¶ 

** 新立條件奏(長興四年二月禮部貢院)¶ 

:PROPERTIES:
:TITID: QTWTIT19373
:PERSID: qtw-d1e259397
:END:

一。九經五經。明經呈帖經之時。試官書通不後。有不及格¶
者。唱落後請置筆硯。將所納由分明却令自看。或是試官¶
錯書通不。當與改正。如懷疑者。使許請本經書面前檢對。¶
如實是錯誤。即更於帖上書名而退。一。五科常年駁牓出。¶ 

<pb:NFKB_QTW_p0971-11a>

多稱屈塞。今年並明書所對經書墨義。云第幾道不。第幾¶
道粗。第幾道通。任將本經書疏照證。如考試官錯書不粗。¶
請別將狀陳訴。當再加考較。如實錯誤。妄陳文狀。當行嚴¶
斷。一。今年舉人有抱屈落第者。許將狀披訴貢院。當與重¶
試。如貢院不理。即詣御史臺論訴。請自試舉人日。令御史¶
臺差人受舉人訴屈文狀。并引本身勘問所論事件。或知¶
貢舉官及考試官已下。取受貨賂。昇擢親情。屈塞藝能。應¶
副囑託。及不依格去畱。一事有違。請行朝典。一。懷挾書策。¶
<pb:NFKB_QTW_p0971-11b>
舊例禁止。請自今年後。入省門搜得文書者。不計多少。准¶
例扶出。殿將來一舉。上鋪後搜得文書者。准例扶出。殿將¶
來兩舉。一。遙口授人。迴授試處。及抄義題帖。書時諸般相¶
救。准例扶出。請殿將來三舉。一。自是藝業未精。准格落下¶
出外。及見駁牓後。羞見同人。妄扇屈聲。擬為將來基址。及¶
別人帖對過塲數多者。便生誣玷墜陷。或羅織毆罵者。並¶
當收禁。牓送御史臺。請賜勘窮。如知貢舉官及考試官事¶
涉徇私。屈塞藝士。請行朝典。若虛妄者。請痛行科斷。牒送¶
本道重處色役。仍永不得入舉場。同保人亦請連坐。各殿¶
三舉。¶ 

<pb:NFKB_QTW_p0971-12a>

** 請量減選數奏(長興四年一月中書門下)¶ 

:PROPERTIES:
:TITID: QTWTIT19374
:PERSID: qtw-d1e259397
:END:

諸道州府官甚有闕員。前資官皆拘選限。其間有朝廷選¶
擇。侯伯薦揚。得者無多。餘難驟進。或病跧於陋巷。或老謝¶
於窮途。宜開振滯之門。雅合推恩之道。今等第減選者。一¶
選者無選可減。親公事得資考者宜優與處分。不得資考¶
者准格施行。兩選三選者減一選。四選五選者減兩選。六¶
選七選者減三選。八選九選者減四選。十選十一選者減¶
<pb:NFKB_QTW_p0971-12b>
五選。十二選者減六選。千牛進馬童子齋郎挽郎。宜准元¶
和處分。¶ 

** 詳斷盧嵩等奏(長興四年五月大理寺)¶ 

:PROPERTIES:
:TITID: QTWTIT19375
:PERSID: qtw-d1e259397
:END:

既關威力之條。合處殺人之罪。但以情非巨蠧。事准格文。¶
爰該免死之科。式表好生之德。盧嵩准格配流天德。曳撲¶
人王光祚配流登州。¶ 

** 定私鹽科罪奏(長興四年五月鹽鐵使)¶ 

:PROPERTIES:
:TITID: QTWTIT19376
:PERSID: qtw-d1e259397
:END:

應食課鹽。州府省司。各置榷糶折博場院。應是鄉村。並通¶
私商興販。所有折博并每年人戶蠶鹽。並不許將帶一斤¶
一兩入城。侵奪榷糶課利。如違犯者。一兩已上至一斤。買¶
賣人各決臀杖一十三放。一斤已上至三斤。買賣人各決¶ 
<pb:NFKB_QTW_p0971-13a>
臀杖十五放。三斤已上至五斤。買賣人各決脊杖十三放。¶
五斤已上至十斤。買賣人各決脊杖十七放。十斤已上不¶
計多少。買賣人各決脊杖二十處死。有犯鹽人隨行錢物¶
驢畜等。並納入官。所有元本家業田莊。如是全家逃走者。¶
即行典納。仍許般載脚戶經過店主人脚下人力等糾告。¶
等第支與優給。如知情不告。與買賣人同罪。其犯鹽人經¶
過處地分門司廂界巡檢節級所繇并諸色關連人等。不¶
專覺察。即據所犯鹽數。委本州臨時科斷訖報省。如是門¶
司關津口舖捉獲私鹽。即依下項等第支給一半賞錢。一¶
<pb:NFKB_QTW_p0971-13b>
斤已上至十斤。支賞錢二十貫文。五十斤已上至一百斤。¶
支賞錢三十貫文。一百斤已上。支賞錢五十貫文。應食末¶
鹽地界州府縣分。並有榷糶場院。久來內外禁法。即未有¶
一概條流。應刮鹻煎鹽。不計多少斤兩。並處極法。兼許四¶
鄰及諸色人等陳告。等第支與賞錢。欲指揮此後。犯一兩¶
已上至一斤。買賣人各決臀杖十三放。一斤已上至二斤。¶
買賣人各決臀杖十五放。二斤已上至三斤。買賣人各決¶
脊杖十六放。三斤已上至五斤。買賣人各決脊杖十七放。¶
五斤已上。買賣人各決脊杖二十處死。如是收到鹻土鹽¶ 
<pb:NFKB_QTW_p0971-14a>
水。即委本處煎煉鹽數。准條流科斷。或有已曾違犯。不至¶
死刑。經斷後公然不懼條流再犯者。不計斤兩多少。所犯¶
人並處極法。其有榷糶場院員寮。節級人力。煎鹽池各竈¶
戶。般鹽船綱押綱將軍衙官稍工等。具知鹽法。如有公然¶
偷盜官鹽。或將貨賣。其買賣人及窩般主人。知情不告。並¶
依前項刮鹻例。五斤已上處死者。其諸色關連人等。並各¶
支賞錢。即准雒京邢鎮州條流事例指揮。顆末青黃等鹽。¶
元不許界分參雜。其顆鹽先許通商之時指揮。不得將帶¶
入末鹽地界。如有違犯。一斤一兩。並處極法。所有隨行色¶
<pb:NFKB_QTW_p0971-14b>
物。除鹽外一半納官。一半與捉事人充優賞。其餘鹽色。未¶
有畫一條流。其雒京并鎮定邢州管內。多有北京末鹽入¶
界捉獲。並依雒京條流科斷。欲指揮此後。但是顆末青白¶
諸色鹽。侵界參雜捉獲。並准雒京條例施行。慶州青白榷¶
稅。元有透稅條流。所有隨行驢畜物色。一半支與捉事人¶
充優賞。其餘一半并鹽並納入官。欲並且依舊。一斗已上¶
至三斗。決臀杖十五放。三斗已上至五斗。決脊杖十三放。¶
五斗已上處死。安邑解縣兩池榷鹽院。河府節度使兼判¶
之時。申到畫一事件條流等。准勅牒。兩池所出鹽。舊日若¶ 
<pb:NFKB_QTW_p0971-15a>
無榜文。如擅將一斤一兩。准元制條。並處極法。其犯鹽人¶
應有錢物。並與捉事人充優賞者。切以兩池禁棘峻阻。不¶
通人行。四面各置場門弓射。分擘鹽池地分居住。並在棘¶
圍內更不別有遣差。祇令巡護鹽法。如此後有人偷盜官¶
鹽一斤一兩出池。其犯鹽人並准元勅條流處分。應有隨¶
行錢物。並納入官。其捉事人依下項定支優給。若是巡檢¶
弓射池場門子。自不專切巡察。致有透漏到棘圍外。被別¶
人捉獲。及有糾告。兼同行反告。官中更不坐罪。陳告人亦¶
以捉事人支賞。應知情偷盜官鹽之人。亦依犯鹽人一例¶
<pb:NFKB_QTW_p0971-15b>
處斷。其不知情關連人。臨時酌情定罪。所有透漏地分弓¶
射及池場門子。如是透漏出鹽十斤已下。決脊杖十五放。¶
一十斤已上。與犯鹽人同罪科斷。一斤已上至十斤。支賞¶
錢一十貫文。十斤已上至五十斤。支賞錢二十貫文。五十¶
斤已上至一百斤。支賞錢三十貫文。一百斤已上。支賞錢¶
五十貫文。前項所定奪到鹽法條流。其應屬州府捉獲抵¶
犯之人。便委本州府檢條流科斷訖申奏。別報省司。其屬¶
省院捉到犯鹽之人。干死刑者即勘情申上。候省司指揮。¶
不至極刑者。便委務司准條流決放訖申報奏。¶ 

<pb:NFKB_QTW_p0971-16a>

** 核定雪寃超資條例奏(長興四年五月中書門下)¶ 

:PROPERTIES:
:TITID: QTWTIT19377
:PERSID: qtw-d1e259397
:END:

准長興元年二月二十一日南郊赦書節文。州縣官在任¶
日雪得寃獄。許非時參選。超資注官。仍賜章服。今詳勅命。¶
凡云寃獄者。所司推鞫。定罪不平。迴曲作直。已成案牘。或¶
經長吏慮問。或是家人訴寃。重結推訊。始見情實。迴死為¶
生。始名雪寃。仍須元推官典。招伏情罪。本處檢案牘事節。¶
給與公憑。更於考牒內署出。候本官滿日。便准近勅非時¶
<pb:NFKB_QTW_p0971-16b>
參選。若活得一人。超一資注官。二人已上加章服。已有章¶
服加檢較官。如在任除雪寃獄外。限內徵科了絕。減得一¶
選已上。或招添戶口至一分已上。並許酬獎。如加官至五¶
品已上。許奏聽勅旨。如雖雪得寃獄。徵科違限不了。合殿¶
選者。亦待殿選滿日。與敘雪寃之賞。或逃却戶口。亦據降¶
等敘官。如本司小小刑獄。未經別司。縱能處斷。不得援例。¶ 

¶
