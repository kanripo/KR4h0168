#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:KR4h0168_NKFB_0866-15a> 
#+PROPERTY: JUAN 0867
欽定全唐文卷八百六十七¶ 

<pb:KR4h0168_NKFB_0867-01a>
　楊夔(二)¶ 

** 烏程縣修東亭記¶ 
:PROPERTIES:
:TITID: QTWTIT17482
:PERSID: QTWAUT2453
:END:

故相國趙郡李公諱紳。寶歷中廉問會稽日。以吳興僧大¶
光有神異之迹。為碑文托郡守敬公建立於卞山法華寺。¶
會昌中。詔毀佛寺。此寺隨廢。時縣令李式其碑。述相國先¶
人曾宰烏程。遂移立於縣之東亭。迨今五十載。其碑毀折。¶
汝南周生。以明經賜命。重宰烏程。覩其廢逸。遂求於故老。¶
獲舊文。比類於折碑。所失者數字。因重刊於石。所闕文字。¶
不敢臆續。蓋所以避不敏。遵宣聖不知而作之誡也。兼其¶
<pb:KR4h0168_NKFB_0867-01b>
舊傳云。東亭之池。始相國誕於縣署。學弄之歲。乳母惰於¶
保持。俾相國墜於池。人莫之覺。食頃。如有物翼出於池面。¶
家人方得以拯焉。衆方懾駭。而相國笑語無替於平日。人¶
咸異焉。初有石數尺勒其事。歲月綿遠。石失其處。故汝南¶
生廣其亭。濬其池。再刻其碑。重敘厥由。蓋欲存縣之故事¶
也。生中和初宰此邑。及朞而代。居閒閉關。淡薄自得。郡帥¶
隴西公潛使人伺其所為。知其安於貧。樂於道。閱百代而¶
自娛。未嘗以闕物為撓。由是官有乏。必俾承乏。而生所至¶ 
<pb:KR4h0168_NKFB_0867-02a>
以靜理聞。癸丑夏。復詔生宰烏程。民吏欣欣。再遇寬政。閣¶
鞭聽訟。事簡庭閒。君子哉汝南。學古入仕。有其經矣。生家¶
於陽羨。數世以經明獲祿。後㣥從昆弟並一舉而捷。凡浙¶
右之士。因以嚮風國庠。聞其名。咸亦推先焉。夫善為政者。¶
雖欲人安而俗阜。必當於事有立。於意不忘。以羽翼厥道¶
也。今徭賦既調。風俗既安。逋逸有歸。惸孑有依。然後搜遺¶
文。刊墜碑。此所以見興廢之心也。建新亭。疏洿池。此所以¶
見繼絕之志也。於戲。當大兵之後。民困於繁役。克俾其民¶
康。其務均俗。固母視於尹長矣。今施政之暇。人有餘力。然¶
<pb:KR4h0168_NKFB_0867-02b>
後興起廢墜。彰明故事。非圖遠經久者。孰能為此哉。生既¶
重立大光上人之碑。遂命某紀其年月。別立於石。且以旌¶
新亭之興替有自也。¶ 

** 小池記¶ 
:PROPERTIES:
:TITID: QTWTIT17483
:PERSID: QTWAUT2453
:END:

宏農子始卜居於前溪。得地數畝。構草堂竹齋。植修篁。竹¶
齋之前。有地周三十步。因命僮執鍤穴為池焉。逗前溪餘¶
派以漲之。流或時涸。則汲井以滿。環池樹菊及諸菜果。可¶
以左右俎机者。暇則散襟曳笻。修吟自怡。或從風微瀾。或¶
因雨暗溢。則江湖之思滿目矣。宏農子性潔。不喜淆雜。故¶ 
<pb:KR4h0168_NKFB_0867-03a>
一卉一木。爽靜在眼前。池之上。未嘗許片葉寸梗。頃刻浮¶
泛。以是耕僮頗厭其役。客有知者。誚其勤懇跬步之地。何¶
所裨哉。廣不袤丈。深不逾雉。竭其水不足以澤生物。窮其¶
深不足以安龜鼈。無蒲藻以潛其魚。無波瀾以方其舟。孜¶
孜矻矻。虛耗僮力。言未訖。宏農子舉頤而答曰。爾以此小¶
而無用乎。以其潔而魚鼈不宅乎。以其狹而舟艥非便乎。¶
吾豈不欲深及於淵。以滋液畦圃耶。豈不欲周植其蒲。以¶
繁育魚蝦耶。豈不欲廣導其流。以乘風沿泝耶。吾恐利於¶
生植。其見乎疏決無窮矣。聚夫鱗甲。則動夫竭澤之魚矣。¶
<pb:KR4h0168_NKFB_0867-03b>
湊其舟艥。則起夫濟涉之爭矣。矧夫植其物。則有北[:#AS-FBEC:●]資¶
菉以盜其澤者。叢其藻。則有虺蜮以附其伏者。利其濟。則¶
有重載以掇其溺者。嘻。水之利也衆矣。其害也亦深矣。故¶
吾所以獨潔此沼。亦以鏡其心也。將欲撓之而愈明。揚之¶
而不波。決之而不流。俾吾性終始對此而不渝。豈效夫瀦¶
其水以豢鱗蓄介為艬(一作巉)僭之備。亦曰池而已矣。¶ 

** 烏程縣修建廨宇記¶ 
:PROPERTIES:
:TITID: QTWTIT17484
:PERSID: QTWAUT2453
:END:

叔孫昭子聘於晉。晉受邾人之愬。執昭子寘於箕。使吏藩¶
之。昭子不以拘為意。止之舍。有壞必葺。去之如始至。故春¶ 
<pb:KR4h0168_NKFB_0867-04a>
秋賢之。今有受九重之命。母百里之民。凋瘵者繫之以綏。¶
訛弊者藉之以移。既休於公館。覩其隳摧圯漏。忍而不治¶
者。無乃取譏於君子乎。丹陽余公。以再命尹於烏程。降車¶
之期月。察訟決獄之暇。周視縣署。其門傾。其廳欹。其牆。其¶
廡偃。頺簷側楹。倒移相倚。風雨罔庇。寒暑是窘。公歎曰。建¶
之者何人。壞之者何心。既叨守邑。其敢不力自懋以圖嗣¶
修乎。然屬天末悔亂。兵火猶熾。專城而居者。其可無備乎。¶
故我郡儲甲數萬。以戒不虞。而軍須軍餼。僉賦於縣。務繁¶
力匱。久莫克舉。公乃宵分而寐。五鼓而興。行忖坐惟。不遑¶
<pb:KR4h0168_NKFB_0867-04b>
所安。近越於時。方克僝功。於是節冗費之用。鳩贖辟之金。¶
僦力於農休。徵功以厚賞。聽斷之餘。策杖以巡。慰其勞者。¶
勗其惰者。設茗及飧。日自省視。由是工操其斧。如蟻集羶。¶
傭運其材。如水赴泜。財以儉而蘊。故其用給。人以悅而使。¶
故其功倍。不期年而衆宇鼎新矣。有若換大門中門。修大¶
廳小廳東閣西閣。新押司錄事院。建人吏祗候房。砌縣之¶
外城。凡百餘雉。剏宅之周垣。近一百堵。修衆寮之宅五。造¶
廳庫之橋六。疏西亭之汙池。制公廨之什物。有遺罔不增¶
構。其尤赫赫者。如每歲徵賦。主胥類於廳之西廡。以其¶ 
<pb:KR4h0168_NKFB_0867-05a>
輸賦駢湊。逋逸是虞。乃編筠接軒。權間隔之。訖賦則毀去。¶
厥費頗夥。公乃增廡之一楹。構木為欄。以限其內外。俾永¶
絕妄耗。此以見公謀之經久也。縣之西北隅。舊有帳院。蓋¶
鄉吏團集里書之所。歲月綿遠。崩陊無幾。每遇霖潦。則束¶
席就燥。以避其霑濕。亦有時矣。加以往來者御奔走泥淖¶
之患。舉邑是病。無戶而革。公於是歷揆其損。以籌完葺。正¶
傾支摧。增新易壞。類夫重構。復建修廊。以達於都門。雨有¶
依。暑有庇。從役者不知其勞矣。此以見公情之恤下也。公¶
帑摧敗。下冗下濕。周垣雖設。腐不為固。易所以刺慢蓄而¶
<pb:KR4h0168_NKFB_0867-05b>
誘盜也。公乃擇堅以革枯。選宏而化陋。厚厥墉。嚴厥闕。此¶
以見公志之防閑也。縣之圜扉。頹垝莫治。彼犯大辟得繫¶
者。豺狼野心。脫走是勝。苟閈閎不謹。牆垣不慎。是遺肉於¶
虎吻也。或有縶墮。事由微眚。蓋俾其懷過而省非也。豈使¶
敵於見善。毒於暱枕哉。而糞壤狼籍。穢不可邇。彼罪無輕¶
重。俱執於此。不其酷歟。公乃剗積弊。滌宿汙。明壞牖。圩毀¶
墉。席以潔其榻。食以茹其餒。苟獲戾而入。如宴於此。以見¶
公之處心愛物也。先是縣之秋曹尉蘇許公頲釋褐之官¶
也。公始至。兼戎曹務。遇上已節。郡有角觝之戲。郡守出觀。¶ 

<pb:KR4h0168_NKFB_0867-06a>

則司戎者職其事。因乘小艇往來。以檢馭不整。郡治之南。¶
溪波浩洋。許公馭檝以涉。而舟覆焉。衆皆駭惋。謂不可援。¶
俄聞空中有言曰。無損蘇公。忽有幹流以出其舟。而許公¶
存焉。彼同溺者。俱不為水困。俗旌其地為蘇公潭。大歷中。¶
縣令李晤。則故相國紳之先也。相國誕於縣署。幼弄之歲。¶
墜於縣之東池。逾數刻。忽若有物翼出於池面。相國畧不¶
為苦。二者皆縣之故事。而圖經不載。公乃檄請於邑人太¶
學博士邱光庭。編緝遺墜。其或善未書能未紀者。罔不畢¶
<pb:KR4h0168_NKFB_0867-06b>
錄。此以見公興廢而繼絕也。凡此數事。豈前政之未知乎。¶
抑知而不為乎。非公勤於理。敏於用。視公猶私。曉夕匪懈。¶
何以及此哉。始公之臨。承授政之後。人稔於易。衆務煩猥。¶
綱在而目紊。公迺肅之以整。嚴之以恪。遏強字弱。優老恤¶
匱。旌別枉直。屏空奸慝。不逾月而法令如一。勸賞分明。清¶
靜簡當。內外祗肅。鞭朴閣於庭。爭訟息於野。宣尼所謂慢¶
則糾之以猛。猛則濟之以寬。猛寬相濟者。余公得之矣。前¶
是公纔再稔而報代。鄉之老。肆之長。咸賴撫導。數百人列¶
狀。牆立於郡庭以乞畱。太守隴西公以代其任者特勅之¶
命。不可有滯。然私器其能。頗自憾不偶良吏。以共育尫瘠。¶ 

<pb:KR4h0168_NKFB_0867-07a>

公遂退寓於德清屬邑。駕水軒。釀春醪。治蔬圃。修釣艇。以¶
吟醉自逸。明年冬。為縣者以譴停其任。杖媒依勢求代用¶
者。檄累於几上。隴西公至而弗視。且曰。烏有民病方急。而¶
擯良醫乎。遂飛簡以召公。洎其至。隴西公提印以授曰。子¶
之前治邑。其及物之澤。被於㕓野。未得盡子之術。貽吾中¶
悔。今還舊邑。其為我撫其疲。遏其酋。俾民獲蘇。無替初心。¶
公三讓而后即縣。張弦易調。新其戶牖。剔蠧抉弊。刮垢磨¶
頑。不次不序。咸復舊貫。凡利於民。濟於公。事無巨細。必自¶
<pb:KR4h0168_NKFB_0867-07b>
我始。丙辰春。公將受代。吏民等以為受其教庇。而忘諸載¶
祀。俾後之人不得詳其俶落。是食其旨。廋其處也。於是列¶
其狀。謁言於宏農楊夔。夔學於春秋。固當以紀功書績為¶
勇。公前任日。崇修先聖之祠。為文讚功。刻石於縣岸。今復¶
紀此宏烈。蓋欲慰縣人久久之虔思也。況公以民吏之勤¶
請。不可拒絕。兼凡所革易剏製。皆力殆心罄而后克濟。且¶
慮夫什器。後之人不同乎慎惜也。恐其傾陊。後之人不同¶
乎繕治也。苟沮衆請。何以鏡將來耶。由是採石鐫勒之費。¶
莫不悉自於清俸。益以見慎而有立也。嗣厥理者。可不懋¶
乎。乾寧丙辰秋七月記。¶ 

<pb:KR4h0168_NKFB_0867-08a>

** 歙州重築新城記¶ 
:PROPERTIES:
:TITID: QTWTIT17485
:PERSID: QTWAUT2453
:END:

天祐丁卯歲月直辛亥。有星自積水流入於輿鬼。知天者¶
曰。輿鬼之宿。是為鶉首。於辰在未之衡。日丑為星紀。則牛¶
斗之分也。據茲星祥。秦之鄣郡。漢之丹陽。其有水為沴乎。¶
厥應當在戊辰之丁巳。明年夏四月辛丑。宣歙睦雨。周一¶
甲子。平地水丈餘。四日而後止。新安郡之新城。繼為暴水¶
所汨。雉堞咸圯。郡帥太尉潯陽公周視其壞。色沮神戚。將¶
捐去而莫修。則功存之可祕也。將徵役以完舊。則民勩之¶
<pb:KR4h0168_NKFB_0867-08b>
可憚也。迨於兩月。不遑發命。又念強敵未殄。方礪鏃伺間。¶
豈可惜費重力。慢蓄輕守。以速寇心乎。秋八月。乃頒役於¶
五邑。先降簡於邑令。且誡其程功。無使隱民厄於豪族擅¶
諸利。俾率怨於下以益上者。匪德也。邑令承命。躬自閱籍。¶
功之延促。事之繁簡。由窶向豐。罔有弗均。於是五邑之民。¶
不再命而[:#AS-8F62:⿱鹿君]至於新城之下。凡板幹畚築之用。皆未令而¶
具。初公巡壘觀設。審頤厥由。且歎其雖新水之異以害茲¶
城。亦始構之疎以稔其失也。烏有於泛沙流石之上。而能¶
為永永之基哉。乃命指揮使劉贇徐璋三城使朱環及節¶
級等。各畫分而督役。遂諭以城之舊址。浮而斯濫。今當發¶ 
<pb:KR4h0168_NKFB_0867-09a>
深一仞。抉去砂石。實以精壤。重加鎮築。然後廣其宿基。增¶
諸石版。必使堅永。侔於鐵壁。役或務。則民瘃。築或務慼。慼¶
則民疲。弗弗慼。繫爾曹寬猛之有中也。無以苛忍相矜。無¶
以遄速為代。諸侯受教。夙夜胥勗。勉於恪勤。以勵厥躬。故¶
執畚者繩繩。操斧者詵詵。輦壤輸財。蟻列子臻。笑語忻忻。¶
爭先有期。自旭及晡。役未嘗懈。遠而望之。則疊巘層巒。屹¶
如天設。迫而視之。則崇岡連阜。捷若神化。迴合叢倚。崖束¶
山抱。建邦則險。此焉是覯。自八月庚子興役。暨十月之壬¶
寅而役罷。工者函斧。築者閤鍤。太尉潯陽公建斾而巡諸。¶
<pb:KR4h0168_NKFB_0867-09b>
乃曰。城之完。屋之新。實麗實堅。非諸邑之奉公。焉得民不¶
擾而力齊乎。非諸校之盡節。焉得役不煩而功速乎。所以¶
見二三子之忠勤。以佑吾政也。自公之臨是邦也。法明而¶
兵勁。刑審而罰中。故民樂其化。安其土。及徵庸。而屬邑之¶
民。父誨其子。兄教其弟。以公之問俗也。未嘗有猾吏之擾。¶
以公之撫封也。未嘗有外寇之虞。以公之治戎也。葵藿之¶
禁。無敢有觸者。以公之獎善也。鱗介之美。無敢有侵者。故¶
十五餘年。綽綽焉如鱗之潛遇其廣淵。雍雍焉若禽之獲¶
棲其蒙翳。絕釣網之慮。無畢弋之患。詩所謂愷悌¶ 
<pb:KR4h0168_NKFB_0867-10a>
君子。民之父母。見於我公矣。今水壞城壘。重興畚築。苟或¶
進退不副公之用。是謂奸慈父之命。其為悖戾。神豈爾容¶
哉。故民不俟令而爭集。不勞促而自課。非恩信之昭感。何¶
以迨乎此哉。於戲。事有奇。績有異。不克稱頌以流於裔。秉¶
筆者之過也。閿鄉楊夔。自勝弁力學。以暨於髮落齒墮。屬¶
茲喪亂。洎在民伍。獲承公殊衆之遇。每歎其有志無時。許¶
將其促鱗弱介。遊泳於豐沼。無以酬獎之意。敢撰重築新¶
城記以獻。時歲在降婁周正之月十一日記。¶ 

** 倒戈論¶ 
:PROPERTIES:
:TITID: QTWTIT17486
:PERSID: QTWAUT2453
:END:
¶
<pb:KR4h0168_NKFB_0867-10b>

予讀周書至武王滅紂。倒戈歸馬。示天下不復用。跡其事¶
惑焉。以武王之聖。有望旦之輔。滅獨夫紂。旌其功於一時¶
可矣。且曰終不復用。其未然乎。夫上古淳。結繩知禁。中古¶
朴。赭衣懷畏。末俗巧。嚴法不化。故淳散而朴。朴散而巧。巧¶
之變萬詐生焉。則內荏外剛之心。詎革於干戚之舞乎。周¶
之祚七百。誠曰永久。然以臣臨君。以兵向闕者多矣。齊桓¶
南伐楚。北伐戎。晉文取叔帶於溫。定襄王於鄭。非二國崇¶
示大順。尊獎王室。則周之社稷。存若綴旒。自漢而下。有國¶
者罔不以兵力。秦以黷武而滅。梁以無備而亡。我太宗究¶ 
<pb:KR4h0168_NKFB_0867-11a>
滅亡之源。委房杜以政。房杜以天下之大。不敢決於胸臆。¶
於是敢諫則先王魏。論兵則讓英衞。深謀宏法。來代有準。¶
洎林甫即明皇既安之日。隨旨順色。以稔君惡。乃以羯夷¶
勇暴之卒。專我兵柄。竟使獸心。為國禍本。其為黷亂國常。¶
褻慢武義。不亦甚乎。且蒐苗獮狩。所以講武經。閱戎事也。¶
故曰預備其不虞。有備而無患。則武之道。豈可一日而忘¶
諸。嗚呼。班子之善斲。不能以鉛刀攻其堅。造父之善御。不¶
能以朽索制其逸。則有國者可以棄兵乎。¶ 

** 二賢論¶ 
:PROPERTIES:
:TITID: QTWTIT17487
:PERSID: QTWAUT2453
:END:
¶
<pb:KR4h0168_NKFB_0867-11b>

子貢以管夷吾之奢。晏平仲之儉。質於宣尼。宣尼以管仲¶
之奢。賢大夫也。而難為上。晏平仲。賢大夫也。而難為下。蓋¶
譏其僭上偪下之失。或謂無所輕重。予敢繼其末以論先¶
後焉。夫齊桓承襄公之失政。接無知之亂常。久亡於外。自¶
莒先入。有國之後。銳心以求其治。及叔牙言夷吾之能。脫¶
囚服。秉國政。有鮑叔之助。隰朋之佐。遂能九合諸侯。以成¶
霸業。此逢時之大者也。若平仲者。立於衰替之朝。有田國¶
之彊。有欒高之侈。時非曩時。君非賢君。當崔杼之弒也。能¶
挺然易其盟。陳氏之大也。能曉然商其短。獨立於讒諂之¶ 
<pb:KR4h0168_NKFB_0867-12a>
伍。自全於紛擾之中。人無間言。時莫與偶。若桓公九合諸¶
侯。不以兵車。信夷吾之力也。使晏子居桓公之世。有鮑隰¶
之助。則其尊周室。霸諸侯。功豈減於管氏乎。以其鏤簋而¶
朱紘。孰若豚肩不掩豆。以其三歸而反坫。孰若一狐裘三¶
十年。矧國之破家之亡者。以奢乎。以儉乎。語曰。奢則不遜。¶
儉則固。與其不遜也寧固。然後知聖人輕重之旨斯在。¶ 

** 創守論¶ 
:PROPERTIES:
:TITID: QTWTIT17488
:PERSID: QTWAUT2453
:END:

貞觀中。文皇帝聽政之暇。問房魏以創業守文之難易。房¶
對以創業。魏對以守文。蓋房以經綸之始。備極勤劬。所以¶
<pb:KR4h0168_NKFB_0867-12b>
見創業之難矣。魏以升平之後。率多懈怠。所以見守文之¶
難也。然則創業之初。雄豪未賓。生民嗷嗷。惟德是歸。所以¶
開基之主。皆乘釁而起。覩覆車之轍。焉肯更循其軌哉。當¶
其雲雷未亨。天地猶蒙。龍虎交馳。煙塵晝昏。故得一士則¶
前席以待問。聞一言則傾耳而聳聽。用人若不及。從諫若¶
轉圜。勇於得而悚於失。冒履鋒鏑。涉歷險危。其取也既勞。¶
其得也亦勤。誠為創業之難也。及乾坤霧霽。山河有主。四¶
海之內。罔不臣妾。言而必從。如影之附。欲而必至。如響之¶
應。愛之可以升九霄。怒之可以擠九泉。順意者駢肩。逆耳¶ 
<pb:KR4h0168_NKFB_0867-13a>
者畏忌。好惡之情。不由其臧否。賞罰之道。匪關於功過。下¶
懾以求命。衆怒而莫諫。此所以為守文之難也。然則自漢¶
而下有天下者。孰不始則孜孜以親萬機。將徯乎治。及時¶
既平。俗既康。以泰自逸。怠於庶務者多矣。其終而不惰者。¶
則幾希矣。且創業之主。既得之後。猶隳夙志以壞大業。而¶
況求既治之後。即己安之朝。其能納讜言。任正人。屈己以¶
順衆。抑心以從下者。不亦鮮乎。魏文貞公守文之難。豈初¶
心盈中心昃也。總而論之。療饑者易為食。其創業乎。醫者¶
難為藥。其守文乎。¶ 
¶
<pb:KR4h0168_NKFB_0867-13b>

** 文選樓銘¶ 
:PROPERTIES:
:TITID: QTWTIT17489
:PERSID: QTWAUT2453
:END:

文選樓者。梁昭明太子選文之地。時逾四代。年將五百。清¶
風懿號。藹然不泯。況廣陵乃隋室故郡。遺事斯存。求之於¶
今。陳跡盡滅。斯猶巍巍。久而益新。其不由以學而立道者。¶
道則不朽。以文而經業者。業則不磨乎。宏農子經於是樓。¶
提筆路絕。且慮夫不文不典者肆而處。乃泣以銘云。¶ 

峩峩萬宇。匪歌則舞。美哉此樓。獨以文修。自由名貴。不以¶
華致。雖超千古。靡有顛墜。孰堪其登。必精必誠。孰可以居。¶
必賢必明。無聚優以為娛。無習伎以稱榮。吾恐其素德懷¶ 
<pb:KR4h0168_NKFB_0867-14a>
辱於冥冥。¶ 

** 公獄辨¶ 
:PROPERTIES:
:TITID: QTWTIT17490
:PERSID: QTWAUT2453
:END:

搢紳先生牧於東郡。繩屬吏有公於獄者。某適次於座。承¶
間諮其所以為公之道。先生曰。吾每窺辭牒。意其曲直。指¶
而付之。彼能立具牘。無不了吾意。亦可謂盡其公矣。某居¶
席之末。不敢以非是為決。因退而辯其公。且傳曰。君所謂¶
否。臣獻其可。君所謂可。臣獻其否。是謂彌縫其不至也。及¶
君可亦可。君否亦否。故平仲罪邱據踵君之意。叔向譏樂¶
王鮒從君者也。所以智詢於愚。以其或有得也。尺先其寸。¶
<pb:KR4h0168_NKFB_0867-14b>
或有長也。皆庸其涓滴。將助其廣大也。況末世纎狡。內外¶
荏剛。烏有不盡其辭而能必究其情乎。使居上者得其情。¶
屬踵而詰之。可謂合於理。未足言公也。忽居上者異於見。¶
遠於理。亦隨而鞫之。取叶於意。所謂明於不法。烏可為公¶
哉。且不師古之言。非不可為也。為之不能遠。不由禮之事。¶
非不可行也。行之不能久。故君子盡心法古。動必本禮。將¶
遠而不泥。久而不亂也。若乃告諸獄任意以為明。其屬狥¶
己以為公。是使懷倖者有窺進之路。挾邪者有自容之門¶
矣。矧藂之內。辛苦備至。何須而不克。而況承執政指其¶ 
<pb:KR4h0168_NKFB_0867-15a>
所欲哉。嗚呼。欲人之隨意者。吾見亂其曲直矣。樂人之附¶
已者。吾見汨其善惡矣。而猶伐其治。譽其公。無乃瞽者衒¶
別諸五色乎。¶ 

** 原晉亂說¶ 
:PROPERTIES:
:TITID: QTWTIT17491
:PERSID: QTWAUT2453
:END:

晉室南遷。制度草剏。永嘉之後。囂風未除。廷臣中猶以謝¶
鯤輕佻。王澄曠誕。競相祖習。以為高達。卞壼厲色於朝曰。¶
帝祚流移。社稷傾蕩。職茲浮偽。致此隳敗。猶欲崇慕虛誕。¶
汚蠧時風。奏請鞫之。以正頹俗。王導庾亮抑之而止。噫。西¶
晉之亂。百代所悲。移都江左。是塞源端本之日也。猶乃翼¶
<pb:KR4h0168_NKFB_0867-15b>
虛駕偽。崇扇佻薄。躡諸敗踪。踵其覆轍。以此剏立朝綱。基¶
構王業。何異登膠船而泛巨浸。操朽索以馭奔駟乎。設使¶
從卞壼之奏。黜屏浮偽。登進豪賢。左右大法。維持紀綱。則¶
晉亦未可量也。其後王敦作逆。蘇峻繼亂。余以為晉之亂。¶
不自敦峻。而稔於導亮。¶ 

** 植蘭說¶ 
:PROPERTIES:
:TITID: QTWTIT17492
:PERSID: QTWAUT2453
:END:

或植蘭荃。鄙不遄茂。乃法圃師汲穢以溉。而蘭淨荃潔。非¶
類乎衆莽。苗既驟悴。根亦旋腐。噫。貞哉蘭荃歟。遲發舒守¶
其元和。雖瘠而茂也。假雜壤亂其天真。雖沃而斃也。守貞¶ 
<pb:KR4h0168_NKFB_0867-16a>
介而擇祿者。其蘭荃乎。樂淫亂而偷位者。其雜莽乎。受莽¶
之偽爵者。孰若龔勝之不仕耶。食述之僭祿者。孰若管寧¶
之不位耶。嗚呼。業圃者以穢為主。而後見龔管之正。¶ 

** 蓄狸說¶ 
:PROPERTIES:
:TITID: QTWTIT17493
:PERSID: QTWAUT2453
:END:

敬亭叟家毒於鼠暴。穿埇穴墉。室無全宇。咋囓篚筐。帑無¶
完物。及賂於捕野者。俾求狸之子。必銳於家畜。數日而獲¶
諸汴。歡逾得駿。飾茵以棲之。給鱗以茹之。撫育之厚。如字¶
諸子。其攫生搏飛。舉無不捷。鼠懾而殄影。暴腥露羶。縱橫¶
莫犯矣。然其野心。常思逸於外。罔以子育為懷。一旦怠其¶
<pb:KR4h0168_NKFB_0867-16b>
紲。逾垣越宇。[:#AS-8BE1:●]不知其所逝。叟惋且惜。涉旬不弭。宏農子¶
聞之曰。野性匪馴。育而靡恩。非惟狸然。人亦有旃。梁武於¶
侯景。寵非不深矣。劉琨於疋磾。情非不至矣。既負其誠。復¶
返厥噬。嗚呼。非所蓄而蓄。孰有不叛哉。¶ 

** 紀梁公對¶ 
:PROPERTIES:
:TITID: QTWTIT17494
:PERSID: QTWAUT2453
:END:

天后幽中宗之後。有不下閫闈移六合之志。故徐敬業唐¶
之奇等於揚州起兵。以興復唐室。然皆不旋踵而敗。遂引¶
用酷吏。開羅織之門。以懾伏內外。一日。狄梁公獨對。天后¶
曰。吾自用俊臣思正來。朝臣知所懼否。梁公曰。朝廷小人。¶ 

<pb:KR4h0168_NKFB_0867-17a>

不達天命。或有異議。然陛下以木有一實之蠧。將翦樹而¶
棄之乎。錦有一點之汙。將全匹而燔之乎。養隼者誠欲其¶
鷙於烏鳶乎。鷙於鸞皇乎。鷙而無別。不如不鷙矣。天后默¶
然。¶ 

** 善惡鑒¶ 
:PROPERTIES:
:TITID: QTWTIT17495
:PERSID: QTWAUT2453
:END:

衆曰善。未必善。觀其善之為也。衆曰惡。未必惡。觀其惡之¶
由也。行詐以自衒。取媚於小人。其足為善乎。任直以獨立。¶
取惡於非類。其足為惡乎。故擇善採於譽。則多黨者進。去¶
<pb:KR4h0168_NKFB_0867-17b>
惡信於言。則道直者退。王莽折已以下士。而諸父失其權。¶
彼言善者可憑乎。京房守正以極諫。而嬖倖指為逆。彼愬¶
惡者可聽乎。故能鑒其善者。必觀於衆之所惡。能鑒其惡¶
者。必取於衆之所善。所以衆謂之悖也。非孟子之賢。無以¶
旌章子之孝。衆謂之智也。非國僑之明。無以誅史何之詐。¶
嗚呼。道之大。非遇於賢明。何常不汨哉。¶ 

** 較貪¶ 
:PROPERTIES:
:TITID: QTWTIT17496
:PERSID: QTWAUT2453
:END:

宏農子遊卞山之陰。遇鄉叟。巾不完。履不全。負薪仰天。吁¶
而復號。因就訊諸。抑有喪而未備乎。抑有寃而莫訴乎。何¶
聲之哀而情之苦耶。叟致薪而泣曰。逋助軍之賦。男獄於¶ 
<pb:KR4h0168_NKFB_0867-18a>
縣。絕糧者三日矣。今將省之。前日之逋。已貨其耕犢矣。昨¶
日之逋。又質其少女矣。今田瘠而貧。播之莫稔。貨之靡售。¶
且以為助軍之賦。豈一一於軍哉。今十未有二三及於戎¶
費。餘悉為外用。又黠吏貪官。盈縮萬變。去無所之。往無所¶
資。非敢懷生。奈不死何。宏農子聞其言。且助其歎。退而省¶
於世。萬類中最為民害者。莫若虎之暴。將賦之以警貪吏。¶
庶少救民病。是夕夢鷙獸而人言曰。爾欲警於貪。將以吾¶
為首。雖爾之潔。奈辱我之甚乎。余曰。賊人之畜。以自飽腹。¶
爾不為貪哉。獸曰。不豢不農。何以給生。苟不捕野。無實吾¶
<pb:KR4h0168_NKFB_0867-18b>
嗛。吾以其饑而求食之。苟或一飽。則晏然匿跡。不為謀矣。¶
豈爾曹智以役物。豢之畜之。畋之漁之。以給其茹也。桑之¶
育之。經之營之。以供其用也。一物之可求。一貨之可圖。汲¶
汲為謀。孜孜繫心。如壑如溪。莫滿莫盈。豈與吾獲一飽則¶
晏然熟寢。而欲比方哉。宏農子驚而寤。諦而思。若然。則人¶
不如獸也遠矣。¶ 

** 止妒¶ 
:PROPERTIES:
:TITID: QTWTIT17497
:PERSID: QTWAUT2453
:END:

梁武平齊。盡有其內。獲侍兒十餘輩。頗娛於目。俄為郄后¶
所察。動止皆有隔抑。拗其憤恚。殆欲成疹。左右識其情者¶ 
<pb:KR4h0168_NKFB_0867-19a>
進言曰。臣嘗讀山海經云。以鶬鶊為膳。可以療其事使不¶
忌。陛下盍試諸。梁武從之。郄茹之後。妒減殆半。帝愈神其¶
事。左右復言曰。願陛下廣羞諸以遍賜㣥臣。使不才者無¶
妒於有才。挾私者不妒於奉公。濁者不妒其清。貪者不忌¶
其廉。俾其惡去勝忌前皆知革心。亦助化之一端也。帝深¶
然其言。將詔虞人廣捕之。會方崇內典。誡於血生。其議遂¶
寢。¶ 

¶
