#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID KR4H0168
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:KR4h0168_NKFB_0420-17a> ¶
#+PROPERTY: JUAN 0421
欽定全唐文卷四百二十一¶ 

<pb:KR4h0168_NKFB_0421-01a>

* 楊炎(一)¶ 

:PROPERTIES:
:PERSID: QTWAUT1096
:END:

炎字公南。鳳翔天興人。肅宗朝禮部郎中知制誥。遷中書¶
舍人。德宗立。拜門下侍郎同中書門下平章事。轉中書侍¶
郎。罷為左僕射。貶崖州。賜死。年五十五。後詔復官。諡肅愍。¶
左丞孔戣駮之。更曰平厲。¶ 

** 靈武受命宮頌(并序)¶ 

:PROPERTIES:
:TITID: QTWTIT08948
:PERSID: QTWAUT1096
:END:
¶
<pb:KR4h0168_NKFB_0421-01b>

臣聞享天降命。惟德也。戡難奉時。惟聖也。必有非常之運。¶
是興撥亂之功。以蒼生為憂。不以濡足為患。以寧濟為業。¶
不以修身為道。此陶唐所以捨而不畏。舜禹所以受而不¶
疑。靈武舊宮。皇帝躍龍之所。日者奸臣竊命。四海蕩波。我¶
聖皇天帝探命歷之數。啟龍圖作受命之書。付與我皇帝。¶
皇帝方遊崆峒。以求至道。於是㣥公卿士。負玉旒金璽。望¶
氣於芒碭之野。三進於閶闔之中。曰。臣聞在昔蚩尤連禍。¶
大盜中國。神農氏兵莫能勝。天降元女敕軒轅氏。大定其¶
災。厥後堯有九州之害而命禹。禹以四海之功而受舜。陛¶
下主鬯大位。十有九年。精爽者皆美德馨。乾坤也必聞幽¶
贊。元德上達。景福有歸。六聖覩命歷之期。兆人有臨難之¶ 
<pb:KR4h0168_NKFB_0421-02a>
請。陛下畏災運而不取。棄黎元而不顧。以至仁為薄。以大¶
寶為輕。臣等若不克所請。與億兆之衆。將被髮拊膺。號於¶
天而訴於帝矣。皇帝唯然改容曰。豈人心歟。丁卯。廣平王¶
俶太尉光弼司徒子儀尚書左僕射冕兵部尚書輔國與¶
北軍將士西土耆老萬五千人。排闥以訴帝曰。今豺狼穴¶
居宮闕。陛下兆庶為餌。宗廟為墟。若臣等誠懇未通。是高¶
祖不歆於太廟。且陛下涉渭則洪流涸。迴鑾則慶雲見。布¶
澤而川池廣。勤道而嘉禾生。靈祇髣髴。元貺幽感。臣聞符¶
命待聖而作。天運否終而會。葳蕤肸蠁會也。睿武英明聖¶
<pb:KR4h0168_NKFB_0421-02b>
也。臣等敢昧死上聞。帝乃灑齋宮。啟金匱。嗚咽拜受詔。有¶
司大赦天下。改元曰至德元年。尊聖父為文武大皇帝。是¶
日煙雲變作。士庶踴躍。黃龍見於東郊。紫氣滿於天門。翌¶
日也。數百里衣裳會。兼旬也。數千里朝貢會。踰月也。天下¶
兵車會。浹時也。四方戎狄會。以一旅成百萬之師。率胡夷¶
平社稷之難。禮郊祀。戴聖皇。與人合誠心。以氣消夭癘。動¶
罔不吉。歆無不報。是以白鹿擾於王庭。靈芝產於延英。化¶
動而功成。淵默而頌聲。言禪代者。陋蒼梧易姓之名。語嗣¶
守者。羞陶唐積善之辱。述戡定者。歎四紀而復夏。美中興¶ 
<pb:KR4h0168_NKFB_0421-03a>
者。嗤四七而滅新。於戲。神祇之所歸往。品物之所法象。鼓¶
飛龍於尺水。仗大義而東向。矢謨發號。實在茲都。願篆石¶
宮庭。以垂萬古。俾過山澤知風雨之奧。窮造化識天地之¶
蘊。臣炎稽首。敢獻頌曰。¶ 

赫赫河圖。啟天之祜。雲從億萬。皇在九五。惟昔陶唐。克傳¶
舜禹。濩也武也。夫何足數。彼妖者勃。惟暴惟貪。天實即命。¶
人將不堪。皇曰內禪。於再於三。盡武之善。去湯之慙。兵車¶
百萬。洶洶雷震。橫會九州。為行為陣。恃力者踣。從命者順。¶
孝以奉天。神而撫運。至德唐堯。崇功大禹。皤皤北叟。垂白¶
<pb:KR4h0168_NKFB_0421-03b>
而覩。沛邑空歌。周原已古。排律頌聲。永介茲土。¶ 

** 鳳翔出師紀聖功頌(并序)¶ 

:PROPERTIES:
:TITID: QTWTIT08949
:PERSID: QTWAUT1096
:END:

舜有兩階之舞。周有孟津之會。皇帝有岐陽之蒐。德莫勤¶
乎安國。勛莫配乎立極。利萬物莫近乎去暴。蓋受天元符。¶
與人請命。冥契相合。億兆有歸。以昌則感神鬼之心。以征¶
則去雲雷之難。維唐七葉。姦臣犬吠於二京。皇帝龍鳴於¶
河北。觀兵雍上。建都發號。以朝萬國。心嚮天地。志通幽昧。¶
淳精四達。大造元成。於是巢山駕海之㣥。狼纛鳥章之君。¶
不期而趨於闕下者四十有三萬。元帥廣平王俶太尉光¶ 
<pb:KR4h0168_NKFB_0421-04a>
弼司徒子儀等稽首言曰。臣聞天啟聖以俟時。聖感時而¶
赴難。非神功不能當大運。非元德不能合人心。故軒轅之¶
道也伏蚩尤。宗周之仁也稱襁負。陛下之德大瑞於人和。¶
人和而動天。天與和合氣。百姓因之以獨化。四夷因之以¶
子來。王師得之以貞勝。意者河洛徯怨。後東征之期。人靈¶
駿奔。望西狩之禮。天子方齊寳輅。講金匱之書。翌日。霓旌¶
武賁。大車之輪。黃鉞靈鼉。彤弓太阿。荊韓楚魏之廣。七閩¶
五獠之長。金鼓百萬。車徒九合。大陣於東郊。皇帝建白旄¶
以誓於軍曰。維高祖歆於上天。四宗重光。照臨下土。百有¶
<pb:KR4h0168_NKFB_0421-04b>
五十祀。至於聖皇。總武之干戈。備文之法象。蕞爾逆虜。敢¶
迷天紀。盜我符璽。黷我威靈。使四海之內。兵革縱橫。肝腦¶
塗裂。昊蒼降鑒。錫命於予。俾纉夏已墜之功。寬堯未刑之¶
族。於戲。余匪玉帛山河是愛。惟蒼生災害是憂。匪天命威¶
力是憑。惟人心忠義是保。咨爾張目成天羅。植髮成干櫓。¶
布和成將帥。厲氣成風雲。若作進退。爾惟旗鼓。若斷首尾。¶
爾惟常蛇。若戮鯨鯢。爾惟干將。若拯沉溺。爾惟巨艦。夏有¶
一旅之衆。武有十人之謨。志定金石。信非盟誓。爾其念哉。¶
是時天威動六合。兵氣連太白。乾坤為之坱軋。河嶽為之¶ 
<pb:KR4h0168_NKFB_0421-05a>
振蕩。彼狐鳴鑿齒之徒。不崇朝而聲反於謳歌。形歸於蹈¶
舞者。幾過半矣。故鄠杜之師以形勝。灞上之兇以威逐。桃¶
林之陣以奇破。河洛之孽以氣摧。帝乃開天牢。迴豹尾。陵¶
顥氣。掃欃槍。應龍秉鉞。元女侍坐。乃考夏氏配天之義。備¶
漢皇建武之典。雲髦玉輅。山動地踴。降自西雍。幸於京師。¶
萬姓前導。百靈為衛。布德澤。望陵寢。悲黍稷之將秀。覽城¶
闕之為墟。以雷雨洗川澤。以皇風清怨怒。以大賞議勤勞。¶
以成功告宗廟。以祥刑去聾昧。以惠政哀困窮。清蹕而奉¶
聖皇。稱觴以朝前殿。於是東國耆老。長安士庶。排玉輅。入¶
<pb:KR4h0168_NKFB_0421-05b>
天庭。動千門。呼萬歲。煙雲下遶。林藪山迴。神靈頌於堂。精¶
魄感於廟。王侯慶於國。父子洽於家。鐘石反於懸。罍俎陳¶
於席。華戎踴躍。喜氣磅礡。日退三舍。天聲萬里。神謀不得¶
窺其奧。天道不能後其時。斯一會之略也。然後動變化為¶
鑪。假仁義為途。陶氣象。鑿耳目。與人合司契。以道浸澆醨。¶
全犀象之形。斷珠玉之脛。然後以景星燭夜。甘露清氣。昇¶
閬風。對天姥。捨鴻名以還太素。乘大歷而統人紀。俾不思¶
而降。不祭而歆。以元和感生淳古。於是宰臣聚而言曰。主¶
上以神武清難。至德遂人。崇勛絕瑞。光照萬古。開闢日月。¶ 

<pb:KR4h0168_NKFB_0421-06a>

於今六年。百姓豈忘功於帝乎。人臣盍謝生於天乎。請相¶
與鑿石於誓師之場。告成於得眾之地。斯王道之盛典。臣¶
炎稽首。敢獻頌曰。¶ 

天命帝兮蕩妖昏。交風雨兮會秦門。惟聖德兮漫海外。五¶
單于兮勇士會。俗鳥獸兮家雲島。越浮山兮泛青草。徵羽¶
騎兮列天營。啟金縢兮賜長纓。日為車兮雷為鼓。醢鯨鯢¶
兮掃煙雨。開明堂兮饗文祖。帝為皇兮后為母。歌雲臺兮¶
冊玉府。篆穹石兮駕終古。¶ 
¶
<pb:KR4h0168_NKFB_0421-06b>

** 大唐河西平北聖德頌(并序)¶ 

:PROPERTIES:
:TITID: QTWTIT08950
:PERSID: QTWAUT1096
:END:

維唐至德二年春正月。武威郡胡洎九蕃夷落。內伺師旅¶
之閒。外合狼豕之兇。據金城。害州伯。蛇變交㦸之下。炎焚¶
大澤之中。二月乙丑。皇帝以五命之服。詔太僕崔偁。總中¶
權。專上將。誓軍前之士。卻城下之盟。又命內常侍劉日新。¶
振鼓鐸之音。護羌戎之長。林竦蝟合。會於東郊。粵庚午。高¶
牙大斾。鐵馬長鎩。歕以清笳。陣以雲蛇。列於四衝。蓬頭執¶
㦸。鼓以靈鼉。進於逵路。趫悍獷⺨[:#AS-FBED:●]癸。虎裘猿臂。北陵於¶
土門之隊。鉤車雲梯。強弩堅楯。齊傅於西烽之亭。於是引¶
熊虎之師。杖龍蛇之劍。矛㦸四起。煙塵火色。金鼓一振。天¶
地徘¶ 
<pb:KR4h0168_NKFB_0421-07a>
徊。血亂元黃。聲囂瓦屋。是風雲皆入陣。彼草木盡為兵。日¶
月垂照於窮鄉。皇靈赫臨於天外。名王貴馬。大玉文貝。素¶
女錦衣。百金之產。萬井之資。皆委於入貢之府。布於有地¶
之宮。是時也。千人踊。萬人賀。美太階之符見。頌偃伯之議¶
興。特進金城太守李萬頃洎五邑長吏軍政大夫等言曰。¶
蓋聞王命先天以奉時。賢臣合統以偕運。靡乘乎帝籙。不¶
能撥亂。罔應乎閒氣。不得遭逢。故大人之作。必先靖難。以¶
摧兇取暴為治國。以任賢仗能為建功。磅礡乎茅茨之下。¶
葳蕤乎元古之上。使軒轅得之。以勝蚩尤。大夏得之。以勝¶
<pb:KR4h0168_NKFB_0421-07b>
有扈。西伯得之。去殷伐崇。我太宗得之。奄有遼海。上皇得¶
之。克平巨猾。陛下得之。再清宇宙。掃蕩氛孽。允若大唐之¶
新命。復高祖之天下。臣等恭惟六聖騰光。百有五十祀。周¶
賁海㝢。鋪敷菌蠢。丹穴之賮。孤竹之君。金罽括羽。委命下¶
吏。陛下建大號。纉鴻業。歸勛祖禰。昭事聖皇。是必天錫忠¶
良。佐成命器。二臣所應皇運之統。伏崇羽之兇。太康西人。¶
永永來裔。願篆石誌美。以為頌云。¶ 

詔虎臣兮殪天狐。載火旗兮耀昆吾。霽塵壘兮被戎都。¶ 

** 王縉兼幽州節度使制¶ 
:PROPERTIES:
:TITID: QTWTIT08951
:PERSID: QTWAUT1096
:END:

<pb:KR4h0168_NKFB_0421-08a>

門下。王制以二老分理諸侯。則周召之任。及乎漢魏以還。¶
多亦軍國兼總。絳侯所以參掌武事。安石所以外綏戎政。¶
况華夷甫寧。金革方偃。實在於文武戮力。上下同心。則輔¶
弼之臣。豈憚勞也。金紫光祿大夫門下侍郎同中書門下¶
平章事持節河南副元帥都統河南淮西山南東道諸節¶
度行營使兼東都留守王縉。體含元和。器蘊金璞。以才茂¶
邦傑。以識通時化。叶我期運。任當衡石。竭股肱之力。開耳¶
目之明。陟於艱難。致君以道。統是經術。麗茲(闕)人。屬江淮¶
<pb:KR4h0168_NKFB_0421-08b>
海岱之虞。總授鉞旌旄之寄。鎮禦方夏。撫寧師人。保合太¶
和。總宣庶績。忠而佐命。功比安劉。勤以施下。惠同思杜。叶¶
藩維之志。建竹帛之勳。(闕二字)朝謩。載申啟沃。與二三髦碩。¶
同力叶誠。俾予端拱。以宏至道。乃眷北土。古之幽都。限夷¶
既雄。負海稱固。思致於理。言恤其人。爰藉台臣。宏敷廟算。¶
持薊門之麾斾。兼遼陽之鉦鼓。俾膺戎重。式允時望。可兼¶
幽州長史持節充幽州節度副大使知節度事。餘並如故。¶ 

** 杜鴻漸兼東都留守制¶ 
:PROPERTIES:
:TITID: QTWTIT08952
:PERSID: QTWAUT1096
:END:

門下。東周以召公相宅。西漢以蕭何居首。則保之寄。多屬¶
輔臣。今以廟堂碩老。坐而敷政。和恒居師。用乂厥服。特¶ 
<pb:KR4h0168_NKFB_0421-09a>
進行門下侍郎中書門下平章事山劍副元帥太清宮使¶
崇元館大學士上柱國衞國公杜鴻漸。誕受天和。陶合一¶
氣。德言敬直。動於神明。定義中興。光賛大業。陳三代之禮¶
樂。成一朝之制度。雄詞奧學。洞究天人。以道弼予。於茲五¶
載。每有大事。乃心忠勤。至於危難。尤思赴蹈。叶和堂上之¶
謩。匡濟天下之務。出鎮梁益。西南晏然。人之具瞻。朕所毗¶
倚。實仗宏化。兼撫東郊。宜以二南之風。用增九鼎之重。可¶
兼東都留守。餘如故。主者施行。¶ 

** 諭梁崇義詔¶ 
:PROPERTIES:
:TITID: QTWTIT08953
:PERSID: QTWAUT1096
:END:
¶
<pb:KR4h0168_NKFB_0421-09b>

勅。朕聞君臣之分。義固金石。將相之職。任同安危。在昔哲¶
王。罔不注意。體合股肱。則付之以大位。道形終始。則載之¶
以丹書。所以保親諸侯。宏樹一德者也。朕自纂統。於茲三¶
載。兢兢業業。日慎一日。任夫難任。安夫難安。實賴公侯藩¶
輔。作鎮於外。將帥戎士。盡瘁勤王。冀忠賢之同德。躋億兆¶
於仁壽。思達寤寐。動推至誠。大開胸懷。彰示天下。雖奸邪¶
不逞。搆造異端。離間往來。反白作黑。下動危疑之勢。上陳¶
似是之言。焚其表章。前後數四。未嘗不寘以極法。竄於窮¶
荒。庶夫讒諛杜口。謠妄卷跡。中外上下。俱臻大和。豈止同¶ 
<pb:KR4h0168_NKFB_0421-10a>
體之不疑。萬方之知我而已。金紫光祿大夫檢校刑部尚¶
書襄州刺史山南東道節度使梁崇義。往以邦家不寧。襄¶
漢未靜。奮自諸將。累建戎勳。忠謀僉一。保大安衆。授鉞南¶
紀。表正江山。勤輯士人。克謹侯度。惠化周洽。俗阜風移。踰¶
二十年。績用光備。內修貢職。首課方州。朕夙茂勳德。用崇¶
爵命。而忠規益勵。亟請來朝。期啟乃心。以成吾事。尋以郭¶
昔鄭茂勳鄭和叔等。奸謀參會。庸狡妄作。朕雖聽斷無惑。¶
寘以嚴科。猶聞疑貳不安。外求援助。是何顛沛以舉。謂我¶
齷齪而(闕)憮然懷想。深用歎惜。夫禹湯前古之聖后也。一¶
<pb:KR4h0168_NKFB_0421-10b>
夫不獲。有納隍之懼。齊桓霸者之中人也。舉讎棄怨。致九¶
合之功。朕上而為君。子有萬國。涉道日淺。誠明未敷。使心¶
腹耳目之臣。負義懷忠之士。坐相猜阻。交質往來。搆此異¶
端。頓虧大節。頃亦頻遣將命。諭達至情。近得章奏。猶云隔¶
在恩外。言之有犯。豈為是乎。終用咎悔。永思更始。今予命¶
爾檢校戶部尚書同中書門下平章事。餘並如故。兼賜以¶
鐵券鏤其庸。期於永終。與國無極。是表至公之舉。用昭勿¶
貳之懷。嗚呼。其敬之哉。無再聽邪說。無外蓄私心。唯臣道¶
是固。惟國章是守。天命可畏。敬順予言。其管內諸將。三軍¶ 
<pb:KR4h0168_NKFB_0421-11a>
官健。久勤征鎮。咸著忠勞。數年已來。未更敘錄。比類諸道。¶
實合甄收。其大將委中書門下即條件進擬。自餘委本使¶
一月內具名聞奏。仍令殿中侍御史張著與使孟遊仙同¶
往宣諭。布告軍府。令悉朕懷。¶ 

** 請行兩稅法奏¶ 
:PROPERTIES:
:TITID: QTWTIT08954
:PERSID: QTWAUT1096
:END:

凡百役之費。一錢之斂。先度其數。而賦於人。量出以制入。¶
戶無主客。以見居為簿。人無丁中。以貧富為差。不居處而¶
行商者。在所州縣稅三十之一。度所取與居者均。使無僥¶
利。居人之稅。秋夏兩徵之。俗有不便者正之。其租庸雜徭¶
<pb:KR4h0168_NKFB_0421-11b>
悉省。而丁額不廢。申報出入如舊式。其田畝之稅率。以大¶
歷十四年墾田之數為準。而均徵之。夏稅無過六月。秋稅¶
無過十一月。逾歲之後。有戶增而稅減輕。及人散而失均¶
者。進退長吏。而以尚書度支總統焉。¶ 

** 請留崔寧以收蜀奏¶ 
:PROPERTIES:
:TITID: QTWTIT08955
:PERSID: QTWAUT1096
:END:

蜀地富饒。寧據有之。貢賦不入。與無蜀同。若其有功。則義¶
不可奪。是蜀地敗故失之。勝亦不得也。不若留寧。發范陽¶
戍兵雜禁兵往擊之。何憂不克。因得納親兵於其腹中。蜀¶
將必不敢動。然後更授他帥。使千里沃野。復為國有。是因¶ 
<pb:KR4h0168_NKFB_0421-12a>
小害而收大利也。¶ 

** 言天下公賦奏¶ 
:PROPERTIES:
:TITID: QTWTIT08956
:PERSID: QTWAUT1096
:END:

財賦者。邦國大本。而生人之喉命。天下治亂。重輕繫焉。先¶
朝權制。以中人領其職。五尺宦豎。操邦之柄。豐儉盈虛。雖¶
大臣不得知。則無以計天下利害。陛下至德。惟人是恤。參¶
計敝蠧。莫與斯甚。臣請出之。以歸有司。度宮中經費。一歲¶
幾何。量數奉入。不敢以闕。如此然後可以議政。惟陛下審¶
察。¶ 

** 河西節度使廳壁記¶ 
:PROPERTIES:
:TITID: QTWTIT08957
:PERSID: QTWAUT1096
:END:
¶
<pb:KR4h0168_NKFB_0421-12b>

皇帝肇建節制之任。位以上將。主四方之兵。濟河而西。五¶
侯四將。十有六縣。大海磅礡乎終始。山河迴流其左右。旄¶
頭虎力之勁。劍服穹廬之長。煌煌乎長轂千乘。橫合萬里。¶
皆主乎是邦。故秦已上為戎都。漢已下為巨防。有城府襟¶
帶焉。有良將大勳焉。有五都汚雜焉。其風悍。其國險。鮮車¶
龍服。囂然相蕩。非古之戰守。曷以成其業而樹其風者哉。¶
昔在武德之初。上用雄武大才。則我隴西李王肅明乎神¶
化。大冡宰宇文公駙馬喬公出將我前軍。中興之後。循吏¶
繼作。則館陶侯郭公爽鳩氏司馬公相國韋公蕭公庶績¶ 
<pb:KR4h0168_NKFB_0421-13a>
交修。以被昇平之化。當今王室多故。雲海沸騰。則僕射哥¶
舒公以縱橫之奇。判總軍國。其意者將復用雄武大才乎。¶
君子曰。武德之官。神以畧。其化成。中興之政。儉以行。其俗¶
阜。當今之理。動以闔。其人安。宜乎盡天下之才。隨質文之¶
變。以永來裔。大康乎斯。時天寳十二年夏六月記。¶ 

** 河西節度使杜公碑¶ 
:PROPERTIES:
:TITID: QTWTIT08958
:PERSID: QTWAUT1096
:END:

周有召伯。樹王風之始。漢得留侯。稱佐命之傑。功赫於帝¶
典。名鏤於河圖。維唐之受命。大殪戎於西周。皇帝感黷武¶
之風。思二南之化。詢求卿士。惠澤窮荒。乃命兵部侍郎杜¶
<pb:KR4h0168_NKFB_0421-13b>
公名鴻漸。自河登車。主盟西塞。公英明博達。淳粹先覺。碩¶
德漢庭之老。中興佐命之勛。體含一氣。精合五老。伊昔皇¶
運中否。河海風塵。天子方偽遊北門之野。公負霸王之畧。¶
感社稷之危。緬懷風雲。以身許國。隱括王道。旁觀歷象。謂¶
宇宙不可終閉。兆庶不可無君。龍吟空山。雲起大澤。追昌¶
言以排世難。告天命以成帝業。日月盡蝕。載之高懸。鯨鯤¶
躍波。戮而為醢。史也奏嚮天之樂。儒也觀嗣夏之書。故登¶
朝為夔龍。纂戎為方召。至於是邦也。清其心而妙其用。厚¶
其惠而感其和。與物也。氣之陽春。含靈也。工之[:#AS-8867:⿳士冖䂞]籥。以為¶ 
<pb:KR4h0168_NKFB_0421-14a>
獷俗不足以勸賞。故先悅以茂功。貪人不可以害㣥。故問¶
罪以去奸。訛言不可以疑衆。故畢詞以為戮。於是八藩以¶
之匍匐。三師以之投襃。㣥盜以之出奔。巫人以之伏死。古¶
之作者。不貴成功貴以德。不憚濟世憚先仁。樂生下齊。明¶
道者謂其強。孫武講軍。事上者知其固。西門禱河。明刑者¶
恨其暴。子玉佐楚。治兵者慮其剛。而公形體兼才。智周乎¶
萬類之變。嚮合乎四會之中。是神降歟。詩云。愷悌君子。民¶
之父母。其來也。邱陵如無。其去也。風雨可懷。故吏兼侍御¶
史唐朝英洎邑老其州長吏陳奉先等。以炎耳目馨香。記¶
<pb:KR4h0168_NKFB_0421-14b>
之篆刻。庶乎觀斯文者。有襄南之慕。頌遺美者。深潁上之¶
風。銘曰。¶ 

彧彧杜公。虯蟠於奧。人美其華。我覩其操。王用謩畫。大邦¶
以造。三錫輅車。纂戎之號。威肅惠時。明神所勞。何彼塞翁。¶
靡人仁報。徘徊頌石。永代作好。¶ 

** 大唐燕支山神寧濟公祠堂碑¶ 
:PROPERTIES:
:TITID: QTWTIT08959
:PERSID: QTWAUT1096
:END:

西北之巨鎮曰燕支。本匈奴王庭。昔漢武納渾邪。開右地。¶
置武威張掖。而山界二郡之閒。連峯委會。雲蔚岱起。積高¶
之勢。四面千里。陽崖有栝栢之材備幹革。陰壑有堅剛之¶ 
<pb:KR4h0168_NKFB_0421-15a>
璞化五兵。維人氣雄。其畜多馬。虜得之以制陰國。主天街。¶
周以之興。秦以之霸。漢得之以斷右臂。却南牧。西距於海。¶
北瀦於河。自外而望上也。熊熊乎一氣。旁蔭朔鹵。前衡塞¶
門。與積石來朝。崑崙相長。洎陟蒼蒼。臨峻極。則形變六合。¶
空同大荒。青冥在混元之中。絕壁揭宇宙之外。舊史云。封¶
祀之山八。中國之外三。自夏缺壤奠。漢疆土宇。時更百王。¶
莫能配天。其意者將纘禹之業。以俟聖人乎。維唐百有十¶
載。賁元化之紀。息金革之虞。茫蠢蒸然。萃於聖澤。於是左¶
丹穴。右崆峒。古所未賓。咸頓首於路門之外。天子登神宮。¶
<pb:KR4h0168_NKFB_0421-15b>
勒金版。將復義於㣥岳。告成於昊蒼。議夫此山。天合氣以¶
正秋方。地與神以主西國。俾虯螭者為師為旅。貔虎者為¶
妾為臣。不在於巨靈乎。其封神為寧濟公。錫之鞶帶。備厥¶
禮物。詔邦牧太子少保哥舒公。卜吉日築祠於高麓之陽。¶
每歲盛秋。以笙鏞之器。錡釜之品。率封內以望之。索㣥神¶
以會之。亞旅師氏。旄頭弩牙。金鼓七校。車徒十萬。從饗於¶
廟庭。大閱於山外。所以因天界以崇聖功。乘地險而恢遠¶
畧也。觀夫叢巖懸抱。煙雨屑窣。宮庭晃其閑暮。林石古而¶
幽陰。神其居之。可以禱安靜矣。拊空桑。變鍾石。神其聽之。¶ 

<pb:KR4h0168_NKFB_0421-16a>

可以感和樂矣。大玉通帛。熊蹯桂漿。粲其傾筐。采章煌煌。¶
神其歆之。可以祚有年矣。維石巖巖。日月不老。維靈是與。¶
生此熊羆。神其薦之。可以奉吾君矣。於戲。陳信克享。正詞¶
幽感。宜乎有祈而降。有祭而歆。龍也無風雨之[:#AS-8FBB:●]。虵也無¶
氣焰之作。此神之職。又何羞焉。乃作頌曰。¶ 

揭靈山兮天地界。勢奔突兮風雲駭。峰蹲龍兮入天門。氣¶
變蛇兮煙嵐昏。祐自天兮得終古。被華蟲兮駕朱虎。¶ 

¶
<pb:KR4h0168_NKFB_0421-16b>
