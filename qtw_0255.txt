#-*- mode: mandoku-view; -*-
#+TITLE: 全唐文 Quan Tang Wen
#+DATE: 2013-02-08
#+PROPERTY: ID QTW
#+PROPERTY: BASEEDITION NFKB
#+PROPERTY: WITNESS master
#+PROPERTY: LASTPB <pb:NFKB_QTW_p0254-21a> 
#+PROPERTY: JUAN 0255
欽定全唐文卷二百五十五¶ 

<pb:NFKB_QTW_p0255-01a>
　蘇頲(六)¶ 

** 賀封禪表¶ 
:PROPERTIES:
:TITID: QTWTIT05862
:PERSID: QTWAUT0389
:END:

臣頲等言。伏以升中禮旋。降禪云始。五玉既輯。萬方胥賴。¶
臣等中賀。臣聞封太山。至梁甫。天下之壯觀。王者之丕業。¶
伏惟開元神武皇帝陛下以天覆之大。地容之厚。車書不¶
及而來王。日月所臨而奉朔。周年七百。未可語於期運。漢¶
里三萬。曾何校於提封。大和浹區㝢。榮貺彌川陸。將辭上¶
帝之休。靡抗鴻儒之議。式考南至之度。爰備東巡之禮。列¶
戎夷之君長。聚華夷之玉帛。惠化潛扇。納人歡以錫符。淳¶
<pb:NFKB_QTW_p0255-01b>
風外流。奉天符以行事。遂登日觀。拜雲封。泥瑞芝。檢珍玉。¶
導以六穗之禾。犧以雙觡之獸。茅黍畢陳。鶼鰈咸在。六宗¶
起典。則百神之禮具。㣥后充庭。則肆覲之儀洽。乃藏祕冊。¶
昭尊名山。稱歲以效祥。乘溫以儲祉。而叶同之令。再造於¶
黔黎。增廣之仁。更張於品物。歸功當格於藝祖。致美永延¶
於岱宗。斯所謂皇哉唐哉。唐哉皇哉者也。臣等不勝大慶。¶
謹奉表稱賀以聞。臣頲等無任云云。¶ 

** 為㣥宮請公除表¶ 
:PROPERTIES:
:TITID: QTWTIT05863
:PERSID: QTWAUT0389
:END:

<pb:NFKB_QTW_p0255-02a>

臣某等言。伏奉今月二十日勅。違此終喪。未從權禮。恭惟¶
聖旨。相顧失圖。臣某中謝。臣聞孝德稱三。事親之道不貳。¶
喪禮有五。權制之儀居一。雖霜露增惕。君子有終身之悲。¶
而日月其除。達人無追遠之義。故大賢抑情而俯就。不肖¶
庶幾而企及。百王同範。千古不刊。此所以定通喪。此所以¶
明大孝。陛下欲乖前訓。獨展因心。棄易月之制。申再期之¶
禮。臣何人斯。輒敢裁議。然凡聖殊貫。尊卑異等。情則無別。¶
服則不同。漢朝故事。行之自久。是以先后遺旨。具刊節制。¶
<pb:NFKB_QTW_p0255-02b>
率土之濱。孰不哀奉。陛下若違衆慮。循私情。想欒以纏悲。¶
服苴枲而增慕。此則非先后之遺意也。異通賢之達節也。¶
伏願俯依慘制。以順權宜。屈小節而存至公。抑沖襟而明¶
大禮。則下願上達。人欲天從。陛下不違於先旨。微臣得申¶
於公議。不任悲迫之至。謹詣朝堂奉表陳請以聞。¶ 

** 為㣥官固請公除表¶ 
:PROPERTIES:
:TITID: QTWTIT05864
:PERSID: QTWAUT0389
:END:

臣某等言。臣聞以日易月。著自不刊之典。以臣事君。竊惟¶
有爭之義。㣥心累切。聖感未迴。臣等焦惶。不安啟處。中謝。¶
臣又聞之。高宗諒陰。三年不言。百官總已以聽於冢宰。斯¶
則求古之人。自殷宗行之矣。但事有通變。時有損益。或循¶ 
<pb:NFKB_QTW_p0255-03a>
古法。多昧遠圖。孝文由是創禮。孝景因之從令。故漢之帝¶
王。獨高文景。孝者先於百行。豈欲違而致美。誠以神器之¶
重。天下至公。所直小。所枉大。加百姓而刑四海。作程於後。¶
罔不率由。陛下纂大橫之繇。開中興之業。每旰食坐朝。求¶
衣視事。不可得不言也。不可得總己也。固不可如殷之時¶
也。臣請以近事為明。是云典故。豈三聖追遠。曷不甚哉。三¶
年制服。葢未然矣。先后所以末顧之深者。欲順成先志。不¶
改其道乎。若遂乖於所奉。固於執見。寧獨神祇之望缺。億¶
兆之心阻。必當太宗有恨於昭陵之仙寢。高宗不悅於梁¶
<pb:NFKB_QTW_p0255-03b>
山之元官。先后徒勤於憑几之言。陛下是忘於綴衣之日¶
矣。今禮云衷。後聖不宜獨善。今禮云非。前王故以垂訓。其¶
可專之乎。況敬於宗廟。四時之感斯在。廢於禮樂。萬邦之¶
化安寄。不薦不享久矣。其如奉先何。禮壞樂崩久矣。其如¶
致理何。懼非大孝之意也。頃公除有數。臣等祗若。今攢塗¶
又畢。時月已遠。而陛下廷則簪裾之序。居尚苴枲之容。至¶
有百蠻入覲。千官在列。仰晞太陽。俾見㣥下。便謂君臣之¶
禮。舉而有三。遐邇之人。感且非一。彼數事者。伏惟熟計之。¶
臣等輒以悃悃之懷。願抑蒸蒸之孝。陛下當迴思遷慮。從¶ 
<pb:NFKB_QTW_p0255-04a>
權達禮。思代天理物之大。惟愛人治國之機。上則遵於累¶
聖。稟於遺旨。下則順此誠祈。因而俯就。喁然所戴。罔不知¶
幸。無任悲迫惶悚之至。謹詣朝堂奉表以聞。¶ 

** 第二表¶ 
:PROPERTIES:
:TITID: QTWTIT05865
:PERSID: QTWAUT0389
:END:

臣某等言。臣以易服之禮。著之前訓。從權之義。聞諸格言。¶
遂乃披瀝肝血。願垂昭亮。天心彌固。日慮徒勤。是用怔惶。¶
但深焦懼。臣中謝。臣聞通喪之制。差等不同。天子絕朞。故¶
云自達。此孝情之奧旨。非喪服之遺事。故雍言致惑。子張¶
發問於殷宗。除服不疑。元凱具陳於晉主。此則家國殊禮。¶
<pb:NFKB_QTW_p0255-04b>
君臣異貫。前帝軌儀。備之方冊。況皇朝典故。駿奔斯在。祖¶
宗奉先。不違茲躅。陛下若以庸言不信。上則請按於周禮。¶
陛下若以今古異途。此則請詢於唐典。雖聖情多感。臣不¶
忍言。而有義可憑。終期俯察。復以四海無外。萬機事大。國¶
望時宗。猶有權奪。則陛下為天下主。作人父母。司牧㣥方。¶
纂膺寶業。何忽以冕旒之貴。而行布衣之禮也。且臣等公¶
除。虔奉明訓。陛下若素帟未卷。縞衣仍服。使吉凶殊於內¶
外。丹素雜於宮寢。無乃哀樂乖宜乎。無乃情禮失衷乎。又¶
臣以奉君為忠。子以奉親為孝。孝必順於先志。忠必期於¶ 
<pb:NFKB_QTW_p0255-05a>
助禮。今先後遺制。服紀具存。陛下小不忍行。動而愈失。陛¶
下則固執。儻違於大孝。愚臣不請。先陷于不忠。臣何心顏。¶
敢安視息。是以不勝慺慺崩迫之至。謹詣朝堂固請以聞。¶ 

** 將加神龍尊號㣥官請公除表¶ 
:PROPERTIES:
:TITID: QTWTIT05866
:PERSID: QTWAUT0389
:END:

臣某等言。臣聞君親之義。臣子同極。陛下至孝純深。將固¶
三年之典。臣等盡忠懇到。佇迴三舍之暉。是則陛下違先¶
后之遺命。臣等忤聖人之嚴旨。違命幾於過戚。不可以稱¶
孝。忤旨嫌於必諍。不可以稱忠。所以莫顧犯鱗。共甘碎首。¶
臣等中謝。臣又聞之。王者代天理物。為天所子。循至公以¶
<pb:NFKB_QTW_p0255-05b>
臨大寶。非獨善以崇小節。由是漢之國章。始從權之變禮。¶
晉之廷議。故屈已以因除。擁萬乘之尊。有萬機之政者。示¶
不得同於凡也。前王著於不刊。其來久矣。四聖則常追遠。¶
俯而就之。陛下罔極之思。通喪是執。所不忍言。莫之省奏。¶
遂令霜露多變。日月其除。皆臣之至愚。誠未感聖。天意若¶
曰。助陛下以非常之功。人謀協從。尊陛下以非常之號者。¶
欲陛下司龍紀。受龍圖。祗介祉而建皇極。擁神休而奉清¶
廟者也。故天有景貺。不可拒者審矣。國有茂典。不可廢者¶
明矣。鐘鼓不擊。不足以旅庭。冕旒不施。不足以端扆。未有¶ 
<pb:NFKB_QTW_p0255-06a>
膺其冊。缺其儀乎。臣等茫然。悉未能喻。況哀戚有制。故非¶
同日。變通適道。甫及載朞。誠宜奪因心之慕。稽順時之請。¶
當建鴻名。以承上帝。則所直者大。所枉者小。罔不格于上¶
下。通于神祇。晞太陽之光曜。乘和氣之充塞。伏願陛下全¶
之。臣等昧死以聞。期於必遂。¶ 

** 為㣥官請虞卒哭表¶ 
:PROPERTIES:
:TITID: QTWTIT05867
:PERSID: QTWAUT0389
:END:

臣某等言。臣等伏見有司撰既葬反虞之禮。陛下當以今¶
月二十七日公除卒哭。聖情感慕。所未忍言。衆慮焦惶。罔¶
知攸寘。中謝。臣等謹按晉書。杜預議畧曰。天子之位至尊。¶
<pb:NFKB_QTW_p0255-06b>
萬機之政至大。㣥臣之衆至廣。不得同於凡人。故大行既¶
葬。祔祭於廟。則因而除之。不除㣥臣莫敢。故屈已而除之。¶
天下之人皆曰。我王仁也。我王孝也。此乃聖制移風易俗¶
之本。於是盧欽魏舒等從其奏議。莫不厭服。臣等歷選列¶
辟。頗徵前史。王者為天所子。受天明命。代天育物。先天弗¶
違。居大寶之位。行至公之道。故㳂革而致理。變通以成政。¶
況先后之末顧。聖朝之舊式。冊備矣。方垂無窮。君親臨之。¶
寧受非禮。而陛下愈遲之痛。孝思罔極。履曾參之小節。遺¶
漢文之故事。(闕十七字)貫於神明。粵自開闢。天子之德。未有¶ 
<pb:NFKB_QTW_p0255-07a>
如睿宗孝之純深也。至使慶雲湧。浪井出。嘉木連理。神芝¶
三秀。葢其效歟。要不可以情過哀。而所枉斯大矣。臣又聞¶
七月而葬。既葬縗除。其月而虞。既虞吉祭。為之降殺。用斷¶
喪服。示不得踰之。今合於山陵。祔於宗廟。詢之典訓。嘗有¶
稽矣。而終不師古。始不易月。考之事宜。又無謂矣。舉而書¶
此。將何以法。陛下昧旦聽朝。戚容深視。庶官所以環拱。近¶
臣莫之利見。戴九天之仁覆。渴十景之清光。禺然之情。葢¶
未能諭。且追遠興感。君子有終身之憂。以權制服。聖人思¶
屈已之重。何必三年之禮。稱為百行之端。若天無卑聽。固¶
<pb:NFKB_QTW_p0255-07b>
違於獻款。臣敢先除。今附于不義。豈司牧黎獻。作人父母¶
之意乎。伏惟陛下可㣥臣之奏。順剛日之請。去獨行以致¶
美。闡大猷以光濟。勿使鴻生鉅儒。廢書而鬱悒。下學上達。¶
草議以屏營。臣等至懷。期必俯就。則凡在動植。無任悲幸。¶
謹昧死詣朝堂拜表以聞。¶ 

** 代家君讓左僕射表¶ 
:PROPERTIES:
:TITID: QTWTIT05868
:PERSID: QTWAUT0389
:END:

臣某言。伏奉制書。以臣為尚書左僕射。餘如故。祗陳惶悸。¶
罔知攸處。臣中謝。臣始孩而孤。不承義方之訓。及壯思勉。¶
又乏殊異之才。幸以高曾緒業。妄膺俊造。州郡徒勞。豈議¶ 
<pb:NFKB_QTW_p0255-08a>
聞達。陛下昔居邸第。臣得謬連牧馬。曳裾之末。忽焉三載。¶
遺簪之舊。親奉六飛。攀鱗而踐臺閣。撫翼而登霄漢。皆聖¶
主造物之恩。成小臣飾躬之漸。雖出入升降。數十年閒。紆¶
青拖紫。復何功業。大行皇帝不以非才。擢登近侍。貂蟬始¶
拜。居守三秦。輿駕來旋。俯移數月。以臣愚直。不任政事。猶¶
假位選曹。留臺洛邑。去歲秋暮。復叨端揆。臣往以謀猷缺¶
如。尋而年病相追。每經陳乞。未賜哀矜。屬升遐之際。變起¶
倉卒。受遺顧託。形於制旨。臣雖獨拒邪謀。莫能死全忠烈。¶
則臣之為咎。已無所逃。豈謂卑聽廼誠。曲蒙昭奬。非臣微¶
<pb:NFKB_QTW_p0255-08b>
命。能荅鴻鈞。自光華在辰。睿聖登極。四罪皆服。百工咸事。¶
尚書萬機之會。僕射庶寮之長。正宜明德茂才。彌綸經濟。¶
豈使妨賢敗政。自左而右。陛下以維新之業。始邀於卜夢。¶
而念舊之私。尚任於疲老。臣知不可。議者伊何。安敢上累¶
明時。下塵良吏。伏乞憫臣有涯之忝越。然後選衆而舉。得¶
人為盛。非惟微物覽分。固亦朝廷益光。無任慙荷屏營之¶
至。謹奉表陳讓以聞。臣所讓人。別狀封進。¶ 

** 代家君讓侍中表¶ 
:PROPERTIES:
:TITID: QTWTIT05869
:PERSID: QTWAUT0389
:END:

臣某言。伏奉制書。以臣守侍中。散官勳封如故。仍西京留¶ 
<pb:NFKB_QTW_p0255-09a>
守。恩隆霄極。澤深雲路。內省諸已。不知所裁。臣中謝。臣實¶
小人。偶識常分。志學頗慚於先構。致身匪期於遠達。將五¶
十年。自微而著。葢妄庸者。何幸而升。頃主禁令於管轄。臣¶
歷踐而不能肅事。訓黎人於五教。臣謬遷而不能揚職。公¶
私愧靦。夙夜憂惶。豈悟微物。更蒙殊造。臣中謝。且常伯納¶
言。其來自古。切問近對。敦密於茲。王命惟允。宰臣之任。政¶
刑所繫。理亂攸在。臣恭聞典謨。遠觀載籍。得其人則有鹽¶
梅之寄矣。失其人則有鐘鼓之妖矣。況臣淺陋。加以衰疾。¶
便欲左貂右蟬。負璽陪乘。頡頏清禁。光耀紫極。臣知不可。¶
<pb:NFKB_QTW_p0255-09b>
何止流議。遂使臣比肩風力。接武元凱。正恐國家疑事。非¶
宿儒莫辯以經術。朝廷大體。非故實莫稽於政要。獻忠納¶
規。力不足者。負乘致寇。誠所宜然。官謗已招。身尤何塞。又¶
秦中帝里。天府之奧。俞往重寄。於臣復忝。寧有拜則侍中。¶
遠慙於軒歷。居同相國。多謝於漢圖。以臣兼之。胡顏而處。¶
伏惟應天皇帝陛下中興景運。大造㣥物。恩周動植。故惕¶
慮以求衣。化穆彞倫。豈非材而補衮。伏乞矜臣由衷之請。¶
覽臣自卜之祈。更擇俊賢。曲垂照亮。維鵜之作。不列於詩¶
人。振鷺之儀。載揚於史筆。臣所以敢守難奪。期於必行。無¶ 
<pb:NFKB_QTW_p0255-10a>
任慙懼悚戴之極。謹詣朝堂奉表陳讓。其所讓人。別狀封¶
進。¶ 

** 為王尚書讓宰相表¶ 
:PROPERTIES:
:TITID: QTWTIT05870
:PERSID: QTWAUT0389
:END:

臣晙言。伏奉制書。以臣為兵部尚書同中書門下三品。制¶
命先臨。魂守飛越。臣中謝。臣素以凡薄。何階遠大。明經試¶
史。多從州縣之榮。陳力就列。豈望雲霄之舉。爰辱皇揆。屢¶
叨宸渥。出則雄藩重鎮。仗鉞臨戎。入則副相常伯。彯纓旅¶
位。負乘致寇。福過生災。昔忝今職。將貽法罪。矜臣愚者聖¶
慈。宥臣直者天斷。曾莫報効。仍紆寵光。吏部升冢宰之司。¶
<pb:NFKB_QTW_p0255-10b>
并州尹興王之邑。臣每自料。竊不遑寧。豈悟衡軸之委。韜¶
鈐之要。無通知四夷之畧。乏決勝千里之才。使臣為之。非¶
敢矯飾。缺邦家之望。則物誰謂宜。塵日月之明。則臣何以¶
處。伏乞察臣自卜之審。憫臣由衷之訴。更選㣥賢。以乂成¶
績。庶使朝端不虛授。天下知至公。臣罄露懇誠。期於必遂。¶
謹詣朝堂奉表以聞。¶ 

** 為岐王讓太常卿表¶ 
:PROPERTIES:
:TITID: QTWTIT05871
:PERSID: QTWAUT0389
:END:

臣某言。伏奉制書。以臣為太常卿兼檢校左羽林將軍。虔¶
奉恩命。罔寘心顏。臣某中謝。臣託蔭宸極。分暉景緯。從學¶ 
<pb:NFKB_QTW_p0255-11a>
多滯。不足對於三雍。為文益踈。不足齊於七步。日者自天¶
有命。裂地而封。盛亨岐之井邑。比從梁之驂駕。旋省慙惶。¶
益增忝越。不悟前榮始拜。後寵仍加。且彞倫攸敘。百官所¶
以象物。方策不墜。二柄所以濟時。苟非其才。將汨于政。況¶
上卿之任。中尉之重。自非膠庠告老。桓榮列於東面。藩邸¶
求舊。宋昌總於北軍。臣何妄庸。兼此叨竊。伏惟皇帝陛下¶
夙祗圖錄。光宅區㝢。凡厥在位。喜聖朝之得人。獨此曠官。¶
塵睿鑒之知子。將何以典司禮樂。綜理韜鈐。伏乞太陽迴¶
光。慶雲灑澤。俯察蒙鄙。旁求賢俊。則冀受授無失。謀謨有¶
<pb:NFKB_QTW_p0255-11b>
倫。無任下情愧悚之至。謹詣朝堂奉表陳乞以聞。¶ 

** 讓起復表¶ 
:PROPERTIES:
:TITID: QTWTIT05872
:PERSID: QTWAUT0389
:END:

草土臣某言。伏奉恩旨。授臣銀青光祿大夫起復行尚書¶
工部侍郎。勳封如故。制書俯臨。荒怖殞絕。臣某中謝。臣私¶
門不造。殃罰所鍾。遂延先臣。永辭聖代。陛下飾終念舊。事¶
光前典。臣孝誠微薄。不自滅身。幸忝大臣之允。假存主祀。¶
追惟慈父之恩。不可復得。痛殷創鉅。豈冀生全。臣心欲言。¶
言不忍喻。陛下孝理天下。俊乂在官。恤臣遺孤。加臣寵命。¶
非臣舉族。少能謝天。誠以吉凶典禮。朝廷大政。喪親執喪。¶ 

<pb:NFKB_QTW_p0255-12a>

人倫為極。使臣廢禮於心極。冒榮於喪紀。虧紊過甚。將焉¶
用之。況其不任。孰可陳力。抱釁窮懇。理殊他人。匪直悲深¶
名教。實亦感增存沒。煢煢昧死。罔知所裁。伏乞聖恩。垂寢¶
嚴命。無任荒迫之至。謹詣朝堂路左奉表陳乞以聞。¶ 

** 太陽虧為宰臣乞退表¶ 
:PROPERTIES:
:TITID: QTWTIT05873
:PERSID: QTWAUT0389
:END:

臣某言。伏見今月朔旦太陽虧。陛下啟輟朝之典。有司尊¶
伐社之義。臣等伏自尋繹。無任惴恐。臣某中謝。臣聞官或¶
迷象。必犯先王之誅。辰弗次舍。必貽上公之責。此乃邦有¶
<pb:NFKB_QTW_p0255-12b>
常刑。聖有明訓。頃者論道任重。衮章猶缺。端揆位隆。鼎台¶
是亞。所以熙帝之載。代天之工。調六氣之和。法三光之度。¶
則大化為本。非小才所宜。崇替率由。咎徵斯屬。伏惟應天¶
神龍皇帝陛下光被四海。對越二儀。人祇宅心。俊賢翹首。¶
但置之左右。以為輔弼。自忠言啟沃。功臣保乂。用作霖雨。¶
格于皇天。臣何人斯。而敢叨擬議。臣等智能素薄。經術殊¶
陋。望不過於掾史。名不達於州閭。徒以遭逢盛明。頗皆履¶
歷。參廟堂之機密。為宗族之光寵者。十數年於今矣。忠肅¶
恭懿。遠謝八元之名。進善退惡。近慙二君之美。陳平有言。¶
常則不稱。賈詡延誚。居然巳得。光陰久馳。年禮俱逮。自¶ 
<pb:NFKB_QTW_p0255-13a>
應屏黜。以清彞序。而徘徊聖恩。萬一希效。僶俛殘歲。甲子¶
空多。遂超總領之司。愈失具瞻之望。將何以匡翼庶政。儀¶
刑師屬。且視事而老。才愧千秋之賢。待罪安歸。憂深萬石¶
之裔。久知塵穢。寧虞負乘。所以素餐加責。聚諠於下。薄蝕¶
生災。見昭於上。天之所戒。臣不可逃。陛下矜而宥之。未致¶
於理。伏乞收其印綬。賜以骸骨。則知胡廣罷位。抑有前聞。¶
徐防免官。復自茲始。臣竊其幸。物誰不宜。懇到所祈。惶怖¶
交集。無任迫切之至。¶ 

** 為宋尚書謝加三品表¶ 
:PROPERTIES:
:TITID: QTWTIT05874
:PERSID: QTWAUT0389
:END:
¶
<pb:NFKB_QTW_p0255-13b>

臣某言。伏奉制書。加臣為銀青光祿大夫。餘如故。寵榮俯¶
臨。惶怖交集。臣某中謝。臣爰自弱齡。素無遠操。僶俛職事。¶
豈期聞達。二朝揚歷。數載塵冒。以茲過聽。皆是曠官。內省¶
寂寥。長懷愧負。陛下聖明御極。多士如林。不以臣不材。擢¶
升宰輔。每侍帷幄。未能招宣景化。頃司衡鏡。未能澄汰流¶
品。若臣之咎。將何以逃。又擢臣於循良之末。賞臣於廉問¶
之閒。遂出常規。猥班休命。臣之涯分。頓為忝越。比者應踐¶
榮秩。各限格文。欲使無相奪倫。較若畫一。臣課効多闕。勤¶
勞未著。爰屬首秋。尚居五品。名聞之始。階方泛及。格根之¶ 
<pb:NFKB_QTW_p0255-14a>
內。考復相懸。臣何人斯。忽當今授。臣縱不能鎮靜流弊。安¶
敢不罄其愚直。首虧不刊之典。坐取非據之榮。進退失圖。¶
心顏何寘。況國之程式。示於天下。凡有虧紊。過在大臣。臣¶
自違之。復將焉用。臣年未知命。識非半古。旋叨厚祿。仍受¶
隆寄。求國章其巳默。顧身尤而必然。聖朝有刺於在梁。微¶
臣生灾於瞰室。豈惟簪紱之恥。抑亦邦家之羞。伏乞天恩。¶
曲流成貸。矜其至懇。知匪飾詞。反汗收綸。亦臣之幸。臣無¶
任切迫之至。¶ 

** 謝弟詵除給事中自求改職表¶ 
:PROPERTIES:
:TITID: QTWTIT05875
:PERSID: QTWAUT0389
:END:
¶
<pb:NFKB_QTW_p0255-14b>

臣某言。伏奉今月二十四日勅。以臣弟左司郎中臣詵為¶
給事中。嘉命猥臻。惶怖相視。榮以為慼。茫然失圖。臣某中¶
謝。臣兄弟數人。獲承累代之庇。自幼而長。惟愚與直。臣弟¶
臣詵。初一尉耳。竊願從微守分。豈思養拙邀榮。而乾道曲¶
臨。一門特幸。前恩罔謝。後忝仍及。生臣者父母。寵臣者聖¶
明。非臣等隕首流腸。少酬萬分之一。臣某中謝。臣自叨清¶
切。頗歷星霜。乏鍾會五字之敏。多王濛四年之任。竟未能¶
陳一策。進一賢。雕蟲粗辨其所為。濡翼久知其非據。下慙¶
先臣戒盈之訓。上負聖主則哲之明。常甘屏黜。以待髦俊。¶ 

<pb:NFKB_QTW_p0255-15a>

豈悟臣詵。復私成造。比臣則行有餘力。選衆則曾無足言。¶
遂使聯事掖垣。同趨階陛。或紊公式。必招私議。臣知不可。¶
物謂臣何。安有兄弟妄庸。並居東西要近。臣懷靦愧。非敢¶
身謀。事或乖違。實塵皇揆。伏乞詳臣自卜之審。察臣由衷¶
之請。臣弟詵殊榮既拜。奉綸紱而難迴。臣頲薄技何成。顧¶
瓶筲而易竭。指於十手。臣假遑寧。不如一腋。臣將焉用。所¶
冀移臣職守。允臣陳乞。抑朝章之是穆。匪等列之攸宜。慺¶
慺款誠。昧死期達。無任悚荷屏營之至。謹詣肅章門外奉¶
<pb:NFKB_QTW_p0255-15b>
表以聞。又臣先臣某。往忠社稷。陛下特賜茅土。遂臣所讓。¶
因授臣第四弟乂右補闕。亦希別從選序。不敢同在近侍。¶
臣之感恩。不識為喻。輕黷旒冕。懼深冰谷。¶ 

** 謝兄除太常丞表¶ 
:PROPERTIES:
:TITID: QTWTIT05876
:PERSID: QTWAUT0389
:END:

臣某言。伏奉今月日恩制。除臣兄某太常丞。跪發詔書。光¶
駭閭里。寵盈益懼。喜極而悲。闔門感恩。垂淚相賀。中謝。臣¶
自登兩府。倏至三旬。天地之閒。未裨塵露。雲雨之施。已遍¶
公私。撫心載驚。顧影增惕。伏以臣兄列官清憲。專於察視。¶
臣又承弼皇樞。課其條職。苟[:#AS-8FBB:●]綱紀。責在準繩。所以請移¶
別官。冀循常序。聖慈曲被。命數有加。獲陪卿士之行。更列¶ 
<pb:NFKB_QTW_p0255-16a>
大夫之後。遇深賤質。誠合懇辭。恩及長兄。不敢多讓。誓將¶
死節。上荅生成云云。¶ 

** 陳情表¶ 
:PROPERTIES:
:TITID: QTWTIT05877
:PERSID: QTWAUT0389
:END:

臣某言。臣伏奉今月十三日制。鑾駕閏九月十日幸長安。¶
陛下東封禮還。西賓係望。喁喁品物。不獨耆老。屬黃壤年¶
豐。翠華時邁。制書爰降。懇願咸達。相聚忻躍。不知所裁。跡¶
諠路衢。聲溢歌頌。若臣者。奉辭軒屋。縈疾鎬京。常恐先犬¶
馬填溝壑。朝聞既獲。瞑目猶生。臣某誠歡誠喜頓首頓首¶
死罪死罪。臣彌曠旬深。官曹事缺。乞解見職。罄陳前表。又¶
<pb:NFKB_QTW_p0255-16b>
伏奉今月五日勅。以留司務閑。不妨醫療。所請辭官不須¶
者。臣志不動天。身何容地。周章慙悸。惶駭戰慄。退則恩被¶
羽翼。德均造化。臣之不敢止也。進則匍匐罕遂。支羸籋然。¶
臣之不能任也。臣所進退失守。涕洟嗚咽。宜其重請骸骨。¶
豈可虛榮省署。竊以鴻私俾療。成貸特矜。日夜翹清蹕之¶
途。炎涼近素秋之節。臣希眇視跛履。手之足之。覬憑渥以¶
還魂。輒延慈而待罪。不勝悚躍怖懼之切。謹附起居使朝¶
議郎右補闕內供奉臣李鄰奉表以聞。臣無任云云。¶ 

** 初至益州上訖陳情表¶ 
:PROPERTIES:
:TITID: QTWTIT05878
:PERSID: QTWAUT0389
:END:

<pb:NFKB_QTW_p0255-17a>

臣某言。奉辭闕庭。馳詣州府。以某月日上訖。臣某中謝。臣¶
稟識愚妄。受恩忝越。十有四年中書省。三命承明廬。臣竊¶
比方。倍逾於是。特編皇揆。不以人進。久於近密。衆莫過臣。¶
厚施如邱山。微功䍐絲髮。遂叨宰弼。莫允瞻望。心慮何補。¶
血誠徒勤。陛下深慈矜愚。至德念舊。以臣頗習儒訓。更超¶
宗伯。臣益用慙負。匪遑厎寧。豈悟西南重鎮。巴蜀奧壤。爰¶
雜縣道。且聯軍戎。付臣兼之。才實不逮。審自能省。亟經聞¶
徹。誠謂憑威可盡力。諭指期致命。臣敢辭事。誰云効忠。及¶
<pb:NFKB_QTW_p0255-17b>
當官而行。臨事益懼者。竟乏邊鄙之算。倘貽朝廷之辱。其¶
於靜人蠲役。懲吏抑強。惟國之政。庶臣能勉。流波出浦而¶
嗚咽。元鷰辭巢而顧慕。況若臣者。最蒙聖渥。雲山萬里。霄¶
漢獨遠。(闕二字)載惕。拜章失圖。無任云云。¶ 

** 進東嶽朝覲頌表¶ 
:PROPERTIES:
:TITID: QTWTIT05879
:PERSID: QTWAUT0389
:END:

臣頲言。臣學不淵博。詞葢實滯。陛下過聽。被恩最久。喜規¶
封岱增天。帝王壯觀。臣以宗伯秩禮陪清道之輿。臣之幸¶
一也。又伏覩自天垂象。銘岳昭訓。臣以有司上載封禪之¶
烈。臣之幸二也。臣再三之幸。萬百常情。臣某中謝。臣東京¶
奉旨。竊聞刻石。三頌臣草。一敷聖主之元猷。次紀宰臣之¶ 
<pb:NFKB_QTW_p0255-18a>
鴻筆。斯事至大。咎繇吉甫之難也。臣自料度。不勝惶悚。而¶
議者謂臣光榮之至。死且不朽。臣所羸疾翳然。言罕能述。¶
忠(闕二字)愚臣極思慮罄肝膽而為之。伏希演脩德之符。非¶
敢助親文之化。儻以潤色鴻業。一蒙睿覽。則臣之至懇。萬¶
殞知歸。輕塵冕旒。若寘冰谷。無任區區戰灼之至。¶ 

** 諫鑾駕親征吐蕃表¶ 
:PROPERTIES:
:TITID: QTWTIT05880
:PERSID: QTWAUT0389
:END:

臣某言。伏承某日制。以吐蕃侵軼邊隅。陛下欲觀總元戎。¶
出征秦隴。蠢彼羌髳。敢為叛渙。王赫斯怒。整旅龔行。實陛¶
下雄畧英威。愛人活國之長策也。臣聞北狄西戎。自古而¶
<pb:NFKB_QTW_p0255-18b>
有。雖夏殷之強。軒農之盛。未息其患也。書稱蠻夷猾夏。詩¶
著獫狁孔熾。未損東漸西被之化。帝王馳驟之迹。則有南¶
仲出車。吉甫維憲。縱侵鎬及岐。密邇畿甸。未聞親征之義。¶
及乎漢代。則烽火至於甘泉。朝那喪其都尉。亦止屯兵細¶
柳。天子但安於上京。何者。戎狄荒服。忽慌之義也。來則拒¶
之。去則勿逐。以禽獸處之。以羇縻御之。比諸校獵。羽毛不¶
入於服用。體肉不登於郊廟。則王者不射。故知千鈞之孥。¶
不為鼷鼠發機也。況萬乘之重。而與犬羊角勝哉。誠勝之¶
不武。不足以勞也。且陛下有高行者甚衆。焚珠翠。放鷹狗。¶ 

<pb:NFKB_QTW_p0255-19a>

出宮女。納直言。為百姓請命。故關中豐稔。則知皇天所睠。¶
通夫至誠。今(闕)小寇難將不久。陛下勤脩德音。日慎一日。¶
當自消弭也。且兵法有先聲後實。陛下但發親征之令以¶
旨遠。而潛遣猛將謀畧之士以濟其師。則戎人日便崩挫¶
也。岐隴粗熟。凋弊積年。千乘萬騎。往還儲峙。恐外有寇虞。¶
內興徭沒。人不堪命。一也。又戎虜之性。倏來忽往。敗不羞¶
走。勝不成師。若大軍臨邊。尋已鳥散。則屢出多方。我受其¶
誤。二也。況太上皇萬福。鍾愛實深。陛下將對寇場。必勞憂¶
<pb:NFKB_QTW_p0255-19b>
慮。非唯問安頗缺。亦恐御膳有違。則陛下烝烝之思。何以¶
自得。三也。臣故曰。擇將嚴邊。旰食脩德。為良算也。臣愚不¶
識忌諱。惟陛下裁擇。一昨欲幸蒲州及長春宮。臣等以人¶
勞未復。不足輕擾。輒進狂瞽。遂天心。下制賢諫臣之奏。恤¶
農人之業。因而賜停。遐邇並知陛下從諫如流之美。今月¶
日未久。勞役倍前。斷可知矣。陛下若哀此疲人。頓茲戎輅。¶
則天下幸甚。昔蒯城侯泣諫漢祖曰。主上常自苦。豈無人¶
使。漢祖以為愛我。良史書為美談。今朝廷將相之衆。豈無¶
與陛下盡力哉。何勞聖躬之遽行也。臣等不勝慺慺之誠。¶
謹表以聞。¶ 

<pb:NFKB_QTW_p0255-20a>

** 第二表¶ 
:PROPERTIES:
:TITID: QTWTIT05881
:PERSID: QTWAUT0389
:END:

臣某言。皇情愍彼邊甿。忿茲兇醜。必親弔伐。臣聞天子之¶
怒。伏屍百萬。流血千里。若吐蕃者。鼠竊豕食。猶魚躍釜中¶
耳。又何足以當陛下之怒哉。臣愚竊以不可何也。頻歲以¶
來。百姓不足。岐隴河渭。動無儲廩。今大駕遄征。供置倉卒。¶
若緩之以法。必乏我軍興。急之以刑。則人無所措。此時不¶
可也。乘邊將士。或交鋒刃。飛書告捷。首尾繼來。料賊之勢。¶
不復支久。陛下若輕車電發。則虧持重之慮。如按部徐行。¶
<pb:NFKB_QTW_p0255-20b>
又非赴敵之義。此勢不可也。葢稱王者之師。有征無戰。謂¶
蕃貢有闕。王命征之。於是乎理兵其郊。獲辭而止。非謂擐¶
甲臨軍。敵人畏之。莫敢戰也。是以古者聖帝明王。無親將¶
也。云黃帝五十三戰者。即締構草昧。非太平之本也。故自¶
阪泉之後。修身養德。與七聖游於具茨。三月齊而訪道。今¶
陛下鳳翔藩邸。龍躍御天。不日而再造乾坤。一呼而撥定¶
禍亂。是則聖過黃帝。而經綸之業備矣。故當高居深視。制¶
禮作樂。禪梁甫。登崆峒。雅歌從容。為後王法。閫外之事。屬¶
諸將軍。何至厭玉輦。甘金革。邀功馬上。為一人之敵也。今¶
吐蕃遣偏裨小醜。干犯大國。我軍未捷。而恥巳深。而陛下¶ 
<pb:NFKB_QTW_p0255-21a>
又將屈至尊。遠為之敵。使攻無不勝。戰無不克。猶未足以¶
誇四夷。適足以驕敵人羞天下也。又扈從之人。半非鬬士。¶
使給往來。日費千金。與其傾耗資儲。孰若回募驍健。重賞¶
之下。必有勇夫。以敢死之師。當疲老之寇。若排山壓卵。何¶
必勞聖躬哉。況事有不可輕。敵有不可小者。昔周師困於¶
祝聃。漢祖厄於平城。安可謂吐蕃無祝聃耶。河右無平城¶
耶。千金之子。坐不垂堂。聖人終日不離輜重。不可忽也。臣¶
又聞吐蕃之入也。惟[:#AS-85FD:⿺走⿰耳乚]羊馬。不至殺掠於人。但剝體取衣。¶
此窮寇耳。又數道俱進。按隊徐行者。若有所望。恐連謀北¶
<pb:NFKB_QTW_p0255-21b>
狄。陛下如必親戎。邁於岐隴。脫幽并警候。靈夏馳烽。突厥¶
之騎南侵。猶如吐蕃之勢。長安百姓驚擾。太上皇帝豈不¶
憂勞。陛下以三賊憑陵。誰者先擊。豈可挂西軍之衆。分禦¶
北胡。野次之閒。遙謀廟堂不戰之策。帝城空虛。衆亦何仰。¶
臣固曰。居中制勝。為防萌杜漸之上畧也。今但發近縣之¶
兵。擇良能之將。重為之募。嚴為之約。其敗衂失律者。巳加¶
必罰之誅矣。其勇敢殺敵者。亦願加信賞之勸焉。兼購賊¶
中有能斬酋帥以下歸降者。及邊軍之士俘馘醜虜者。並¶
厚為賞格以班之。我軍必大振矣。彼賊聞之。自解而去也。¶ 

<pb:NFKB_QTW_p0255-22a>

又承萬騎官者數千。其受國恩。亦已多矣。並習練梟雄。遠¶
近所憚。陛下若拔為將帥。或備軍行。勒以從征。足可威賊¶
也。又數十年來。人之多幸。乃有全軀保妻子之臣。親戚貪¶
佞之輩。並人厭階勳。家盈封爵。乃至紫衣塞路。朱服滿朝。¶
皆能侵國害人。未見尺功寸効。自陛下欲櫛風沐雨。親冒¶
邊塵。不聞獻一奇。輸一策。主憂臣辱。請代此行。而但糜府¶
庫之財。殫征稅之奉。嗚呼。此所謂六蝎五蠹者是也。臣所¶
以痛心椎膺。而為陛下言之耳。何不宂食重祿之夫。權令¶
<pb:NFKB_QTW_p0255-22b>
禦寇。此但惜身。自當為國。而容養蠹蝎。輕勞聖躬。賈誼所¶
以長歎息繼之慟哭。為此也。昔楚漢相持。楚強而漢弱。漢¶
祖猶曰。使刑徒擊公。吾不能鬬力也。區區之時。猶能如此。¶
況今四海之內。皆為臣妾。普天之下。莫非王土。而蕞爾一¶
寇。如一蚊之附九牛。陛下便欲降萬乘之尊。親銜橛之變。¶
輕其帝重。逸此庸臣。臣竊為陛下不取也。夫三皇善用仁¶
聖。五帝善用智勇。陛下當三五之運。而捨其所長。非英武¶
之稱也。議者或謂陛下前欲征匈奴。制行而止。今必須一¶
出。示信萬人。此大謬也。夫兵者。以正合。以奇勝。故不厭詐。¶
而尚以權。今以陛下英雄之資。發親征之令。敵聞而懼。¶ 

<pb:NFKB_QTW_p0255-23a>

我勢已張。更練熊羆。推轂將帥。見可而進。騁變如神。適謂¶
幽遠而難知。河漢而不測。人是以服。信是以孚。夫何疑也。¶
今夫頓岐隴之外。擾疲弊之人。率徵之兵。不過數萬。阻饑¶
積歲。師不宿飽。州縣急於供費。力不足以救邊。軍容制于¶
部伍。勢不足以赴敵。脫胡騎紛擾。京城空虛。人情易動難¶
安。不可不慮也。如太上皇暫勤旰食。是陛下以天下之大。¶
不能安其親也。惟陛下圖之。今卜征有期。不可頓止。但更¶
延發日。示擇良辰。以候西軍動靜。以為長策。臣愚所陳衆¶
<pb:NFKB_QTW_p0255-23b>
計。亦願陛下擇善而從之。臣聞資父事君。惟忠與孝。況臣¶
職參衮闕。逾念讜言。苟益涓塵。死而無悔。昨四日已於閤¶
門封進一表。恐未周覽。今復盡愚。非敢阻於成規。實願廣¶
於天聽。輕言時政。伏待刑辟。¶ 

¶
